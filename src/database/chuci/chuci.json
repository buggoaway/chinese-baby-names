[
    {
        "title": "離騷",
        "section": "離騷",
        "author": "屈原",
        "content": [
            "帝高陽之苗裔兮，朕皇考曰伯庸。",
            "攝提貞於孟陬兮，惟庚寅吾以降。",
            "皇覽揆餘初度兮，肇錫餘以嘉名：",
            "名餘曰正則兮，字餘曰靈均。",
            "紛吾既有此內美兮，又重之以修能。",
            "扈江離與辟芷兮，紉秋蘭以爲佩。",
            "汨餘若將不及兮，恐年歲之不吾與。",
            "朝搴阰之木蘭兮，夕攬洲之宿莽。",
            "日月忽其不淹兮，春與秋其代序。",
            "惟草木之零落兮，恐美人之遲暮。",
            "不撫壯而棄穢兮，何不改乎此度?",
            "乘騏驥以馳騁兮，來吾道夫先路！",
            "昔三後之純粹兮，固衆芳之所在。",
            "雜申椒與菌桂兮，豈惟紉夫蕙茝！",
            "彼堯、舜之耿介兮，既遵道而得路。",
            "何桀紂之猖披兮，夫惟捷徑以窘步。",
            "惟夫黨人之偷樂兮，路幽昧以險隘。",
            "豈餘身之殫殃兮，恐皇輿之敗績！",
            "忽奔走以先後兮，及前王之踵武。",
            "荃不查餘之中情兮，反信讒而齌怒。",
            "餘固知謇謇之爲患兮，忍而不能捨也。",
            "指九天以爲正兮，夫惟靈脩之故也。",
            "曰黃昏以爲期兮，羌中道而改路！",
            "初既與餘成言兮，後悔遁而有他。",
            "餘既不難夫離別兮，傷靈脩之數化。",
            "餘既滋蘭之九畹兮，又樹蕙之百畝。",
            "畦留夷與揭車兮，雜杜衡與芳芷。",
            "冀枝葉之峻茂兮，願俟時乎吾將刈。",
            "雖萎絕其亦何傷兮，哀衆芳之蕪穢。",
            "衆皆競進以貪婪兮，憑不厭乎求索。",
            "羌內恕己以量人兮，各興心而嫉妒。",
            "忽馳騖以追逐兮，非餘心之所急。",
            "老冉冉其將至兮，恐脩名之不立。",
            "朝飲木蘭之墜露兮，夕餐秋菊之落英。",
            "苟餘情其信姱以練要兮，長顑頷亦何傷。",
            "掔木根以結茞兮，貫薜荔之落蕊。",
            "矯菌桂以紉蕙兮，索胡繩之纚纚。",
            "謇吾法夫前修兮，非世俗之所服。",
            "雖不周於今之人兮，願依彭咸之遺則。",
            "長太息以掩涕兮，哀民生之多艱。",
            "餘雖好修姱以鞿羈兮，謇朝誶而夕替。",
            "既替餘以蕙纕兮，又申之以攬茝。",
            "亦餘心之所善兮，雖九死其猶未悔。",
            "怨靈脩之浩蕩兮，終不察夫民心。",
            "衆女嫉餘之蛾眉兮，謠諑謂餘以善淫。",
            "固時俗之工巧兮，偭規矩而改錯。",
            "背繩墨以追曲兮，競周容以爲度。",
            "忳鬱邑餘侘傺兮，吾獨窮困乎此時也。",
            "寧溘死以流亡兮，餘不忍爲此態也。",
            "鷙鳥之不羣兮，自前世而固然。",
            "何方圜之能周兮，夫孰異道而相安？",
            "屈心而抑志兮，忍尤而攘詬。",
            "伏清白以死直兮，固前聖之所厚。",
            "悔相道之不察兮，延佇乎吾將反。",
            "回朕車以復路兮，及行迷之未遠。",
            "步餘馬於蘭皋兮，馳椒丘且焉止息。",
            "進不入以離尤兮，退將復修吾初服。",
            "制芰荷以爲衣兮，集芙蓉以爲裳。",
            "不吾知其亦已兮，苟餘情其信芳。",
            "高餘冠之岌岌兮，長餘佩之陸離。",
            "芳與澤其雜糅兮，唯昭質其猶未虧。",
            "忽反顧以遊目兮，將往觀乎四荒。",
            "佩繽紛其繁飾兮，芳菲菲其彌章。",
            "民生各有所樂兮，餘獨好修以爲常。",
            "雖體解吾猶未變兮，豈餘心之可懲。",
            "女嬃之嬋媛兮，申申其詈予，曰：",
            "鯀婞直以亡身兮，終然夭乎羽之野。",
            "汝何博謇而好修兮，紛獨有此姱節？",
            "薋菉葹以盈室兮，判獨離而不服。",
            "衆不可戶說兮，孰雲察餘之中情？",
            "世並舉而好朋兮，夫何煢獨而不予聽？",
            "依前聖以節中兮，喟憑心而歷茲。",
            "濟沅、湘以南征兮，就重華而敶詞：",
            "啓《九辯》與《九歌》兮，夏康娛以自縱。",
            "不顧難以圖後兮，五子用失乎家衖。",
            "羿淫遊以佚畋兮，又好射夫封狐。",
            "固亂流其鮮終兮，浞又貪夫厥家。",
            "澆身被服強圉兮，縱慾而不忍。",
            "日康娛而自忘兮，厥首用夫顛隕。",
            "夏桀之常違兮，乃遂焉而逢殃。",
            "后辛之菹醢兮，殷宗用而不長。",
            "湯、禹儼而祗敬兮，周論道而莫差。",
            "舉賢才而授能兮，循繩墨而不頗。",
            "皇天無私阿兮，覽民德焉錯輔。",
            "夫維聖哲以茂行兮，苟得用此下土。",
            "瞻前而顧後兮，相觀民之計極。",
            "夫孰非義而可用兮？",
            "孰非善而可服？",
            "阽餘身而危死兮，覽餘初其猶未悔。",
            "不量鑿而正枘兮，固前修以菹醢。",
            "曾歔欷餘鬱邑兮，哀朕時之不當。",
            "攬茹蕙以掩涕兮，沾餘襟之浪浪。",
            "跪敷衽以陳辭兮，耿吾既得此中正。",
            "駟玉虯以桀鷖兮，溘埃風餘上徵。",
            "朝發軔於蒼梧兮，夕餘至乎縣圃。",
            "欲少留此靈瑣兮，日忽忽其將暮。",
            "吾令羲和弭節兮，望崦嵫而勿迫。",
            "路漫漫其修遠兮，吾將上下而求索。",
            "飲餘馬於咸池兮，總餘轡乎扶桑。",
            "折若木以拂日兮，聊逍遙以相羊。",
            "前望舒使先驅兮，後飛廉使奔屬。",
            "鸞皇爲餘先戒兮，雷師告餘以未具。",
            "吾令鳳鳥飛騰兮，繼之以日夜。",
            "飄風屯其相離兮，帥雲霓而來御。",
            "紛總總其離合兮，斑陸離其上下。",
            "吾令帝閽開關兮，倚閶闔而望予。",
            "時曖曖其將罷兮，結幽蘭而延佇。",
            "世溷濁而不分兮，好蔽美而嫉妒。",
            "朝吾將濟於白水兮，登閬風而紲馬。",
            "忽反顧以流涕兮，哀高丘之無女。",
            "溘吾遊此春宮兮，折瓊枝以繼佩。",
            "及榮華之未落兮，相下女之可詒。",
            "吾令豐隆乘雲兮，求宓妃之所在。",
            "解佩纕以結言兮，吾令謇修以爲理。",
            "紛總總其離合兮，忽緯繣其難遷。",
            "夕歸次於窮石兮，朝濯發乎洧盤。",
            "保厥美以驕傲兮，日康娛以淫遊。",
            "雖信美而無禮兮，來違棄而改求。",
            "覽相觀於四極兮，周流乎天餘乃下。",
            "望瑤臺之偃蹇兮，見有娀之佚女。",
            "吾令鴆爲媒兮，鴆告餘以不好。",
            "雄鳩之鳴逝兮，餘猶惡其佻巧。",
            "心猶豫而狐疑兮，欲自適而不可。",
            "鳳皇既受詒兮，恐高辛之先我。",
            "欲遠集而無所止兮，聊浮游以逍遙。",
            "及少康之未家兮，留有虞之二姚。",
            "理弱而媒拙兮，恐導言之不固。",
            "世溷濁而嫉賢兮，好蔽美而稱惡。",
            "閨中既以邃遠兮，哲王又不寤。",
            "懷朕情而不發兮，餘焉能忍而與此終古？",
            "索瓊茅以筳篿兮，命靈氛爲餘佔之。",
            "曰：兩美其必合兮，孰信修而慕之？",
            "思九州之博大兮，豈惟是其有女？」",
            "曰：勉遠逝而無狐疑兮，孰求美而釋女？",
            "何所獨無芳草兮，爾何懷乎故宇？」",
            "世幽昧以昡曜兮，孰雲察餘之善惡？",
            "民好惡其不同兮，惟此黨人其獨異！",
            "戶服艾以盈要兮，謂幽蘭其不可佩。",
            "覽察草木其猶未得兮，豈珵美之能當？",
            "蘇糞壤以充禕兮，謂申椒其不芳。",
            "欲從靈氛之吉占兮，心猶豫而狐疑。",
            "巫咸將夕降兮，懷椒糈而要之。",
            "百神翳其備降兮，九疑繽其並迎。",
            "皇剡剡其揚靈兮，告餘以吉故。",
            "曰：勉升降以上下兮，求矩矱之所同。",
            "湯、禹儼而求合兮，摯、咎繇而能調。",
            "苟中情其好修兮，又何必用夫行媒？",
            "說操築於傅巖兮，武丁用而不疑。",
            "呂望之鼓刀兮，遭周文而得舉。",
            "甯戚之謳歌兮，齊桓聞以該輔。",
            "及年歲之未晏兮，時亦猶其未央。",
            "恐鵜鴃之先鳴兮，使夫百草爲之不芳。",
            "何瓊佩之偃蹇兮，衆薆然而蔽之。",
            "惟此黨人之不諒兮，恐嫉妒而折之。",
            "時繽紛其變易兮，又何可以淹留？",
            "蘭芷變而不芳兮，荃蕙化而爲茅。",
            "何昔日之芳草兮，今直爲此蕭艾也？",
            "豈其有他故兮，莫好修之害也！",
            "餘以蘭爲可恃兮，羌無實而容長。",
            "委厥美以從俗兮，苟得列乎衆芳。",
            "椒專佞以慢慆兮，樧又欲充夫佩幃。",
            "既幹進而務入兮，又何芳之能祗？",
            "固時俗之流從兮，又孰能無變化？",
            "覽椒蘭其若茲兮，又況揭車與江離？",
            "惟茲佩之可貴兮，委厥美而歷茲。",
            "芳菲菲而難虧兮，芬至今猶未沬。",
            "和調度以自娛兮，聊浮游而求女。",
            "及餘飾之方壯兮，周流觀乎上下。",
            "靈氛既告餘以吉占兮，歷吉日乎吾將行。",
            "折瓊枝以爲羞兮，精瓊爢以爲粻。",
            "爲餘駕飛龍兮，雜瑤象以爲車。",
            "何離心之可同兮？",
            "吾將遠逝以自疏。",
            "邅吾道夫崑崙兮，路修遠以周流。",
            "揚雲霓之晻藹兮，鳴玉鸞之啾啾。",
            "朝發軔於天津兮，夕餘至乎西極。",
            "鳳皇翼其承旗兮，高翱翔之翼翼。",
            "忽吾行此流沙兮，遵赤水而容與。",
            "麾蛟龍使樑津兮，詔西皇使涉予。",
            "路修遠以多艱兮，騰衆車使徑待。",
            "路不周以左轉兮，指西海以爲期。",
            "屯余車其千乘兮，齊玉軑而並馳。",
            "駕八龍之婉婉兮，載雲旗之委蛇。",
            "抑志而弭節兮，神高馳之邈邈。",
            "奏《九歌》而舞《韶》兮，聊假日以偷樂。",
            "陟升皇之赫戲兮，忽臨睨夫舊鄉。",
            "僕伕悲餘馬懷兮，蜷局顧而不行。",
            "亂曰：已矣哉！國無人莫我知兮，又何懷乎故都！",
            "既莫足與爲美政兮，吾將從彭咸之所居！"
        ]
    },
    {
        "title": "東皇太一",
        "section": "九歌",
        "author": "屈原",
        "content":[
            "吉日兮辰良，穆將愉兮上皇",
            "撫長劍兮玉珥，璆鏘鳴兮琳琅",
            "瑤席兮玉瑱，盍將把兮瓊芳",
            "蕙餚蒸兮蘭藉，奠桂酒兮椒漿",
            "揚枹兮拊鼓，疏緩節兮安歌",
            "陳竽瑟兮浩倡",
            "靈偃蹇兮姣服，芳菲菲兮滿堂",
            "五音紛兮繁會，君欣欣兮樂康。"
        ]
    },
    {
        "title": "雲中君",
        "section": "九歌",
        "author": "屈原",
        "content":[
            "浴蘭湯兮沐芳，華采衣兮若英",
            "靈連蜷兮既留，爛昭昭兮未央",
            "謇將憺兮壽宮，與日月兮齊光",
            "龍駕兮帝服，聊翱遊兮周章",
            "靈皇皇兮既降，猋遠舉兮雲中",
            "覽冀洲兮有餘，橫四海兮焉窮",
            "思夫君兮太息，極勞心兮忡忡"
        ]
    },
    {
        "title": "湘君",
        "section": "九歌",
        "author": "屈原",
        "content":[
            "君不行兮夷猶，蹇誰留兮中洲",
            "美要眇兮宜修，沛吾乘兮桂舟",
            "令沅湘兮無波，使江水兮安流",
            "望夫君兮未來，吹參差兮誰思",
            "駕飛龍兮北征，邅吾道兮洞庭",
            "薜荔柏兮蕙綢，蓀橈兮蘭旌",
            "望涔陽兮極浦，橫大江兮揚靈",
            "揚靈兮未極，女嬋媛兮爲餘太息",
            "橫流涕兮潺湲，隱思君兮陫側",
            "桂棹兮蘭枻，斵冰兮積雪",
            "採薜荔兮水中，搴芙蓉兮木末",
            "心不同兮媒勞，恩不甚兮輕絕",
            "石瀨兮淺淺，飛龍兮翩翩",
            "交不忠兮怨長，期不信兮告餘以不閒",
            "朝騁騖兮江皋，夕弭節兮北渚",
            "鳥次兮屋上，水周兮堂下",
            "捐餘玦兮江中，遺餘佩兮醴浦",
            "採芳洲兮杜若，將以遺兮下女",
            "時不可兮再得，聊逍遙兮容與。"
        ]
    },
    {
        "title": "湘夫人",
        "section": "九歌",
        "author": "屈原",
        "content": [
            "帝子降兮北渚，目眇眇兮愁予",
            "嫋嫋兮秋風，洞庭波兮木葉下",
            "登白薠兮騁望，與佳期兮夕張",
            "鳥何萃兮蘋中，罾何爲兮木上？",
            "沅有茝兮醴有蘭，思公子兮未敢言",
            "荒忽兮遠望，觀流水兮潺湲",
            "麋何食兮庭中，蛟何爲兮水裔",
            "朝馳餘馬兮江皋，夕濟兮西澨",
            "聞佳人兮召餘，將騰駕兮偕逝",
            "築室兮水中，葺之兮荷蓋",
            "蓀壁兮紫壇，播芳椒兮成堂",
            "桂棟兮蘭橑，辛夷楣兮藥房",
            "罔薜荔兮爲帷，擗蕙櫋兮既張",
            "白玉兮爲鎮，疏石蘭兮爲芳",
            "芷葺兮荷屋，繚之兮杜衡",
            "合百草兮實庭，建芳馨兮廡門",
            "九嶷繽兮並迎，靈之來兮如雲",
            "捐餘袂兮江中，遺餘褋兮醴浦",
            "搴汀洲兮杜若，將以遺兮遠者",
            "時不可兮驟得，聊逍遙兮容與！"
        ]
    },
    {
        "title": "大司命",
        "section": "九歌",
        "author": "屈原",
        "content": [
            "廣開兮天門，紛吾乘兮玄雲",
            "令飄風兮先驅，使涷雨兮灑塵",
            "君迴翔兮以下，逾空桑兮從女",
            "紛總總兮九州，何壽夭兮在予",
            "高飛兮安翔，乘清氣兮御陰陽",
            "吾與君兮齊速，導帝之兮九坑",
            "靈衣兮被被，玉佩兮陸離",
            "一陰兮一陽，衆莫知兮餘所爲",
            "折疏麻兮瑤華，將以遺兮離居",
            "老冉冉兮既極，不寖近兮愈疏",
            "乘龍兮轔轔，高馳兮沖天",
            "結桂枝兮延佇，羌愈思兮愁人",
            "愁人兮奈何，願若今兮無虧",
            "固人命兮有當，孰離合兮何爲？"
        ]
    },
    {
        "title": "少司命",
        "section": "九歌",
        "author": "屈原",
        "content": [
            "秋蘭兮麋蕪，羅生兮堂下",
            "綠葉兮素華，芳菲菲兮襲予",
            "夫人兮自有美子，蓀何以兮愁苦",
            "秋蘭兮青青，綠葉兮紫莖",
            "滿堂兮美人，忽獨與餘兮目成",
            "入不言兮出不辭，乘迴風兮載雲旗",
            "悲莫悲兮生別離，樂莫樂兮新相知",
            "荷衣兮蕙帶，儵而來兮忽而逝",
            "夕宿兮帝郊，君誰須兮雲之際",
            "與女沐兮咸池，曦女發兮陽之阿",
            "望美人兮未來，臨風怳兮浩歌",
            "孔蓋兮翠旌，登九天兮撫彗星",
            "竦長劍兮擁幼艾，蓀獨宜兮爲民正。"
        ]
    },
    {
        "title": "東君",
        "section": "九歌",
        "author": "屈原",
        "content": [
            "暾將出兮東方，照吾檻兮扶桑",
            "撫餘馬兮安驅，夜皎皎兮既明",
            "駕龍輈兮乘雷，載雲旗兮委蛇",
            "長太息兮將上，心低徊兮顧懷",
            "羌聲色兮娛人，觀者儋兮忘歸",
            "緪瑟兮交鼓，蕭鍾兮瑤簴",
            "鳴篪兮吹竽，思靈保兮賢姱",
            "翾飛兮翠曾，展詩兮會舞",
            "應律兮合節，靈之來兮敝日",
            "青雲衣兮白霓裳，舉長矢兮射天狼",
            "操餘弧兮反淪降，援北斗兮酌桂漿",
            "撰餘轡兮高馳翔，杳冥冥兮以東行。"
        ]
    },
    {
        "title": "河伯",
        "section": "九歌",
        "author": "屈原",
        "content": [
            "與女遊兮九河，衝風起兮水揚波",
            "乘水車兮荷蓋，駕兩龍兮驂螭",
            "登崑崙兮四望，心飛揚兮浩蕩",
            "日將暮兮悵忘歸，惟極浦兮寤懷",
            "魚鱗屋兮龍堂，紫貝闕兮珠宮",
            "靈何惟兮水中",
            "乘白黿兮逐文魚，與女遊兮河之渚",
            "流澌紛兮將來下",
            "子交手兮東行，送美人兮南浦",
            "波滔滔兮來迎，魚鱗鱗兮媵予。"
        ]
    },
    {
        "title": "山鬼",
        "section": "九歌",
        "author": "屈原",
        "content": [
            "若有人兮山之阿，被薜荔兮帶女蘿",
            "既含睇兮又宜笑，子慕予兮善窈窕",
            "乘赤豹兮從文狸，辛夷車兮結桂旗",
            "被石蘭兮帶杜衡，折芬馨兮遺所思",
            "餘處幽篁兮終不見天，路險難兮獨後來",
            "表獨立兮山之上，雲容容兮而在下",
            "杳冥冥兮羌晝晦，東風飄兮神靈雨",
            "留靈脩兮憺忘歸，歲既晏兮孰華予",
            "採三秀兮于山間，石磊磊兮葛蔓蔓",
            "怨公子兮悵忘歸，君思我兮不得閒",
            "山中人兮芳杜若，飲石泉兮蔭松柏",
            "君思我兮然疑作",
            "雷填填兮雨冥冥，猿啾啾兮狖夜鳴",
            "風颯颯兮木蕭蕭，思公子兮徒離憂。"
        ]
    },
    {
        "title": "國殤",
        "section": "九歌",
        "author": "屈原",
        "content": [
            "操吳戈兮被犀甲，車錯轂兮短兵接",
            "旌蔽日兮敵若雲，矢交墜兮士爭先",
            "凌餘陣兮躐餘行，左驂殪兮右刃傷",
            "霾兩輪兮縶四馬，援玉枹兮擊鳴鼓",
            "天時懟兮威靈怒，嚴殺盡兮棄原野",
            "出不入兮往不反，平原忽兮路超遠",
            "帶長劍兮挾秦弓，首身離兮心不懲",
            "誠既勇兮又以武，終剛強兮不可凌",
            "身既死兮神以靈，魂魄毅兮爲鬼雄。"
        ]
    },
    {
        "title": "禮魂",
        "section": "九歌",
        "author": "屈原",
        "content": [
            "成禮兮會鼓，",
            "傳芭兮代舞",
            "姱女倡兮容與",
            "春蘭兮秋菊，",
            "長無絕兮終古。"
        ]
    },
    {
        "title": "天問",
        "section": "天問",
        "author": "屈原",
        "content": [
            "曰：",
            "遂古之初，誰傳道之？",
            "上下未形，何由考之？",
            "冥昭瞢暗，誰能極之？",
            "馮翼惟象，何以識之？",
            "明明暗暗，惟時何爲？",
            "陰陽三合，何本何化？",
            "圜則九重，孰營度之？",
            "惟茲何功，孰初作之？",
            "斡維焉系，天極焉加？",
            "八柱何當，東南何虧？",
            "九天之際，安放安屬？",
            "隅隈多有，誰知其數？",
            "天何所沓？",
            "十二焉分？",
            "日月安屬？",
            "列星安陳？",
            "出自湯谷，次於濛汜。",
            "自明及晦，所行幾裏？",
            "夜光何德，死則又育？",
            "厥利維何，而顧菟在腹？",
            "女岐無合，夫焉取九子？",
            "伯強何處？",
            "惠氣安在？",
            "何闔而晦？",
            "何開而明？",
            "角宿未旦，曜靈安藏？",
            "不任汩鴻，師何以尚之？",
            "僉曰",
            "“何憂，何不課而行之？”",
            "鴟龜曳銜，鯀何聽焉？",
            "順欲成功，帝何刑焉？",
            "永遏在羽山，夫何三年不施？",
            "伯禹愎鯀，夫何以變化？",
            "纂就前緒，遂成考功。",
            "何續初繼業，而厥謀不同？",
            "洪泉極深，何以窴之？",
            "地方九則，何以墳之？",
            "河海應龍？",
            "何盡何歷？",
            "鯀何所營？",
            "禹何所成？",
            "康回馮怒，墬何故以東南傾？",
            "九州安錯？",
            "川穀何洿？",
            "東流不溢，孰知其故？",
            "東西南北，其修孰多？",
            "南北順橢，其衍幾何？",
            "崑崙懸圃，其尻安在？",
            "增城九重，其高几裏？",
            "四方之門，其誰從焉？",
            "西北闢啓，何氣通焉？",
            "日安不到？",
            "燭龍何照？",
            "羲和之未揚，若華何光？",
            "何所冬暖？",
            "何所夏寒？",
            "焉有石林？",
            "何獸能言？",
            "焉有虯龍，負熊以遊？",
            "雄虺九首，鯈忽焉在？",
            "何所不死？",
            "長人何守？",
            "靡蓱九衢，枲華安居？",
            "靈蛇吞象，厥大何如？",
            "黑水玄趾，三危安在？",
            "延年不死，壽何所止？",
            "鯪魚何所？",
            "鬿堆焉處？",
            "羿焉彃日？",
            "烏焉解羽？",
            "禹之力獻功，降省下土四方。",
            "焉得彼嵞山女，而通之於臺桑？",
            "閔妃匹合，厥身是繼。",
            "胡維嗜不同味，而快鼂飽？",
            "啓代益作後，卒然離蠥。",
            "何啓惟憂，而能拘是達？",
            "皆歸射鞫，而無害厥躬。",
            "何後益作革，而禹播降？",
            "啓棘賓商，《九辨》《九歌》。",
            "何勤子屠母，而死分竟地？",
            "帝降夷羿，革孽夏民。",
            "胡射夫河伯，而妻彼雒嬪？",
            "馮珧利決，封豨是射。",
            "何獻蒸肉之膏，而後帝不若？",
            "浞娶純狐，眩妻爰謀。",
            "何羿之射革，而交吞揆之？",
            "阻窮西征，巖何越焉？",
            "化而爲黃熊，巫何活焉？",
            "鹹播秬黍，莆雚是營。",
            "何由並投，而鯀疾修盈？",
            "白蜺嬰茀，胡爲此堂？",
            "安得夫良藥，不能固臧？",
            "天式從橫，陽離爰死。",
            "大鳥何鳴，夫焉喪厥體？",
            "蓱號起雨，何以興之？",
            "撰體協脅，鹿何膺之？",
            "鰲戴山抃，何以安之？",
            "釋舟陵行，何之遷之？",
            "惟澆在戶，何求於嫂？",
            "何少康逐犬，而顛隕厥首？",
            "女歧縫裳，而館同爰止。",
            "何顛易厥首，而親以逢殆？",
            "湯謀易旅，何以厚之？",
            "覆舟斟尋，何道取之？",
            "桀伐蒙山，何所得焉？",
            "妺嬉何肆，湯何殛焉？",
            "舜閔在家，父何以鰥？",
            "堯不姚告，二女何親？",
            "厥萌在初，何所億焉？",
            "璜臺十成，誰所極焉？",
            "登立爲帝，孰道尚之？",
            "女媧有體，孰制匠之？",
            "舜服厥弟，終然爲害。",
            "何肆犬豕，而厥身不危敗？",
            "吳獲迄古，南嶽是止。",
            "孰期去斯，得兩男子？",
            "緣鵠飾玉，后帝是饗。",
            "何承謀夏桀，終以滅喪？",
            "帝乃降觀，下逢伊摯。",
            "何條放致罰，而黎服大說？",
            "簡狄在臺，嚳何宜？",
            "玄鳥致貽，女何喜？",
            "該秉季德，厥父是臧。",
            "胡終弊於有扈，牧夫牛羊？",
            "幹協時舞，何以懷之？",
            "平脅曼膚，何以肥之？",
            "有扈牧豎，云何而逢？",
            "擊牀先出，其命何從？",
            "恆秉季德，焉得夫樸牛？",
            "何往營班祿，不但還來？",
            "昏微循跡，有狄不寧。",
            "何繁鳥萃棘，負子肆情？",
            "眩弟並淫，危害厥兄。",
            "何變化以作詐，而後嗣逢長？",
            "成湯東巡，有莘爰極。",
            "何乞彼小臣，而吉妃是得？",
            "水濱之木，得彼小子。",
            "夫何惡之，媵有莘之婦？",
            "湯出重泉，夫何辠尤？",
            "不勝心伐帝，夫誰使挑之？",
            "會朝爭盟，何踐吾期？",
            "蒼鳥羣飛，孰使萃之？",
            "列擊紂躬，叔旦不嘉。",
            "何親揆發足，周之命以諮嗟？",
            "授殷天下，其位安施？",
            "反成乃亡，其罪伊何？",
            "爭遣伐器，何以行之？",
            "並驅擊翼，何以將之？",
            "昭後成遊，南土爰底。",
            "厥利惟何，逢彼白雉？",
            "穆王巧梅，夫何爲周流？",
            "環理天下，夫何索求？",
            "妖夫曳炫，何號於市？",
            "周幽誰誅？",
            "焉得夫褒姒？",
            "天命反側，何罰何佑？",
            "齊桓九會，卒然身殺。",
            "彼王紂之躬，孰使亂惑？",
            "何惡輔弼，讒諂是服？",
            "比干何逆，而抑沈之？",
            "雷開阿順，而賜封之？",
            "何聖人之一德，卒其異方？",
            "梅伯受醢，箕子詳狂？",
            "稷維元子，帝何竺之？",
            "投之於冰上，鳥何燠之？",
            "何馮弓挾矢，殊能將之？",
            "既驚帝切激，何逢長之？",
            "伯昌號衰，秉鞭作牧。",
            "何令徹彼岐社，命有殷國？",
            "遷藏就岐，何能依？",
            "殷有惑婦，何所譏？",
            "受賜茲醢，西伯上告。",
            "何親就上帝罰，殷之命以不救？",
            "師望在肆，昌何識？",
            "鼓刀揚聲，後何喜？",
            "武發殺殷，何所悒？",
            "載屍集戰，何所急？",
            "伯林雉經，維其何故？",
            "何感天抑墬，夫誰畏懼？",
            "皇天集命，惟何戒之？",
            "受禮天下，又使至代之？",
            "初湯臣摯，後茲承輔。",
            "何卒官湯，尊食宗緒？",
            "勳闔夢生，少離散亡。",
            "何壯武歷，能流厥嚴？",
            "彭鏗斟雉，帝何饗？",
            "受壽永多，夫何久長？",
            "中央共牧，後何怒？",
            "蜂蛾微命，力何固？",
            "驚女采薇，鹿何佑？",
            "北至回水，萃何喜？",
            "兄有噬犬，弟何欲？",
            "易之以百兩，卒無祿？",
            "薄暮雷電，歸何憂？",
            "厥嚴不奉，帝何求？",
            "伏匿穴處，爰何雲？",
            "荊勳作師，夫何長？",
            "悟過改更，我又何言？",
            "吳光爭國，久餘是勝。",
            "何環穿自閭社丘陵，爰出子文？",
            "吾告堵敖以不長。",
            "何試上自予，忠名彌彰？"
        ]
    },
    {
        "title":"惜誦",
        "section":"九章",
        "author": "屈原",
        "content":[
            "惜誦以致愍兮，發憤以抒情。",
            "所作忠而言之兮，指蒼天以爲正。",
            "令五帝使折中兮，戒六神與向服。",
            "俾山川以備禦兮，命咎繇使聽直。",
            "竭忠誠而事君兮，反離羣而贅肬。",
            "忘儇媚以背衆兮，待明君其知之。",
            "言與行其可跡兮，情與貌其不變。",
            "故相臣莫若君兮，所以證之不遠。",
            "吾誼先君而後身兮，羌衆人之所仇也。",
            "專惟君而無他兮，又衆兆之所讎也。",
            "壹心而不豫兮，羌無可保也。",
            "疾親君而無他兮，有招禍之道也。",
            "思君其莫我忠兮，忽忘身之賤貧。",
            "事君而不貳兮，迷不知寵之門。",
            "患何罪以遇罰兮，亦非餘之所志也。",
            "行不羣以巔越兮，又衆兆之所咍也。",
            "紛逢尤以離謗兮，謇不可釋也。",
            "情沉抑而不達兮，又蔽而莫之白也。",
            "心鬱邑餘侘傺兮，又莫察餘之中情。",
            "固煩言不可結而詒兮，願陳志而無路。",
            "退靜默而莫餘知兮，進號呼又莫吾聞。",
            "申侘傺之煩惑兮，中悶瞀之忳忳。",
            "昔餘夢登天兮，魂中道而無杭。",
            "吾使厲神佔之兮，曰有志極而無旁。",
            "終危獨以離異兮，曰君可思而不可恃。",
            "故衆口其鑠金兮，初若是而逢殆。",
            "懲於羹者而吹齏兮，何不變此志也？",
            "欲釋階而登天兮，猶有曩之態也。",
            "衆駭遽以離心兮，又何以爲此伴也？",
            "同極而異路兮，又何以爲此援也？",
            "晉申生之孝子兮，父信讒而不好。",
            "行婞直而不豫兮，鯀功用而不就。",
            "吾聞作忠以造怨兮，忽謂之過言。",
            "九折臂而成醫兮，吾至今而知其信然。",
            "矰弋機而在上兮，罻羅張而在下。",
            "設張闢以娛君兮，願側身而無所。",
            "欲儃徊以幹傺兮，恐重患而離尤。",
            "欲高飛而遠集兮，君罔謂汝何之？",
            "欲橫奔而失路兮，蓋志堅而不忍。",
            "背膺牉以交痛兮，心鬱結而紆軫。",
            "擣木蘭以矯蕙兮，糳申椒以爲糧。",
            "播江離與滋菊兮，願春日以爲糗芳。",
            "恐情質之不信兮，故重著以自明。",
            "矯茲媚以私處兮，願曾思而遠身。"
        ]
    },
    {
        "title":"涉江",
        "section":"九章",
        "author": "屈原",
        "content":[
            "餘幼好此奇服兮，年既老而不衰。",
            "帶長鋏之陸離兮，冠切雲之崔嵬，被明月兮佩寶璐。",
            "世混濁而莫餘知兮，吾方高馳而不顧。",
            "駕青虯兮驂白螭，吾與重華遊兮瑤之圃。",
            "登崑崙兮食玉英，與天地兮同壽，與日月兮同光。",
            "哀南夷之莫吾知兮，旦餘濟乎江湘。",
            "乘鄂渚而反顧兮，欸秋冬之緒風。",
            "步餘馬兮山皋，邸余車兮方林。",
            "乘舲船余上沅兮，齊吳榜以擊汰。",
            "船容與而不進兮，淹回水而疑滯。",
            "朝發枉渚兮，夕宿辰陽。",
            "苟餘心其端直兮，雖僻遠之何傷。",
            "入漵浦餘儃徊兮，迷不知吾所如。",
            "深林杳以冥冥兮，猿狖之所居。",
            "山峻高以蔽日兮，下幽晦以多雨。",
            "霰雪紛其無垠兮，雲霏霏而承宇。",
            "哀吾生之無樂兮，幽獨處乎山中。",
            "吾不能變心而從俗兮，固將愁苦而終窮。",
            "接輿髡首兮，桑扈臝行。",
            "忠不必用兮，賢不必以。",
            "伍子逢殃兮，比干菹醢。",
            "與前世而皆然兮，吾又何怨乎今之人！",
            "餘將董道而不豫兮，固將重昏而終身！",
            "亂曰：",
            "鸞鳥鳳皇，日以遠兮。",
            "燕雀烏鵲，巢堂壇兮。",
            "露申辛夷，死林薄兮。",
            "腥臊並御，芳不得薄兮。",
            "陰陽易位，時不當兮。",
            "懷信佗傺，忽乎吾將行兮！"
        ]
    },
    {
        "title":"哀郢",
        "section":"九章",
        "author": "屈原",
        "content":[
            "皇天之不純命兮，何百姓之震愆？",
            "民離散而相失兮，方仲春而東遷。",
            "去故鄉而就遠兮，遵江夏以流亡。",
            "出國門而軫懷兮，甲之鼂吾以行。",
            "發郢都而去閭兮，怊荒忽其焉極？",
            "楫齊揚以容與兮，哀見君而不再得。",
            "望長楸而太息兮，涕淫淫其若霰。",
            "過夏首而西浮兮，顧龍門而不見。",
            "心嬋媛而傷懷兮，眇不知其所蹠。",
            "順風波以從流兮，焉洋洋而爲客。",
            "凌陽侯之汜濫兮，忽翱翔之焉薄。",
            "心絓結而不解兮，思蹇產而不釋。",
            "將運舟而下浮兮，上洞庭而下江。",
            "去終古之所居兮，今逍遙而來東。",
            "羌靈魂之慾歸兮，何須臾而忘反。",
            "背夏浦而西思兮，哀故都之日遠。",
            "登大墳以遠望兮，聊以舒吾憂心。",
            "哀州土之平樂兮，悲江介之遺風。",
            "當陵陽之焉至兮，淼南渡之焉如？",
            "曾不知夏之爲丘兮，孰兩東門之可蕪？",
            "心不怡之長久兮，憂與愁其相接。",
            "惟郢路之遼遠兮，江與夏之不可涉。",
            "忽若不信兮，至今九年而不復。",
            "慘鬱郁而不通兮，蹇侘傺而含慼。",
            "外承歡之汋約兮，諶荏弱而難持。",
            "忠湛湛而願進兮，妒被離而鄣之。",
            "堯舜之抗行兮，瞭杳杳而薄天。",
            "衆讒人之嫉妒兮，被以不慈之僞名。",
            "憎慍惀之修美兮，好夫人之慷慨。",
            "衆踥蹀而日進兮，美超遠而逾邁。",
            "亂曰：",
            "曼餘目以流觀兮，冀一反之何時？",
            "鳥飛反故鄉兮，狐死必首丘。",
            "信非吾罪而棄逐兮，何日夜而忘之？"
        ]
    },
    {
        "title":"抽思",
        "section":"九章",
        "author": "屈原",
        "content":[
            "心鬱郁之憂思兮，獨永嘆乎增傷。",
            "思蹇產之不釋兮，曼遭夜之方長。",
            "悲秋風之動容兮，何回極之浮浮。",
            "數惟蓀之多怒兮，傷餘心之憂憂。",
            "願搖起而橫奔兮，覽民尤以自鎮。",
            "結微情以陳詞兮，矯以遺夫美人。",
            "昔君與我誠言兮，曰黃昏以爲期。",
            "羌中道而回畔兮，反既有此他志。",
            "憍吾以其美好兮，覽餘以其修姱。",
            "與餘言而不信兮，蓋爲餘而造怒。",
            "願承閒而自察兮，心震悼而不敢。",
            "悲夷猶而冀進兮，心怛傷之憺憺。",
            "茲歷情以陳辭兮，蓀詳聾而不聞。",
            "固切人之不媚兮，衆果以我爲患。",
            "初吾所陳之耿著兮，豈至今其庸亡？",
            "何獨樂斯之謇謇兮？",
            "願蓀美之可光。",
            "望三王以爲像兮，指彭咸以爲儀。",
            "夫何極而不至兮，故遠聞而難虧。",
            "善不由外來兮，名不可以虛作。",
            "孰無施而有報兮，孰不實而有獲？",
            "少歌曰：與美人抽思兮，並日夜而無正。",
            "憍吾以其美好兮，敖朕辭而不聽。",
            "倡曰：",
            "有鳥自南兮，來集漢北。",
            "好姱佳麗兮，牉獨處此異域。",
            "惸煢獨而不羣兮，又無良媒在其側。",
            "道卓遠而日忘兮，願自申而不得。",
            "望北山而流涕兮，臨流水而太息。",
            "望孟夏之短夜兮，何晦明之若歲？",
            "惟郢路之遼遠兮，魂一夕而九逝。",
            "曾不知路之曲直兮，南指月與列星。",
            "願徑逝而未得兮，魂識路之營營。",
            "何靈魂之信直兮，人之心不與吾心同！",
            "理弱而媒不通兮，尚不知餘之從容。",
            "亂曰：",
            "長瀨湍流，溯江潭兮。",
            "狂顧南行，聊以娛心兮。",
            "軫石崴嵬，蹇吾願兮。",
            "超回志度，行隱進兮。",
            "低徊夷猶，宿北姑兮。",
            "煩冤瞀容，實沛徂兮。",
            "愁嘆苦神，靈遙思兮。",
            "路遠處幽，又無行媒兮。",
            "道思作頌，聊以自救兮。",
            "憂心不遂，斯言誰告兮。"
        ]
    },
    {
        "title":"懷沙",
        "section":"九章",
        "author": "屈原",
        "content":[
            "滔滔孟夏兮，草木莽莽。",
            "傷懷永哀兮，汩徂南土。",
            "眴兮杳杳，孔靜幽默。",
            "鬱結紆軫兮，離慜而長鞠。",
            "撫情效志兮，冤屈而自抑。",
            "刓方以爲圜兮，常度未替。",
            "易初本迪兮，君子所鄙。",
            "章畫志墨兮，前圖未改。",
            "內厚質正兮，大人所盛。",
            "巧倕不斲兮，孰察其撥正。",
            "玄文處幽兮，矇瞍謂之不章",
            "離婁微睇兮，瞽以爲無明。",
            "變白以爲黑兮，倒上以爲下。",
            "鳳皇在笯兮，雞鶩翔舞。",
            "同糅玉石兮，一概而相量。",
            "夫惟黨人之鄙固兮，羌不知餘之所臧。",
            "任重載盛兮，陷滯而不濟。",
            "懷瑾握瑜兮，窮不知所示。",
            "邑犬之羣吠兮，吠所怪也。",
            "非俊疑傑兮，固庸態也。",
            "文質疏內兮，衆不知餘之異采。",
            "材樸委積兮，莫知餘之所有。",
            "重仁襲義兮，謹厚以爲豐。",
            "重華不可遌兮，孰知餘之從容！",
            "古固有不併兮，豈知其何故也？",
            "湯禹久遠兮，邈而不可慕也？",
            "懲違改忿兮，抑心而自強。",
            "離慜而不遷兮，願志之有像。",
            "進路北次兮，日昧昧其將暮。",
            "舒憂娛哀兮，限之以大故。",
            "亂曰：",
            "浩浩沅湘，分流汩兮。",
            "修路幽蔽，道遠忽兮。",
            "懷質抱情，獨無匹兮。",
            "伯樂既沒，驥焉程兮。",
            "民生稟命，各有所錯兮。",
            "定心廣志，餘何所畏懼兮？",
            "曾傷爰哀，永嘆喟兮。",
            "世渾濁莫吾知，人心不可謂兮。",
            "知死不可讓，願勿愛兮。",
            "明告君子，吾將以爲類兮。"
        ]
    },
    {
        "title":"思美人",
        "section":"九章",
        "author": "屈原",
        "content":[
            "思美人兮，攬涕而竚眙。",
            "媒絕路阻兮，言不可結而詒。",
            "蹇蹇之煩冤兮，陷滯而不發。",
            "申旦以舒中情兮，志沉菀而莫達。",
            "願寄言於浮雲兮，遇豐隆而不將。",
            "因歸鳥而致辭兮，羌迅高而難當。",
            "高辛之靈盛兮，遭玄鳥而致詒。",
            "欲變節以從俗兮，媿易初而屈志。",
            "獨歷年而離愍兮，羌憑心猶未化。",
            "寧隱閔而壽考兮，何變易之可爲！",
            "知前轍之不遂兮，未改此度。",
            "車既覆而馬顛兮，蹇獨懷此異路。",
            "勒騏驥而更駕兮，造父爲我操之，",
            "遷逡次而勿驅兮，聊假日以須是時。",
            "指嶓冢之西隈兮，與纁黃以爲期。",
            "開春發歲兮，白日出之悠悠。",
            "吾將蕩志而愉樂兮，遵江夏以娛憂。",
            "攬大薄之芳茝兮，搴長洲之宿莽。",
            "惜吾不及古人兮，吾誰與玩此芳草？",
            "解萹薄與雜菜兮，備以爲交佩。",
            "佩繽紛以繚轉兮，遂萎絕而離異。",
            "吾且儃徊以娛憂兮，觀南人之變態。",
            "竊快在中心兮，揚厥憑而不竢。",
            "芳與澤其雜糅兮，羌芳華自中出。",
            "紛鬱郁其遠蒸兮，滿內而外揚。",
            "情與質信可保兮，羌居蔽而聞章。",
            "令薜荔以爲理兮，憚舉趾而緣木。",
            "因芙蓉而爲媒兮，憚褰裳而濡足。",
            "登高吾不說兮，入下吾不能。",
            "固朕形之不服兮，然容與而狐疑。",
            "廣遂前畫兮，未改此度也。",
            "命則處幽吾將罷兮，願及白日之未暮也。",
            "獨煢煢而南行兮，思彭咸之故也。"
        ]
    },
    {
        "title":"惜往日",
        "section":"九章",
        "author": "屈原",
        "content":[
            "惜往日之曾信兮，受命詔以昭時。",
            "奉先功以照下兮，明法度之嫌疑。",
            "國富強而法立兮，屬貞臣而日竢。",
            "祕密事之載心兮，雖過失猶弗治。",
            "心純龐而不泄兮，遭讒人而嫉之。",
            "君含怒而待臣兮，不清澈其然否。",
            "蔽晦君之聰明兮，虛惑誤又以欺。",
            "弗參驗以考實兮，遠遷臣而弗思。",
            "信讒諛之渾濁兮，盛氣志而過之。",
            "何貞臣之無罪兮，被離謗而見尤。",
            "慚光景之誠信兮，身幽隱而備之。",
            "臨沅湘之玄淵兮，遂自忍而沉流。",
            "卒沒身而絕名兮，惜壅君之不昭。",
            "君無度而弗察兮，使芳草爲藪幽。",
            "焉舒情而抽信兮，恬死亡而不聊。",
            "獨障壅而弊隱兮，使貞臣爲無由。",
            "聞百里之爲虜兮，伊尹烹於庖廚。",
            "呂望屠於朝歌兮，甯戚歌而飯牛。",
            "不逢湯武與桓繆兮，世孰雲而知之。",
            "吳信讒而弗味兮，子胥死而後憂。",
            "介子忠而立枯兮，文君寤而追求。",
            "封介山而爲之禁兮，報大德之優遊。",
            "思久故之親身兮，因縞素而哭之。",
            "或忠信而死節兮，或訑謾而不疑。",
            "弗省察而按實兮，聽讒人之虛辭。",
            "芳與澤其雜糅兮，孰申旦而別之？",
            "何芳草之早殀兮，微霜降而下戒。",
            "諒聰不明而蔽壅兮，使讒諛而日得。",
            "自前世之嫉賢兮，謂蕙若其不可佩。",
            "妒佳冶之芬芳兮，嫫母姣而自好。",
            "雖有西施之美容兮，讒妒入以自代。",
            "願陳情以白行兮，得罪過之不意。",
            "情冤見之日明兮，如列宿之錯置。",
            "乘騏驥而馳騁兮，無轡銜而自載",
            "乘泛泭以下流兮，無舟楫而自備。",
            "背法度而心治兮，闢與此其無異。",
            "寧溘死而流亡兮，恐禍殃之有再。",
            "不畢辭而赴淵兮，惜壅君之不識。"
        ]
    },
    {
        "title":"橘頌",
        "section":"九章",
        "author": "屈原",
        "content":[
            "后皇嘉樹，橘徠服兮。",
            "受命不遷，生南國兮。",
            "深固難徙，更壹志兮。",
            "綠葉素榮，紛其可喜兮。",
            "曾枝剡棘，圓果摶兮。",
            "青黃雜糅，文章爛兮。",
            "精色內白，類任道兮。",
            "紛縕宜修，姱而不醜兮。",
            "嗟爾幼志，有以異兮。",
            "獨立不遷，豈不可喜兮？",
            "深固難徙，廓其無求兮。",
            "蘇世獨立，橫而不流兮。",
            "閉心自慎，終不失過兮。",
            "秉德無私，參天地兮。",
            "願歲並謝，與長友兮。",
            "淑離不淫，梗其有理兮。",
            "年歲雖少，可師長兮。",
            "行比伯夷，置以爲像兮。"
        ]
    },
    {
        "title":"悲回風",
        "section":"九章",
        "author": "屈原",
        "content":[
            "悲回風之搖蕙兮，心冤結而內傷。",
            "物有微而隕性兮，聲有隱而先倡。",
            "夫何彭咸之造思兮，暨志介而不忘！",
            "萬變其情豈可蓋兮，孰虛僞之可長？",
            "鳥獸鳴以號羣兮，草苴比而不芳。",
            "魚葺鱗以自別兮，蛟龍隱其文章。",
            "故荼薺不同畝兮，蘭茝幽而獨芳。",
            "惟佳人之永都兮，更統世以自貺。",
            "眇遠志之所及兮，憐浮雲之相羊。",
            "介眇志之所惑兮，竊賦詩之所明。",
            "惟佳人之獨懷兮，折若椒以自處。",
            "曾歔欷之嗟嗟兮，獨隱伏而思慮。",
            "涕泣交而悽悽兮，思不眠以至曙。",
            "終長夜之曼曼兮，掩此哀而不去。",
            "寤從容以周流兮，聊逍遙以自恃。",
            "傷太息之愍憐兮，氣於邑而不可止。",
            "糺思心以爲纕兮，編愁苦以爲膺。",
            "折若木以弊光兮，隨飄風之所仍。",
            "存彷佛而不見兮，心踊躍其若湯。",
            "撫珮衽以案志兮，超惘惘而遂行。",
            "歲曶曶其若頹兮，時亦冉冉而將至。",
            "薠蘅槁而節離兮，芳以歇而不比。",
            "憐思心之不可懲兮，證此言之不可聊。",
            "寧溘死而流亡兮，不忍此心之常愁。",
            "孤子吟而抆淚兮，放子出而不還。",
            "孰能思而不隱兮，照彭咸之所聞。",
            "登石巒以遠望兮，路眇眇之默默。",
            "入景響之無應兮，聞省想而不可得。",
            "愁鬱郁之無快兮，居慼慼而不可解。",
            "心鞿羈而不開兮，氣繚轉而自締。",
            "穆眇眇之無垠兮，莽芒芒之無儀。",
            "聲有隱而相感兮，物有純而不可爲。",
            "邈漫漫之不可量兮，縹綿綿之不可紆。",
            "愁悄悄之常悲兮，翩冥冥之不可娛。",
            "凌大波而流風兮，託彭咸之所居。",
            "上高巖之峭岸兮，處雌蜺之標顛。",
            "據青冥而攄虹兮，遂儵忽而捫天。",
            "吸湛露之浮源兮，漱凝霜之雰雰。",
            "依風穴以自息兮，忽傾寤以嬋媛。",
            "馮崑崙以澂霧兮，隱渂山以清江。",
            "憚涌湍之礚礚兮，聽波聲之洶洶。",
            "紛容容之無經兮，罔芒芒之無紀。",
            "軋洋洋之無從兮，馳委移之焉止？",
            "漂翻翻其上下兮，翼遙遙其左右。",
            "氾潏潏其前後兮，伴張馳之信期。",
            "觀炎氣之相仍兮，窺煙液之所積。",
            "悲霜雪之俱下兮，聽潮水之相擊。",
            "借光景以往來兮，施黃棘之枉策。",
            "求介子之所存兮，見伯夷之放跡。",
            "心調度而弗去兮，刻著志之無適。",
            "曰吾怨往昔之所冀兮，悼來者之悐悐。",
            "浮江淮而入海兮，從子胥而自適。",
            "望大河之洲渚兮，悲申徒之抗跡。",
            "驟諫君而不聽兮，重任石之何益？",
            "心絓結而不解兮，思蹇產而不釋。"
        ]
    },
    {
        "title": "遠遊",
        "section": "遠遊",
        "author": "屈原",
        "content": [
            "悲時俗之迫阨兮，願輕舉而遠遊。",
            "質菲薄而無因兮，焉託乘而上浮？",
            "遭沈濁而污穢兮，獨鬱結其誰語！",
            "夜耿耿而不寐兮，魂營營而至曙。",
            "惟天地之無窮兮，哀人生之長勤。",
            "往者餘弗及兮，來者吾不聞。",
            "步徙倚而遙思兮，怊惝怳而乖懷。",
            "意荒忽而流蕩兮，心愁悽而增悲。",
            "神倏忽而不反兮，形枯槁而獨留。",
            "內惟省以操端兮，求正氣之所由。",
            "漠虛靜以恬愉兮，澹無爲而自得。",
            "聞赤松之清塵兮，願承風乎遺則。",
            "貴真人之休德兮，美往世之登仙",
            "與化去而不見兮，名聲著而日延。",
            "奇傅說之託辰星兮，羨韓衆之得一。",
            "形穆穆以浸遠兮，離人羣而遁逸。",
            "因氣變而遂曾舉兮，忽神奔而鬼怪。",
            "時彷彿以遙見兮，精晈晈以往來。",
            "超氛埃而淑郵兮，終不反其故都。",
            "免衆患而不懼兮，世莫知其所如。",
            "恐天時之代序兮，耀靈曄而西征。",
            "微霜降而下淪兮，悼芳草之先蘦。",
            "聊仿佯而逍遙兮，永曆年而無成。",
            "誰可與玩斯遺芳兮？",
            "長向風而舒情。",
            "高陽邈以遠兮，餘將焉所程？",
            "重曰：",
            "春秋忽其不淹兮，奚久留此故居。",
            "軒轅不可攀援兮，吾將從王喬而娛戲。",
            "餐六氣而飲沆瀣兮，漱正陽而含朝霞。",
            "保神明之清澄兮，精氣入而麤穢除。",
            "順凱風以從遊兮，至南巢而壹息。",
            "見王子而宿之兮，審壹氣之和德。",
            "曰“道可受兮，不可傳",
            "其小無內兮，其大無垠。",
            "毋滑而魂兮，彼將自然",
            "壹氣孔神兮，於中夜存。",
            "虛以待之存，無爲之先",
            "庶類以成兮，此德之門。”",
            "聞至貴而遂徂兮，忽乎吾將行。",
            "仍羽人于丹丘，留不死之舊鄉。",
            "朝濯發於湯谷兮，夕晞餘身兮九陽。",
            "吸飛泉之微液兮，懷琬琰之華英。",
            "玉色頩以脕顏兮，精醇粹而始壯。",
            "質銷鑠以汋約兮，神要眇以淫放。",
            "嘉南州之炎德兮，麗桂樹之冬榮",
            "山蕭條而無獸兮，野寂漠其無人。",
            "載營魄而登霞兮，掩浮雲而上徵。",
            "命天閽其開關兮，排閶闔而望予。",
            "召豐隆使先導兮，問太微之所居。",
            "集重陽入帝宮兮，造旬始而觀清都。",
            "朝發軔於太儀兮，夕始臨乎於微閭。",
            "屯余車之萬乘兮，紛容與而並馳。",
            "駕八龍之婉婉兮，載雲旗之逶蛇。",
            "建雄虹之採旄兮，五色雜而炫耀。",
            "服偃蹇以低昂兮，驂連蜷以驕驁。",
            "騎膠葛以雜亂兮，斑漫衍而方行。",
            "撰餘轡而正策兮，吾將過乎句芒。",
            "歷太皓以右轉兮，前飛廉以啓路。",
            "陽杲杲其未光兮，凌天地以徑度。",
            "風伯爲餘先驅兮，氛埃闢而清涼。",
            "鳳凰翼其承旂兮，遇蓐收乎西皇。",
            "攬慧星以爲旍兮，舉斗柄以爲麾。",
            "叛陸離其上下兮，遊驚霧之流波。",
            "時曖曃其曭莽兮，召玄武而奔屬。",
            "後文昌使掌行兮，選署衆神以並轂。",
            "路漫漫其修遠兮，徐弭節而高厲。",
            "左雨師使徑侍兮，右雷公以爲衛。",
            "欲度世以忘歸兮，意姿睢以抯撟。",
            "內欣欣而自美兮，聊媮娛以淫樂。",
            "涉青雲以汎濫遊兮，忽臨睨夫舊鄉。",
            "僕伕懷餘心悲兮，邊馬顧而不行。",
            "思舊故以想象兮，長太息而掩涕。",
            "汜容與而遐舉兮，聊抑志而自弭。",
            "指炎神而直馳兮，吾將往乎南疑。",
            "覽方外之荒忽兮，沛罔瀁而自浮。",
            "祝融戒而蹕御兮，騰告鸞鳥迎宓妃。",
            "張咸池奏承雲兮，二女御九韶歌。",
            "使湘靈鼓瑟兮，令海若舞馮夷。",
            "玄螭蟲象並出進兮，形蟉虯而逶蛇。",
            "雌蜺便娟以增撓兮，鸞鳥軒翥而翔飛。",
            "音樂博衍無終極兮，焉乃逝以徘徊。",
            "舒並節以馳騖兮，逴絕垠乎寒門。",
            "軼迅風於清源兮，從顓頊乎增冰。",
            "歷玄冥以邪徑兮，乘間維以反顧。",
            "召黔贏而見之兮，爲餘先乎平路。",
            "經營四方兮，周流六漠。",
            "上至列缺兮，降望大壑。",
            "下崢嶸而無地兮，上寥廓而無天。",
            "視倏忽而無見兮，聽惝恍而無聞。",
            "超無爲以至清兮，與泰初而爲鄰。"
        ]
    },
    {
        "title": "卜居",
        "section": "卜居",
        "author": "屈原",
        "content": [
            "屈原既放，三年不得復見。竭知盡忠而蔽障於讒。心煩慮亂，不知所從。乃往見太卜鄭詹尹曰：“餘有所疑，願因先生決之。”詹尹乃端策拂龜，曰：“君將何以教之？”",
            "屈原曰：“吾寧悃悃款款，樸以忠乎，將送往勞來，斯無窮乎？寧誅鋤草茅以力耕乎，將遊大人以成名乎？寧正言不諱以危身乎，將從俗富貴以偷生乎？寧超然高舉以保真乎，將哫訾慄斯，喔咿儒兒，以事婦人乎？寧廉潔正直以自清乎，將突梯滑稽，如脂如韋，以潔楹乎？寧昂昂若千里之駒乎，將泛泛若水中之鳧，與波上下，偷以全吾軀乎？寧與騏驥亢軛乎，將隨駑馬之跡乎？寧與黃鵠比翼乎，將與雞鶩爭食乎？此孰吉孰兇？何去何從？世溷濁而不清：蟬翼爲重，千鈞爲輕黃鐘譭棄，瓦釜雷鳴讒人高張，賢士無名。吁嗟默默兮，誰知吾之廉貞！”",
            "詹尹乃釋策而謝曰：“夫尺有所短，寸有所長物有所不足，智有所不明數有所不逮，神有所不通。用君之心，行君之意。龜策誠不能知此事。”"
        ]
    },
    {
        "title": "漁父",
        "section": "漁父",
        "author": "屈原",
        "content": [
            "屈原既放，遊於江潭，行吟澤畔，顏色憔悴，形容枯槁。漁父見而問之曰：“子非三閭大夫與？何故至於斯？”屈原曰：“舉世皆濁我獨清，衆人皆醉我獨醒，是以見放。”",
            "漁父曰：“聖人不凝滯於物，而能與世推移。世人皆濁，何不淈其泥而揚其波？衆人皆醉，何不餔其糟而歠其醨？何故深思高舉，自令放爲？”",
            "屈原曰：“吾聞之，新沐者必彈冠，新浴者必振衣安能以身之察察，受物之汶汶者乎？寧赴湘流，葬於江魚之腹中。安能以皓皓之白，而蒙世俗之塵埃乎?”",
            "漁父莞爾而笑，鼓枻而去。",
            "乃歌曰：“滄浪之水清兮，可以濯吾纓。滄浪之水濁兮，可以濯吾足。”遂去，不復與言。"
        ]
    },
    {
        "title": "九辯",
        "section": "九辯",
        "author": "宋玉",
        "content": [
            "悲哉，秋之爲氣也！蕭瑟兮草木搖落而變衰。",
            "憭慄兮若在遠行，登山臨水兮送將歸。",
            "泬漻兮天高而氣清，寂寥兮收潦而水清。",
            "憯悽增欷兮，薄寒之中人，愴怳懭悢兮，去故而就新。",
            "坎廩兮貧士失職而志不平，廓落兮羈旅而無友生，惆悵兮而私自憐！",
            "燕翩翩其辭歸兮，蟬寂漠而無聲。",
            "雁廱廱而南遊兮，鵾雞啁哳而悲鳴。",
            "獨申旦而不寐兮，哀蟋蟀之宵征。",
            "時亹亹而過中兮，蹇淹留而無成。",
            "悲憂窮戚兮獨處廓，有美一人兮心不繹。",
            "去鄉離家兮來遠客，超逍遙兮今焉薄！",
            "專思君兮不可化，君不知兮可奈何！",
            "蓄怨兮積思，心煩憺兮忘食事。",
            "原一見兮道餘意，君之心兮與餘異。",
            "車既駕兮朅而歸，不得見兮心傷悲。",
            "倚結軨兮長太息，涕潺湲兮下霑軾。",
            "忼慨絕兮不得，中瞀亂兮迷惑。",
            "私自憐兮何極？",
            "心怦怦兮諒直。",
            "皇天平分四時兮，竊獨悲此凜秋。",
            "白露既下百草兮，奄離披此梧楸。",
            "去白日之昭昭兮，襲長夜之悠悠。",
            "離芳藹之方壯兮，餘萎約而悲愁。",
            "秋既先戒以白露兮，冬又申之以嚴霜。",
            "收恢臺之孟夏兮，然欿傺而沉藏。",
            "葉菸邑而無色兮，枝煩挐而交橫。",
            "顏淫溢而將罷兮，柯彷彿而萎黃。",
            "萷櫹槮之可哀兮，形銷鑠而瘀傷。",
            "惟其紛糅而將落兮，恨其失時而無當。",
            "攬騑轡而下節兮，聊逍遙以相佯。",
            "歲忽忽而遒盡兮，恐餘壽之弗將。",
            "悼餘生之不時兮，逢此世之俇攘。",
            "澹容與而獨倚兮，蟋蟀鳴此西堂。",
            "心怵惕而震盪兮，何所憂之多方。",
            "卬明月而太息兮，步列星而極明。",
            "竊悲夫蕙華之曾敷兮，紛旖旎乎都房。",
            "何曾華之無實兮，從風雨而飛颺！",
            "以爲君獨服此蕙兮，羌無以異於衆芳。",
            "閔奇思之不通兮，將去君而高翔。",
            "心閔憐之慘悽兮，願一見而有明。",
            "重無怨而生離兮，中結軫而增傷。",
            "豈不鬱陶而思君兮？",
            "君之門以九重！猛犬狺狺而迎吠兮，關樑閉而不通。",
            "皇天淫溢而秋霖兮，后土何時而得漧？",
            "塊獨守此無澤兮，仰浮雲而永嘆！何時俗之工巧兮？",
            "背繩墨而改錯！郤騏驥而不乘兮，策駑駘而取路。",
            "當世豈無騏驥兮，誠莫之能善御。",
            "見執轡者非其人兮，故駶跳而遠去。",
            "鳧雁皆唼夫樑藻兮，鳳愈飄翔而高舉。",
            "圜鑿而方枘兮，吾固知其鉏鋙而難入。",
            "衆鳥皆有所登棲兮，鳳獨遑遑而無所集。",
            "原銜枚而無言兮，嘗被君之渥洽。",
            "太公九十乃顯榮兮，誠未遇其匹合。",
            "謂騏驥兮安歸？",
            "謂鳳皇兮安棲？",
            "變古易俗兮世衰，今之相者兮舉肥。",
            "騏驥伏匿而不見兮，鳳皇高飛而不下。",
            "鳥獸猶知懷德兮，何雲賢士之不處？",
            "驥不驟進而求服兮，鳳亦不貪餧而妄食。",
            "君棄遠而不察兮，雖原忠其焉得？",
            "欲寂漠而絕端兮，竊不敢忘初之厚德。",
            "獨悲愁其傷人兮，馮鬱郁其何極？",
            "霜露慘悽而交下兮，心尚幸其弗濟。",
            "霰雪雰糅其增加兮，乃知遭命之將至。",
            "原徼倖而有待兮，泊莽莽與野草同死。",
            "原自往而徑遊兮，路壅絕而不通。",
            "欲循道而平驅兮，又未知其所從。",
            "然中路而迷惑兮，自壓桉而學誦。",
            "性愚陋以褊淺兮，信未達乎從容。",
            "竊美申包胥之氣盛兮，恐時世之不固。",
            "何時俗之工巧兮？",
            "滅規矩而改鑿！獨耿介而不隨兮，原慕先聖之遺教。",
            "處濁世而顯榮兮，非餘心之所樂。",
            "與其無義而有名兮，寧窮處而守高。",
            "食不媮而爲飽兮，衣不苟而爲溫。",
            "竊慕詩人之遺風兮，原託志乎素餐。",
            "蹇充倔而無端兮，泊莽莽而無垠。",
            "無衣裘以御冬兮，恐溘死不得見乎陽春。",
            "靚杪秋之遙夜兮，心繚悷而有哀。",
            "春秋逴逴而日高兮，然惆悵而自悲。",
            "四時遞來而卒歲兮，陰陽不可與儷偕。",
            "白日晼晚其將入兮，明月銷鑠而減毀。",
            "歲忽忽而遒盡兮，老冉冉而愈弛。",
            "心搖悅而日幸兮，然怊悵而無冀。",
            "中憯惻之悽愴兮，長太息而增欷。",
            "年洋洋以日往兮，老嵺廓而無處。",
            "事亹亹而覬進兮，蹇淹留而躊躇。",
            "何氾濫之浮雲兮？",
            "猋壅蔽此明月。",
            "忠昭昭而原見兮，然霠曀而莫達。",
            "原皓日之顯行兮，雲濛濛而蔽之。",
            "竊不自聊而原忠兮，或黕點而汙之。",
            "堯舜之抗行兮，瞭冥冥而薄天。",
            "何險巇之嫉妒兮？",
            "被以不慈之僞名。",
            "彼日月之照明兮，尚黯黮而有瑕。",
            "何況一國之事兮，亦多端而膠加。",
            "被荷裯之晏晏兮，然潢洋而不可帶。",
            "既驕美而伐武兮，負左右之耿介。",
            "憎慍惀之修美兮，好夫人之慷慨。",
            "衆踥蹀而日進兮，美超遠而逾邁。",
            "農夫輟耕而容與兮，恐田野之蕪穢。",
            "事緜緜而多私兮，竊悼後之危敗。",
            "世雷同而炫曜兮，何譭譽之昧昧！",
            "今修飾而窺鏡兮，後尚可以竄藏。",
            "願寄言夫流星兮，羌倏忽而難當。",
            "卒壅蔽此浮雲，下暗漠而無光。",
            "堯舜皆有所舉任兮，故高枕而自適。",
            "諒無怨於天下兮，心焉取此怵惕？",
            "乘騏驥之瀏瀏兮，馭安用夫強策？",
            "諒城郭之不足恃兮，雖重介之何益？",
            "邅翼翼而無終兮，忳惛惛而愁約。",
            "生天地之若過兮，功不成而無嶜。",
            "原沉滯而不見兮，尚欲布名乎天下。",
            "然潢洋而不遇兮，直怐愗而自苦。",
            "莽洋洋而無極兮，忽翱翔之焉薄？",
            "國有驥而不知乘兮，焉皇皇而更索？",
            "甯戚謳於車下兮，桓公聞而知之。",
            "無伯樂之相善兮，今誰使乎譽之？",
            "罔流涕以聊慮兮，惟著意而得之。",
            "紛純純之願忠兮，妒被離而鄣之。",
            "原賜不肖之軀而別離兮，放遊志乎雲中。",
            "乘精氣之摶摶兮，騖諸神之湛湛。",
            "驂白霓之習習兮，歷羣靈之豐豐。",
            "左硃雀之茇茇兮，右蒼龍之躣躣。",
            "屬雷師之闐闐兮，通飛廉之衙衙。",
            "前輕輬之鏘鏘兮，後輜乘之從從。",
            "載雲旗之委蛇兮，扈屯騎之容容。",
            "計專專之不可化兮，原遂推而爲臧。",
            "賴皇天之厚德兮，還及君之無恙！"
        ]
    },
    {
        "title": "招魂",
        "section": "招魂",
        "author": "宋玉",
        "content": [
            "朕幼清以廉潔兮，身服義而未沫。",
            "主此盛德兮，牽於俗而蕪穢。",
            "上無所考此盛德兮，長離殃而愁苦。",
            "帝告巫陽曰：“有人在下，我欲輔之。魂魄離散，汝筮予之。”",
            "巫陽對曰：“掌夢！上帝其難從。若必筮予之，恐後之謝，不能複用。”",
            "巫陽焉乃下招曰：魂兮歸來！去君之恆幹，何爲四方些？",
            "舍君之樂處，而離彼不祥些！魂兮歸來！東方不可以託些。",
            "長人千仞，惟魂是索些。",
            "十日代出，流金鑠石些。",
            "彼皆習之，魂往必釋些。",
            "歸來兮！不可以託些。",
            "魂兮歸來！南方不可以止些。",
            "雕題黑齒，得人肉以祀，以其骨爲醢些。",
            "蝮蛇蓁蓁，封狐千里些。",
            "雄虺九首，往來倏忽，吞人以益其心些。",
            "歸來兮！不可久淫些。",
            "魂兮歸來！西方之害，流沙千里些。",
            "旋入雷淵，爢散而不可止些。",
            "幸而得脫，其外曠宇些。",
            "赤蟻若象，玄蜂若壺些。",
            "五穀不生，叢菅是食些。",
            "其土爛人，求水無所得些。",
            "彷徉無所倚，廣大無所極些。",
            "歸來兮！恐自遺賊些。",
            "魂兮歸來！北方不可以止些。",
            "增冰峨峨，飛雪千里些。",
            "歸來兮！不可以久些。",
            "魂兮歸來！君無上天些。",
            "虎豹九關，啄害下人些。",
            "一夫九首，拔木九千些。",
            "豺狼從目，往來侁侁些。",
            "懸人以嬉，投之深淵些。",
            "致命於帝，然後得瞑些。",
            "歸來！往恐危身些。",
            "魂兮歸來！君無下此幽都些。",
            "土伯九約，其角觺觺些。",
            "敦脄血拇，逐人伂駓駓些。",
            "參目虎首，其身若牛些。",
            "此皆甘人，歸來！恐自遺災些。",
            "魂兮歸來！入修門些。",
            "工祝招君，背行先些。",
            "秦篝齊縷，鄭綿絡些。",
            "招具該備，永嘯呼些。",
            "魂兮歸來！反故居些。",
            "天地四方，多賊奸些。",
            "像設君室，靜閒安些。",
            "高堂邃宇，檻層軒些。",
            "層臺累榭，臨高山些。",
            "網戶朱綴，刻方連些。",
            "冬有穾廈，夏室寒些。",
            "川穀徑復，流潺湲些。",
            "光風轉蕙，氾崇蘭些。",
            "經堂入奧，朱塵筵些。",
            "砥室翠翹，掛曲瓊些。",
            "翡翠珠被，爛齊光些。",
            "蒻阿拂壁，羅幬張些。",
            "纂組綺縞，結琦璜些。",
            "室中之觀，多珍怪些。",
            "蘭膏明燭，華容備些。",
            "二八侍宿，射遞代些。",
            "九侯淑女，多迅衆些。",
            "盛鬋不同制，實滿宮些。",
            "容態好比，順彌代些。",
            "弱顏固植，謇其有意些。",
            "姱容修態，絚洞房些。",
            "蛾眉曼睩，目騰光些。",
            "靡顏膩理，遺視矊些。",
            "離榭修幕，侍君之閒些。",
            "悲帷翠帳，飾高堂些。",
            "紅壁沙版，玄玉樑些。",
            "仰觀刻桷，畫龍蛇些。",
            "坐堂伏檻，臨曲池些。",
            "芙蓉始發，雜芰荷些。",
            "紫莖屏風，文緣波些。",
            "文異豹飾，侍陂陁些。",
            "軒輬既低，步騎羅些。",
            "蘭薄戶樹，瓊木籬些。",
            "魂兮歸來！何遠爲些？",
            "室家遂宗，食多方些。",
            "稻粢穱麥，挐黃梁些。",
            "大苦醎酸，辛甘行些。",
            "肥牛之腱，臑若芳些。",
            "和酸若苦，陳吳羹些。",
            "胹鱉炮羔，有柘漿些。",
            "鵠酸臇鳧，煎鴻鶬些。",
            "露雞臛蠵，厲而不爽些。",
            "粔籹蜜餌，有餦餭些。",
            "瑤漿蜜勺，實羽觴些。",
            "挫糟凍飲，酎清涼些。",
            "華酌既陳，有瓊漿些。",
            "歸來反故室，敬而無妨些。",
            "餚羞未通，女樂羅些。",
            "敶鍾按鼓，造新歌些。",
            "《涉江》《採菱》，發《揚荷》些。",
            "美人既醉，朱顏酡些。",
            "嬉光眇視，目曾波些。",
            "被文服纖，麗而不奇些。",
            "長髮曼鬋，豔陸離些。",
            "二八齊容，起鄭舞些。",
            "衽若交竿，撫案下些。",
            "竽瑟狂會，搷鳴鼓些。",
            "宮庭震驚，發<激楚>些。",
            "吳歈蔡謳，奏大呂些。",
            "士女雜坐，亂而不分些。",
            "放敶組纓，班其相紛些。",
            "鄭衛妖玩，來雜陳些。",
            "《激楚》之結，獨秀先些。",
            "菎蔽象棋，有六簙些。",
            "分曹並進，遒相迫些。",
            "成梟而牟，呼五白些。",
            "晉制犀比，費白日些。",
            "鏗鍾搖簴，揳梓瑟些。",
            "娛酒不廢，沈日夜些。",
            "蘭膏明燭，華燈錯些。",
            "結撰至思，蘭芳假些。",
            "人有所極，同心賦些。",
            "酎飲盡歡，樂先故些。",
            "魂兮歸來！反故居些。",
            "亂曰：獻歲發春兮，汨吾南征。",
            "菉蘋齊葉兮，白芷生。",
            "路貫廬江兮，左長薄。",
            "倚沼畦瀛兮，遙望博。",
            "青驪結駟兮，齊千乘。",
            "懸火延起兮，玄顏烝。",
            "步及驟處兮，誘騁先。",
            "抑騖若通兮，引車右還。",
            "與王趨夢兮，課後先。",
            "君王親發兮，憚青兕。",
            "朱明承夜兮，時不可以淹。",
            "皋蘭被徑兮，斯路漸。",
            "湛湛江水兮，上有楓。",
            "目極千里兮，傷春心。",
            "魂兮歸來，哀江南！"
        ]
    },
    {
        "title": "大招",
        "section": "大招",
        "author": "景差",
        "content": [
            "青春受謝，白日昭只。",
            "春氣奮發，萬物遽只。",
            "冥淩浹行，魂無逃只。",
            "魂魄歸來！無遠遙只。",
            "魂乎歸來！無東無西，無南無北只。",
            "東有大海，溺水浟浟只。",
            "螭龍並流，上下悠悠只。",
            "霧雨淫淫，白皓膠只。",
            "魂乎無東！湯谷寂寥只。",
            "魂乎無南！南有炎火千里，蝮蛇蜒只。",
            "山林險隘，虎豹蜿只。",
            "鰅鱅短狐，王虺騫只。",
            "魂乎無南！蜮傷躬只",
            "魂乎無西！西方流沙，漭洋洋只。",
            "豕首縱目，被髮鬤只。",
            "長爪踞牙，誒笑狂只。",
            "魂乎無西！多害傷只。",
            "魂乎無北！北有寒山，趠龍赩只。",
            "代水不可涉，深不可測只。",
            "天白顥顥，寒凝凝只。",
            "魂乎無往！盈北極只。",
            "魂魄歸來！閒以靜只。",
            "自恣荊楚，安以定只。",
            "逞志究欲，心意安只。",
            "窮身永樂，年壽延只。",
            "魂乎歸來！樂不可言只。",
            "五穀六仞，設菰樑只。",
            "鼎臑盈望，和致芳只。",
            "內鶬鴿鵠，味豺羹只。",
            "魂乎歸來！恣所嘗只。",
            "鮮蠵甘雞，和楚酪只。",
            "醢豚苦狗，膾苴蒪只。",
            "吳酸蒿蔞，不沾薄只。",
            "魂兮歸來！恣所擇只。",
            "炙鴰烝鳧，煔鶉敶只。",
            "煎鰿膗雀，遽爽存只。",
            "魂乎歸來！麗以先只。",
            "四酎並孰，不澀嗌只。",
            "清馨凍飲，不歠役只。",
            "吳醴白櫱，和楚瀝只。",
            "魂乎歸來！不遽惕只。",
            "代秦鄭衛，鳴竽張只。",
            "伏戲《駕辯》，楚《勞商》只。",
            "謳和《揚阿》，趙蕭倡只。",
            "魂乎歸來！定空桑只。",
            "二八接舞，投詩賦只。",
            "叩鐘調磬，娛人亂只。",
            "四上競氣，極聲變只。",
            "魂乎歸來！聽歌譔只。",
            "硃脣皓齒，嫭以姱只。",
            "比德好閒，習以都只。",
            "豐肉微骨，調以娛只。",
            "魂乎歸來！安以舒只。",
            "嫮目宜笑，娥眉曼只。",
            "容則秀雅，稚朱顏只。",
            "魂乎歸來！靜以安只。",
            "姱修滂浩，麗以佳只。",
            "曾頰倚耳，曲眉規只。",
            "滂心綽態，姣麗施只。",
            "小腰秀頸，若鮮卑只。",
            "魂乎歸來！思怨移只。",
            "易中利心，以動作只。",
            "粉白黛黑，施芳澤只。",
            "長袂拂面，善留客只。",
            "魂乎歸來！以娛昔只。",
            "青色直眉，美目媔只。",
            "靨輔奇牙，宜笑嘕只。",
            "豐肉微骨，體便娟只。",
            "魂乎歸來！恣所便只。",
            "夏屋廣大，沙堂秀只。",
            "南房小壇，觀絕霤只。",
            "曲屋步壛，宜擾畜只。",
            "騰駕步遊，獵春囿只。",
            "瓊轂錯衡，英華假只。",
            "茝蘭桂樹，鬱彌路只。",
            "魂乎歸來！恣志慮只。",
            "孔雀盈園，畜鸞皇只！",
            "鵾鴻羣晨，雜鶖鶬只。",
            "鴻鵠代遊，曼驌驦只。",
            "魂乎歸來！鳳凰翔只。",
            "曼澤怡面，血氣盛只。",
            "永宜厥身，保壽命只。",
            "室家盈廷，爵祿盛只。",
            "魂乎歸來！居室定只。",
            "接徑千里，出若雲只。",
            "三圭重侯，聽類神只。",
            "察篤夭隱，孤寡存只。",
            "魂兮歸來！正始昆只。",
            "田邑千畛，人阜昌只。",
            "美冒衆流，德澤章只。",
            "先威後文，善美明只。",
            "魂乎歸來！賞罰當只。",
            "名聲若日，照四海只。",
            "德譽配天，萬民理只。",
            "北至幽陵，南交阯只。",
            "西薄羊腸，東窮海只。",
            "魂乎歸來！尚賢士只。",
            "發政獻行，禁苛暴只。",
            "舉傑壓陛，誅譏罷只。",
            "直贏在位，近禹麾只。",
            "豪傑執政，流澤施只。",
            "魂乎來歸！國家爲只。",
            "雄雄赫赫，天德明只。",
            "三公穆穆，登降堂只。",
            "諸侯畢極，立九卿只。",
            "昭質既設，大侯張只。",
            "執弓挾矢，揖辭讓只。",
            "魂乎來歸！尚三王只。"
        ]
    },
    {
        "title": "惜誓",
        "section": "惜誓",
        "author": "賈誼",
        "content": [
            "惜餘年老而日衰兮，歲忽忽而不反。",
            "登蒼天而高舉兮，歷衆山而日遠。",
            "觀江河之紆曲兮，離四海之霑濡。",
            "攀北極而一息兮，吸沆瀣以充虛。",
            "飛朱鳥使先驅兮，駕太一之象輿。",
            "蒼龍蚴虯於左驂兮，白虎騁而爲右騑。",
            "建日月以爲蓋兮，載玉女於後車。",
            "馳騖於杳冥之中兮，休息虖崑崙之墟。",
            "樂窮極而不厭兮，願從容虖神明。",
            "涉丹水而馳騁兮，右大夏之遺風。",
            "黃鵠之一舉兮，知山川之紆曲。",
            "再舉兮，睹天地之圜方。",
            "臨中國之衆人兮，託迴飆乎尚羊。",
            "乃至少原之野兮，赤松、王喬皆在旁。",
            "二子擁瑟而調均兮，餘因稱乎清商。",
            "澹然而自樂兮，吸衆氣而翱翔。",
            "念我長生而久仙兮，不如反餘之故鄉。",
            "黃鵠後時而寄處兮，鴟梟羣而制之。",
            "神龍失水而陸居兮，爲螻蟻之所裁。",
            "夫黃鵠神龍猶如此兮，況賢者之逢亂世哉。",
            "壽冉冉而日衰兮，固儃回而不息。",
            "俗流從而不止兮，衆枉聚而矯直。",
            "或偷合而苟進兮，或隱居而深藏。",
            "苦稱量之不審兮，同權概而就衡。",
            "或推迻而苟容兮，或直言之諤謣。",
            "傷誠是之不察兮，並紉茅絲以爲索。",
            "方世俗之幽昏兮，眩白黑之美惡。",
            "放山淵之龜玉兮，相與貴夫礫石。",
            "梅伯數諫而至醢兮，來革順志而用國。",
            "悲仁人之盡節兮，反爲小人之所賊。",
            "比干忠諫而剖心兮，箕子被髮而佯狂。",
            "水背流而源竭兮，木去根而不長。",
            "非重軀以慮難兮，惜傷身之無功。",
            "已矣哉！獨不見夫鸞鳳之高翔兮，乃集大皇之野。",
            "循四極而回周兮，見盛德而後下。",
            "彼聖人之神德兮，遠濁世而自藏。",
            "使麒麟可得羈而係兮，又何以異虖犬羊？"
        ]
    },
    {
        "title": "招隱士",
        "section": "招隱士",
        "author": "淮南小山",
        "content": [
            "桂樹叢生兮山之幽，偃蹇連蜷兮枝相繚。",
            "山氣巄嵷兮石嵯峨，溪谷嶄巖兮水曾波。",
            "猿狖羣嘯兮虎豹嗥，攀援桂枝兮聊淹留。",
            "王孫遊兮不歸，春草生兮萋萋。",
            "歲暮兮不自聊，蟪蛄鳴兮啾啾。",
            "坱兮軋，山曲岪，心淹留兮恫慌忽。",
            "罔兮沕，憭兮慄，虎豹穴。",
            "叢薄深林兮，人上慄。",
            "嶔岑碕礒兮，碅磳磈硊",
            "樹輪相糾兮，林木茷骫。",
            "青莎雜樹兮，薠草靃靡",
            "白鹿麏麚兮，或騰或倚。",
            "狀貌崟崟兮峨峨，悽悽兮漇漇。",
            "獼猴兮熊羆，慕類兮以悲",
            "攀援桂枝兮聊淹留。",
            "虎豹鬥兮熊羆咆，禽獸駭兮亡其曹。",
            "王孫兮歸來，山中兮不可以久留。"
        ]
    },
    {
        "title": "初放",
        "section": "七諫",
        "author": "東方朔",
        "content": [
            "平生於國兮，長於原野。",
            "言語訥譅兮，又無彊輔。",
            "淺智褊能兮，聞見又寡。",
            "數言便事兮，見怨門下。",
            "王不察其長利兮，卒見棄乎原野。",
            "伏念思過兮，無可改者。",
            "羣衆成朋兮，上浸以惑。",
            "巧佞在前兮，賢者滅息。",
            "堯、舜聖已沒兮，孰爲忠直？",
            "高山崔巍兮，水流湯湯。",
            "死日將至兮，與麋鹿同坑。",
            "塊兮鞠，當道宿，舉世皆然兮，餘將誰告？",
            "斥逐鴻鵠兮，近習鴟梟，斬伐橘柚兮，列樹苦桃。",
            "便娟之修竹兮，寄生乎江潭。",
            "上葳蕤而防露兮，下泠泠而來風。",
            "孰知其不合兮，若竹柏之異心。",
            "往者不可及兮，來者不可待。",
            "悠悠蒼天兮，莫我振理。",
            "竊怨君之不寤兮，吾獨死而後已。"
        ]
    },
    {
        "title": "沉江",
        "section": "七諫",
        "author": "東方朔",
        "content": [
            "惟往古之得失兮，覽私微之所傷。",
            "堯舜聖而慈仁兮，後世稱而弗忘。",
            "齊桓失於專任兮，夷吾忠而名彰。",
            "晉獻惑於孋姬兮，申生孝而被殃。",
            "偃王行其仁義兮，荊文寤而徐亡。",
            "紂暴虐以失位兮，周得佐乎呂望。",
            "修往古以行恩兮，封比干之丘壟。",
            "賢俊慕而自附兮，日浸淫而合同。",
            "明法令而修理兮，蘭芷幽而有芳。",
            "苦衆人之妒予兮，箕子寤而佯狂。",
            "不顧地以貪名兮，心怫鬱而內傷。",
            "聯蕙芷以爲佩兮，過鮑肆而失香。",
            "正臣端其操行兮，反離謗而見攘。",
            "世俗更而變化兮，伯夷餓於首陽。",
            "獨廉潔而不容兮，叔齊久而逾明。",
            "浮雲陳而蔽晦兮，使日月乎無光。",
            "忠臣貞而欲諫兮，讒諛毀而在旁。",
            "秋草榮其將實兮，微霜下而夜降。",
            "商風肅而害生兮，百草育而不長。",
            "衆並諧以妒賢兮，孤聖特而易傷。",
            "懷計謀而不見用兮，巖穴處而隱藏。",
            "成功隳而不卒兮，子胥死而不葬。",
            "世從俗而變化兮，隨風靡而成行。",
            "信直退而毀敗兮，虛僞進而得當。",
            "追悔過之無及兮，豈盡忠而有功。",
            "廢制度而不用兮，務行私而去公。",
            "終不變而死節兮，惜年齒之未央。",
            "將方舟而下流兮，冀幸君之發矇。",
            "痛忠言之逆耳兮，恨申子之沉江。",
            "願悉心之所聞兮，遭值君之不聰。",
            "不開寤而難道兮，不別橫之與縱。",
            "聽奸臣之浮說兮，絕國家之久長。",
            "滅規矩而不用兮，背繩墨之正方。",
            "離憂患而乃寤兮，若縱火於秋蓬。",
            "業失之而不救兮，尚何論乎禍兇。",
            "彼離畔而朋黨兮，獨行之士其何望？",
            "日漸染而不自知兮，秋毫微哉而變容。",
            "衆輕積而折軸兮，原咎雜而累重。",
            "赴湘沅之流澌兮，恐逐波而復東。",
            "懷沙礫而自沉兮，不忍見君之蔽壅。"
        ]
    },
    {
        "title": "怨世",
        "section": "七諫",
        "author": "東方朔",
        "content": [
            "世沉淖而難論兮，俗岒峨而嵾嵯。",
            "清泠泠而殲滅兮，溷湛湛而日多。",
            "梟鴞既以成羣兮，玄鶴弭翼而屏移。",
            "蓬艾親入御於牀笫兮，馬蘭踸踔而日加。",
            "棄捐藥芷與杜衡兮，餘柰世之不知芳何？",
            "何周道之平易兮，然蕪穢而險戲。",
            "高陽無故而委塵兮，唐虞點灼而毀議。",
            "誰使正其真是兮，雖有八師而不可爲。",
            "皇天保其高兮，后土持其久。",
            "服清白以逍遙兮，偏與乎玄英異色。",
            "西施媞媞而不得見兮，嫫母勃屑而日侍。",
            "桂蠹不知所淹留兮，蓼蟲不知徙乎葵菜。",
            "處湣湣之濁世兮，今安所達乎吾志。",
            "意有所載而遠逝兮，固非衆人之所識。",
            "驥躊躇於弊輂兮，遇孫陽而得代。",
            "呂望窮困而不聊生兮，遭周文而舒志。",
            "甯戚飯牛而商歌兮，桓公聞而弗置。",
            "路室女之方桑兮，孔子過之以自侍。",
            "吾獨乖剌而無當兮，心悼怵而耄思。",
            "思比干之恲恲兮，哀子胥之慎事。",
            "悲楚人之和氏兮，獻寶玉以爲石。",
            "遇厲武之不察兮，羌兩足以畢斮。",
            "小人之居勢兮，視忠正之何若？",
            "改前聖之法度兮，喜囁嚅而妄作。",
            "親讒諛而疏賢聖兮，訟謂閭娵爲醜惡。",
            "愉近習而蔽遠兮，孰知察其黑白？",
            "卒不得效其心容兮，安眇眇而無所歸薄。",
            "專精爽以自明兮，晦冥冥而壅蔽。",
            "年既已過太半兮，然埳軻而留滯。",
            "欲高飛而遠集兮，恐離罔而滅敗。",
            "獨冤抑而無極兮，傷精神而壽夭。",
            "皇天既不純命兮，餘生終無所依。",
            "願自沉於江流兮，絕橫流而徑逝。",
            "寧爲江海之泥塗兮，安能久見此濁世？"
        ]
    },
    {
        "title": "怨思",
        "section": "七諫",
        "author": "東方朔",
        "content": [
            "賢士窮而隱處兮，廉方正而不容。",
            "子胥諫而靡軀兮，比干忠而剖心。",
            "子推自割而飤君兮，德日忘而怨深。",
            "行明白而曰黑兮，荊棘聚而成林。",
            "江離棄於窮巷兮，蒺藜蔓乎東廂。",
            "賢者蔽而不見兮，讒諛進而相朋。",
            "梟鴞並進而俱鳴兮，鳳皇飛而高翔。",
            "原壹往而徑逝兮，道壅絕而不通。"
        ]
    },
    {
        "title": "自悲",
        "section": "七諫",
        "author": "東方朔",
        "content": [
            "居愁懃其誰告兮，獨永思而憂悲。",
            "內自省而不慚兮，操愈堅而不衰。",
            "隱三年而無決兮，歲忽忽其若頹。",
            "憐餘身不足以卒意兮，冀一見而復歸。",
            "哀人事之不幸兮，屬天命而委之咸池。",
            "身被疾而不閒兮，心沸熱其若湯。",
            "冰炭不可以相併兮，吾固知乎命之不長。",
            "哀獨苦死之無樂兮，惜予年之未央。",
            "悲不反餘之所居兮，恨離予之故鄉。",
            "鳥獸驚而失羣兮，猶高飛而哀鳴。",
            "狐死必首丘兮，夫人孰能不反其真情？",
            "故人疏而日忘兮，新人近而俞好。",
            "莫能行於杳冥兮，孰能施於無報？",
            "苦衆人之皆然兮，乘迴風而遠遊。",
            "凌恆山其若陋兮，聊愉娛以忘憂。",
            "悲虛言之無實兮，苦衆口之鑠金。",
            "過故鄉而一顧兮，泣歔欷而霑衿。",
            "厭白玉以爲面兮，懷琬琰以爲心。",
            "邪氣入而感內兮，施玉色而外淫。",
            "何青雲之流瀾兮，微霜降之濛濛。",
            "徐風至而徘徊兮，疾風過之湯湯。",
            "聞南籓樂而欲往兮，至會稽而且止。",
            "見韓衆而宿之兮，問天道之所在？",
            "借浮雲以送予兮，載雌霓而爲旌。",
            "駕青龍以馳騖兮，班衍衍之冥冥。",
            "忽容容其安之兮，超慌忽其焉如？",
            "苦衆人之難信兮，願離羣而遠舉。",
            "登巒山而遠望兮，好桂樹之冬榮。",
            "觀天火之炎煬兮，聽大壑之波聲。",
            "引八維以自道兮，含沆瀣以長生。",
            "居不樂以時思兮，食草木之秋實。",
            "飲菌若之朝露兮，構桂木而爲室。",
            "雜橘柚以爲囿兮，列新夷與椒楨。",
            "鵾鶴孤而夜號兮，哀居者之誠貞。"
        ]
    },
    {
        "title": "哀命",
        "section": "七諫",
        "author": "東方朔",
        "content": [
            "哀時命之不合兮，傷楚國之多憂。",
            "內懷情之潔白兮，遭亂世而離尤。",
            "惡耿介之直行兮，世溷濁而不知。",
            "何君臣之相失兮，上沅湘而分離。",
            "測汨羅之湘水兮，知時固而不反。",
            "傷離散之交亂兮，遂側身而既遠。",
            "處玄舍之幽門兮，穴岩石而窟伏。",
            "從水蛟而爲徙兮，與神龍乎休息。",
            "何山石之嶄巖兮，靈魂屈而偃蹇。",
            "含素水而蒙深兮，日眇眇而既遠。",
            "哀形體之離解兮，神罔兩而無舍。",
            "惟椒蘭之不反兮，魂迷惑而不知路。",
            "願無過之設行兮，雖滅沒之自樂。",
            "痛楚國之流亡兮，哀靈脩之過到。",
            "固時俗之溷濁兮，志瞀迷而不知路。",
            "念私門之正匠兮，遙涉江而遠去。",
            "念女嬃之嬋媛兮，涕泣流乎於悒。",
            "我決死而不生兮，雖重追吾何及。",
            "戲疾瀨之素水兮，望高山之蹇產。",
            "哀高丘之赤岸兮，遂沒身而不反。"
        ]
    },
    {
        "title": "謬諫",
        "section": "七諫",
        "author": "東方朔",
        "content": [
            "怨靈脩之浩蕩兮，夫何執操之不固？",
            "悲太山之爲隍兮，孰江河之可涸？",
            "願承閒而效志兮，恐犯忌而幹諱。",
            "卒撫情以寂寞兮，然怊悵而自悲。",
            "玉與石其同匱兮，貫魚眼與珠璣。",
            "駑駿雜而不分兮，服罷牛而驂驥。",
            "年滔滔而自遠兮，壽冉冉而愈衰。",
            "心悇憛而煩冤兮，蹇超搖而無冀。",
            "固時俗之工巧兮，滅規矩而改錯。",
            "郤騏驥而不乘兮，策駑駘而取路。",
            "當世豈無騏驥兮，誠無王良之善馭。",
            "見執轡者非其人兮，故駒跳而遠去。",
            "不量鑿而正枘兮，恐矩矱之不同。",
            "不論世而高舉兮，恐操行之不調。",
            "弧弓弛而不張兮，孰雲知其所至？",
            "無傾危之患難兮，焉知賢士之所死？",
            "俗推佞而進富兮，節行張而不著。",
            "賢良蔽而不羣兮，朋曹比而黨譽。",
            "邪說飾而多曲兮，正法弧而不公。",
            "直士隱而避匿兮，讒諛登乎明堂。",
            "棄彭咸之娛樂兮，滅巧倕之繩墨。",
            "菎蕗雜於黀蒸兮，機蓬矢以射革。",
            "駕蹇驢而無策兮，又何路之能極？",
            "以直鍼而爲釣兮，又何魚之能得？",
            "伯牙之絕弦兮，無鍾子期而聽之。",
            "和抱璞而泣血兮，安得良工而剖之？",
            "同音者相和兮，同類者相似。",
            "飛鳥號其羣兮，鹿鳴求其友。",
            "故叩宮而宮應兮，彈角而角動。",
            "虎嘯而穀風至兮，龍舉而景雲往。",
            "音聲之相和兮，言物類之相感也。",
            "夫方圜之異形兮，勢不可以相錯。",
            "列子隱身而窮處兮，世莫可以寄託。",
            "衆鳥皆有行列兮，鳳獨翔翔而無所薄。",
            "經濁世而不得志兮，願側身巖穴而自託。",
            "欲闔口而無言兮，嘗被君之厚德。",
            "獨便悁而懷毒兮，愁鬱郁之焉極？",
            "念三年之積思兮，願壹見而陳辭。",
            "不及君而騁說兮，世孰可爲明之？",
            "身寢疾而日愁兮，情沉抑而不揚。",
            "衆人莫可與論道兮，悲精神之不通。",
            "亂曰：鸞皇孔鳳日以遠兮，畜鳧駕鵝。",
            "雞鶩滿堂壇兮，鼉黽遊乎華池。",
            "要褭奔亡兮，騰駕橐駝。",
            "鉛刀進御兮，遙棄太阿。",
            "拔搴玄芝兮，列樹芋荷。",
            "橘柚萎枯兮，苦李旖旎。",
            "甂甌登於明堂兮，周鼎潛潛乎深淵。",
            "自古而固然兮，吾又何怨乎今之人。"
        ]
    },
    {
        "title": "哀時命",
        "section": "哀時命",
        "author": "莊忌",
        "content": [
            "哀時命之不及古人兮，夫何予生之不遘時！",
            "往者不可扳援兮，徠者不可與期。",
            "志憾恨而不逞兮，杼中情而屬詩。",
            "夜炯炯而不寐兮，懷隱憂而歷茲。",
            "心鬱郁而無告兮，衆孰可與深謀！",
            "欿愁悴而委惰兮，老冉冉而逮之。",
            "居處愁以隱約兮，志沉抑而不揚。",
            "道壅塞而不通兮，江河廣而無樑。",
            "願至崑崙之懸圃兮，採鍾山之玉英。",
            "攬瑤木之橝枝兮，望閬風之板桐。",
            "弱水汩其爲難兮，路中斷而不通。",
            "勢不能凌波以徑度兮，又無羽翼而高翔。",
            "然隱憫而不達兮，獨徙倚而彷徉。",
            "悵惝罔以永思兮，心紆軫而增傷。",
            "倚躊躇以淹留兮，日饑饉而絕糧。",
            "廓抱景而獨倚兮，超永思乎故鄉。",
            "廓落寂而無友兮，誰可與玩此遺芳？",
            "白日晼晼其將入兮，哀餘壽之弗將。",
            "車既弊而馬罷兮，蹇邅徊而不能行。",
            "身既不容於濁世兮，不知進退之宜當。",
            "冠崔嵬而切雲兮，劍淋離而從橫。",
            "衣攝葉以儲與兮，左袪掛於榑桑",
            "右衽拂於不周兮，六合不足以肆行。",
            "上同鑿枘於伏戲兮，下合矩矱於虞唐。",
            "原尊節而式高兮，志猶卑夫禹湯。",
            "雖知困其不改操兮，終不以邪枉害方。",
            "世並舉而好朋兮，壹鬥斛而相量。",
            "衆比周以肩迫兮，賢者遠而隱藏。",
            "爲鳳皇作鶉籠兮，雖翕翅其不容。",
            "靈皇其不寤知兮，焉陳詞而效忠。",
            "俗嫉妒而蔽賢兮，孰知餘之從容？",
            "願舒志而抽馮兮，庸詎知其吉凶？",
            "璋珪雜於甑窐兮，隴廉與孟娵同宮。",
            "舉世以爲恆俗兮，固將愁苦而終窮。",
            "幽獨轉而不寐兮，惟煩懣而盈匈。",
            "魂眇眇而馳騁兮，心煩冤之忡忡。",
            "志欿憾而不憺兮，路幽昧而甚難。",
            "塊獨守此曲隅兮，然欿切而永嘆。",
            "愁修夜而宛轉兮，氣涫沸其若波。",
            "握剞劂而不用兮，操規矩而無所施。",
            "騁騏驥於中庭兮，焉能極夫遠道？",
            "置援狖於櫺檻兮，夫何以責其捷巧？",
            "駟跛鱉而上山兮，吾固知其不能陞。",
            "釋管晏而任臧獲兮，何權衡之能稱？",
            "箟簬雜於黀蒸兮，機蓬矢以射革。",
            "負檐荷以丈尺兮，欲伸要而不可得。",
            "外迫脅於機臂兮，上牽聯於矰隿。",
            "肩傾側而不容兮，固陿腹而不得息。",
            "務光自投於深淵兮，不獲世之塵垢。",
            "孰魁摧之可久兮，願退身而窮處。",
            "鑿山楹而爲室兮，下被衣於水渚。",
            "霧露濛濛其晨降兮，雲依斐而承宇。",
            "虹霓紛其朝霞兮，夕淫淫而淋雨。",
            "怊茫茫而無歸兮，悵遠望此曠野。",
            "下垂釣於溪谷兮，上要求於仙者。",
            "與赤松而結友兮，比王僑而爲耦。",
            "使梟楊先導兮，白虎爲之前後。",
            "浮雲霧而入冥兮，騎白鹿而容與。",
            "魂眐眐以寄獨兮，汨徂往而不歸。",
            "處卓卓而日遠兮，志浩蕩而傷懷。",
            "鸞鳳翔於蒼雲兮，故矰繳而不能加。",
            "蛟龍潛於旋淵兮，身不掛於罔羅。",
            "知貪餌而近死兮，不如下游乎清波。",
            "寧幽隱以遠禍兮，孰侵辱之可爲。",
            "子胥死而成義兮，屈原沉於汨羅。",
            "雖體解其不變兮，豈忠信之可化。",
            "志怦怦而內直兮，履繩墨而不頗。",
            "執權衡而無私兮，稱輕重而不差。",
            "摡塵垢之枉攘兮，除穢累而反真。",
            "形體白而質素兮，中皎潔而淑清。",
            "時猒飫而不用兮，且隱伏而遠身。",
            "聊竄端而匿跡兮，嗼寂默而無聲。",
            "獨便悁而煩毒兮，焉發憤而筊抒。",
            "時曖曖其將罷兮，遂悶嘆而無名。",
            "伯夷死於首陽兮，卒夭隱而不榮。",
            "太公不遇文王兮，身至死而不得逞。",
            "懷瑤象而佩瓊兮，願陳列而無正。",
            "生天墜之若過兮，忽爛漫而無成。",
            "邪氣襲餘之形體兮，疾憯怛而萌生。",
            "原壹見陽春之白日兮，恐不終乎永年。"
        ]
    },
    {
        "title": "匡機",
        "section": "九懷",
        "author": "王褒",
        "content": [
            "極運兮不中，來將屈兮困窮。",
            "餘深愍兮慘怛，願一列兮無從。",
            "乘日月兮上徵，顧遊心兮鄗酆。",
            "彌覽兮九隅，彷徨兮蘭宮。",
            "芷閭兮藥房，奮搖兮衆芳。",
            "菌閣兮蕙樓，觀道兮從橫。",
            "寶金兮委積，美玉兮盈堂。",
            "桂水兮潺湲，揚流兮洋洋。",
            "蓍蔡兮踊躍，孔鶴兮迴翔。",
            "撫檻兮遠望，念君兮不忘。",
            "怫鬱兮莫陳，永懷兮內傷。"
        ]
    },
    {
        "title": "通路",
        "section": "九懷",
        "author": "王褒",
        "content": [
            "天門兮墬戶，孰由兮賢者？",
            "無正兮溷廁，懷德兮何睹？",
            "假寐兮愍斯，誰可與兮寤語？",
            "痛鳳兮遠逝，畜鴳兮近處。",
            "鯨鱏兮幽潛，從蝦兮遊陼。",
            "乘虯兮登陽，載象兮上行。",
            "朝發兮蔥嶺，夕至兮明光。",
            "北飲兮飛泉，南採兮芝英。",
            "宣遊兮列宿，順極兮彷徉。",
            "紅採兮騂衣，翠縹兮爲裳。",
            "舒佩兮綝纚，竦餘劍兮干將。",
            "騰蛇兮後從，飛駏兮步旁。",
            "微觀兮玄圃，覽察兮瑤光。",
            "啓匱兮探筴，悲命兮相當。",
            "紉蕙兮永辭，將離兮所思。",
            "浮雲兮容與，道餘兮何之？",
            "遠望兮仟眠，聞雷兮闐闐。",
            "陰憂兮感餘，惆悵兮自憐。"
        ]
    },
    {
        "title": "危俊",
        "section": "九懷",
        "author": "王褒",
        "content": [
            "林不容兮鳴蜩，餘何留兮中州？",
            "陶嘉月兮總駕，搴玉英兮自修。",
            "結榮茝兮逶逝，將去烝兮遠遊。",
            "徑岱土兮魏闕，歷九曲兮牽牛。",
            "聊假日兮相佯，遺光燿兮周流。",
            "望太一兮淹息，紆餘轡兮自休。",
            "晞白日兮皎皎，彌遠路兮悠悠。",
            "顧列孛兮縹縹，觀幽雲兮陳浮。",
            "鉅寶遷兮砏磤，雉鹹雊兮相求。",
            "泱莽莽兮究志，懼吾心兮懤懤。",
            "步餘馬兮飛柱，覽可與兮匹儔。",
            "卒莫有兮纖介，永餘思兮怞怞。"
        ]
    },
    {
        "title": "昭世",
        "section": "九懷",
        "author": "王褒",
        "content": [
            "世溷兮冥昏，違君兮歸真。",
            "乘龍兮偃蹇，高迴翔兮上臻。",
            "襲英衣兮緹[糹習]，披華裳兮芳芬。",
            "登羊角兮扶輿，浮雲漠兮自娛。",
            "握神精兮雍容，與神人兮相胥。",
            "流星墜兮成雨，進瞵盼兮上丘墟。",
            "覽舊邦兮滃鬱，餘安能兮久居。",
            "志懷逝兮心懰慄，紆餘轡兮躊躇。",
            "聞素女兮微歌，聽王后兮吹竽。",
            "魂悽愴兮感哀，腸回回兮盤紆。",
            "撫餘佩兮繽紛，高太息兮自憐。",
            "使祝融兮先行，令昭明兮開門。",
            "馳六蛟兮上徵，竦餘駕兮入冥。",
            "歷九州兮索合，誰可與兮終生。",
            "忽反顧兮西囿，睹軫丘兮崎傾。",
            "橫垂涕兮泫流，悲餘後兮失靈。"
        ]
    },
    {
        "title": "尊嘉",
        "section": "九懷",
        "author": "王褒",
        "content": [
            "季春兮陽陽，列草兮成行。",
            "餘悲兮蘭生，委積兮從橫。",
            "江離兮遺捐，辛夷兮擠臧。",
            "伊思兮往古，亦多兮遭殃。",
            "伍胥兮浮江，屈子兮沉湘。",
            "運餘兮念茲，心內兮懷傷。",
            "望淮兮沛沛，濱流兮則逝。",
            "榜舫兮下流，東注兮磕磕。",
            "蛟龍兮導引，文魚兮上瀨。",
            "抽蒲兮陳坐，援芙蕖兮爲蓋。",
            "水躍兮餘旌，繼以兮微蔡。",
            "雲旗兮電騖，倏忽兮容裔。",
            "河伯兮開門，迎餘兮歡欣。",
            "顧念兮舊都，懷恨兮艱難。",
            "竊哀兮浮萍，汎淫兮無根。"
        ]
    },
    {
        "title": "蓄英",
        "section": "九懷",
        "author": "王褒",
        "content": [
            "秋風兮蕭蕭，舒芳兮振條。",
            "微霜兮眇眇，病殀兮鳴蜩。",
            "玄鳥兮辭歸，飛翔兮靈丘。",
            "望谿谷兮滃鬱，熊羆兮呴嗥。",
            "唐虞兮不存，何故兮久留？",
            "臨淵兮汪洋，顧林兮忽荒。",
            "修餘兮袿衣，騎霓兮南上。",
            "乘雲兮回回，亹亹兮自強。",
            "將息兮蘭皋，失志兮悠悠。",
            "蒶蘊兮黴黧，思君兮無聊。",
            "身去兮意存，愴恨兮懷愁。"
        ]
    },
    {
        "title": "思忠",
        "section": "九懷",
        "author": "王褒",
        "content": [
            "登九靈兮遊神，靜女歌兮微晨。",
            "悲皇丘兮積葛，衆體錯兮交紛。",
            "貞枝抑兮枯槁，枉車登兮慶雲。",
            "感餘志兮慘慄，心愴愴兮自憐。",
            "駕玄螭兮北征，曏吾路兮蔥嶺。",
            "連五宿兮建旄，揚氛氣兮爲旌。",
            "歷廣漠兮馳騖，覽中國兮冥冥。",
            "玄武步兮水母，與吾期兮南榮。",
            "登華蓋兮乘陽，聊逍遙兮播光。",
            "抽庫婁兮酌醴，援瓟瓜兮接糧。",
            "畢休息兮遠逝，發玉軔兮西行。",
            "惟時俗兮疾正，弗可久兮此方。",
            "寤闢摽兮永思，心怫鬱兮內傷。"
        ]
    },
    {
        "title": "陶壅",
        "section": "九懷",
        "author": "王褒",
        "content": [
            "覽杳杳兮世惟，餘惆悵兮何歸。",
            "傷時俗兮溷亂，將奮翼兮高飛。",
            "駕八龍兮連蜷，建虹旌兮威夷。",
            "觀中宇兮浩浩，紛翼翼兮上躋。",
            "浮溺水兮舒光，淹低佪兮京沶。",
            "屯余車兮索友，睹皇公兮問師。",
            "道莫貴兮歸真，羨餘術兮可夷。",
            "吾乃逝兮南娭，道幽路兮九疑。",
            "越炎火兮萬里，過萬首兮嶷嶷。",
            "濟江海兮蟬蛻，絕北樑兮永辭。",
            "浮雲鬱兮晝昏，霾土忽兮塺々。",
            "息陽城兮廣夏，衰色罔兮中怠。",
            "意曉陽兮燎寤，乃自診兮在茲。",
            "思堯舜兮襲興，幸咎繇兮獲謀。",
            "悲九州兮靡君，撫軾嘆兮作詩。"
        ]
    },
    {
        "title": "株昭",
        "section": "九懷",
        "author": "王褒",
        "content": [
            "悲哉于嗟兮，心內切磋。",
            "款冬而生兮，凋彼葉柯。",
            "瓦礫進寶兮，捐棄隨和。",
            "鉛刀厲御兮，頓棄太阿。",
            "驥垂兩耳兮，中阪蹉跎。",
            "蹇驢服駕兮，無用日多。",
            "修潔處幽兮，貴寵沙劘。",
            "鳳皇不翔兮，鶉鴳飛揚。",
            "乘虹驂蜺兮，載雲變化。",
            "焦明開路兮，後屬青蛇。",
            "步驟桂林兮，超驤卷阿。",
            "丘陵翔儛兮，谿谷悲歌。",
            "神章靈篇兮，赴曲相和。",
            "餘私娛茲兮，孰哉復加。",
            "還顧世俗兮，壞敗罔羅。",
            "卷佩將逝兮，涕流滂沲。",
            "亂曰：皇門開兮照下土，株穢除兮蘭芷睹。",
            "四佞放兮後得禹，聖舜攝兮昭堯緒，孰能若兮原爲輔。"
        ]
    },
    {
        "title": "逢紛",
        "section": "九嘆",
        "author": "劉向",
        "content": [
            "伊伯庸之末胄兮，諒皇直之屈原。",
            "雲餘肇祖於高陽兮，惟楚懷之嬋連。",
            "原生受命於貞節兮，鴻永路有嘉名。",
            "齊名字於天地兮，並光明於列星。",
            "吸精粹而吐氛濁兮，橫邪世而不取容。",
            "行叩誠而不阿兮，遂見排而逢讒。",
            "後聽虛而黜實兮，不吾理而順情。",
            "腸憤悁而含怒兮，志遷蹇而左傾。",
            "心戃慌其不我與兮，躬速速其不吾親。",
            "辭靈脩而隕志兮，吟澤畔之江濱。",
            "椒桂羅以顛覆兮，有竭信而歸誠。",
            "讒夫藹藹而漫著兮，曷其不舒予情？",
            "始結言於廟堂兮，信中塗而叛之。",
            "懷蘭蕙與衡芷兮，行中野而散之。",
            "聲哀哀而懷高丘兮，心愁愁而思舊邦。",
            "願承閒而自恃兮，徑淫曀而道壅。",
            "顏黴黧以沮敗兮，精越裂而衰耄。",
            "裳襜襜而含風兮，衣納納而掩露。",
            "赴江湘之湍流兮，順波湊而下降。",
            "徐徘徊於山阿兮，飄風來之洶洶。",
            "馳余車兮玄石，步餘馬兮洞庭。",
            "平明發兮蒼梧，夕投宿兮石城。",
            "芙蓉蓋而菱華車兮，紫貝闕而玉堂。",
            "薜荔飾而陸離薦兮，魚鱗衣而白蜺裳。",
            "登逢龍而下隕兮，違故都之漫漫。",
            "思南郢之舊俗兮，腸一夕而九運。",
            "揚流波之潢潢兮，體溶溶而東回。",
            "心怊悵以永思兮，意晻晻而日頹。",
            "白露紛以塗塗兮，秋風瀏以蕭蕭。",
            "身永流而不還兮，魂長逝而常愁。",
            "嘆曰：",
            "譬彼流水紛揚磕兮，波逢洶涌濆壅滂兮。",
            "揄揚滌盪飄流隕往觸崟石兮，龍卬脟圈繚戾宛轉阻相薄兮，",
            "遭紛逢兇蹇離尤兮，垂文揚採遺將來兮。"
        ]
    },
    {
        "title": "離世",
        "section": "九嘆",
        "author": "劉向",
        "content": [
            "靈懷其不吾知兮，靈懷其不吾聞。",
            "就靈懷之皇祖兮，愬靈懷之鬼神。",
            "靈懷曾不吾與兮，即聽夫人之諛辭。",
            "餘辭上參於天墜兮，旁引之於四時。",
            "指日月使延照兮，撫招搖以質正。",
            "立師曠俾端辭兮，命咎繇使並聽。",
            "兆出名曰正則兮，卦發字曰靈均。",
            "餘幼既有此鴻節兮，長愈固而彌純。",
            "不從俗而詖行兮，直躬指而信志。",
            "不枉繩以追曲兮，屈情素以從事。",
            "端餘行其如玉兮，述皇輿之踵跡。",
            "羣阿容以晦光兮，皇輿覆以幽闢。",
            "輿中塗以回畔兮，駟馬驚而橫奔。",
            "執組者不能制兮，必折軛而摧轅。",
            "斷鑣銜以馳騖兮，暮去次而敢止。",
            "路蕩蕩其無人兮，遂不禦乎千里。",
            "身衡陷而下沉兮，不可獲而復登。",
            "不顧身之卑賤兮，惜皇輿之不興。",
            "出國門而端指兮，冀壹寤而錫還。",
            "哀僕伕之坎毒兮，屢離憂而逢患。",
            "九年之中不吾反兮，思彭咸之水遊。",
            "惜師延之浮渚兮，赴汨羅之長流。",
            "遵江曲之逶移兮，觸石碕而衡遊。",
            "波澧澧而揚澆兮，順長瀨之濁流。",
            "凌黃沱而下低兮，思還流而復反。",
            "玄輿馳而並集兮，身容與而日遠。",
            "棹舟杭以橫濿兮，濟湘流而南極。",
            "立江界而長吟兮，愁哀哀而累息。",
            "情慌忽以忘歸兮，神浮游以高歷。",
            "心蛩蛩而懷顧兮，魂眷眷而獨逝。",
            "嘆曰：",
            "餘思舊邦心依違兮，日暮黃昏羌幽悲兮，",
            "去郢東遷餘誰慕兮，讒夫黨旅其以茲故兮，",
            "河水淫淫情所願兮，顧瞻郢路終不返兮。"
        ]
    },
    {
        "title": "怨思",
        "section": "九嘆",
        "author": "劉向",
        "content": [
            "惟鬱郁之憂毒兮，志坎壈而不違。",
            "身憔悴而考旦兮，日黃昏而長悲。",
            "閔空宇之孤子兮，哀枯楊之冤雛。",
            "孤雌吟於高墉兮，鳴鳩棲於桑榆。",
            "玄蝯失於潛林兮，獨偏棄而遠放。",
            "征夫勞於周行兮，處婦憤而長望。",
            "申誠信而罔違兮，情素潔於紐帛。",
            "光明齊於日月兮，文采耀燿於玉石。",
            "傷壓次而不發兮，思沉抑而不揚。",
            "芳懿懿而終敗兮，名靡散而不彰。",
            "背玉門以奔騖兮，蹇離尤而幹詬。",
            "若龍逢之沉首兮，王子比干之逢醢。",
            "念社稷之幾危兮，反爲讎而見怨。",
            "思國家之離沮兮，躬獲愆而結難。",
            "若青蠅之僞質兮，晉驪姬之反情。",
            "恐登階之逢殆兮，故退伏於末庭。",
            "孽臣之號咷兮，本朝蕪而不治。",
            "犯顏色而觸諫兮，反蒙辜而被疑。",
            "菀蘼蕪與菌若兮，漸藁本於洿瀆。",
            "淹芳芷於腐井兮，棄雞駭於筐簏。",
            "執棠谿以刜蓬兮，秉干將以割肉。",
            "筐澤瀉以豹鞟兮，破荊和以繼築。",
            "時溷濁猶未清兮，世殽亂猶未察。",
            "欲容與以俟時兮，懼年歲之既晏。",
            "顧屈節以從流兮，心鞏鞏而不夷。",
            "寧浮沅而馳騁兮，下江湘以邅回。",
            "嘆曰：",
            "山中檻檻餘傷懷兮，征夫皇皇其孰依兮，",
            "經營原野杳冥冥兮，乘騏騁驥舒吾情兮，",
            "歸骸舊邦莫誰語兮，長辭遠逝乘湘去兮。"
        ]
    },
    {
        "title": "遠逝",
        "section": "九嘆",
        "author": "劉向",
        "content": [
            "志隱隱而鬱怫兮，愁獨哀而冤結。",
            "腸紛紜以繚轉兮，涕漸漸其若屑。",
            "情慨慨而長懷兮，信上皇而質正。",
            "合五嶽與八靈兮，訊九鬿與六神。",
            "指列宿以白情兮，訴五帝以置辭。",
            "北斗爲我折中兮，太一爲餘聽之。",
            "雲服陰陽之正道兮，御后土之中和。",
            "佩蒼龍之蚴虯兮，帶隱虹之逶蛇。",
            "曳彗星之皓旰兮，撫朱爵與鵔鸃。",
            "遊清靈之颯戾兮，服雲衣之披披。",
            "杖玉策與朱旗兮，垂明月之玄珠。",
            "舉霓旌之墆翳兮，建黃纁之總旄。",
            "躬純粹而罔愆兮，承皇考之妙儀。",
            "惜往事之不合兮，橫汨羅而下瀝。",
            "乘隆波而南渡兮，逐江湘之順流。",
            "赴陽侯之潢洋兮，下石瀨而登洲。",
            "陸魁堆以蔽視兮，雲冥冥而闇前。",
            "山峻高以無垠兮，遂曾閎而迫身。",
            "雪雰雰而薄木兮，雲霏霏而隕集。",
            "阜隘狹而幽險兮，石嵾嵯以翳日。",
            "悲故鄉而發忿兮，去餘邦之彌久。",
            "背龍門而入河兮，登大墳而望夏首。",
            "橫舟航而濟湘兮，耳聊啾而戃慌。",
            "波淫淫而周流兮，鴻溶溢而滔蕩。",
            "路曼曼其無端兮，周容容而無識。",
            "引日月以指極兮，少須臾而釋思。",
            "水波遠以冥冥兮，眇不睹其東西。",
            "順風波以南北兮，霧宵晦以紛紛。",
            "日杳杳以西頹兮，路長遠而窘迫。",
            "欲酌醴以娛憂兮，蹇騷騷而不釋。",
            "嘆曰：",
            "飄風蓬龍埃坲々兮，草木搖落時槁悴兮，",
            "遭傾遇禍不可救兮，長吟永欷涕究究兮，",
            "舒情陳詩冀以自免兮，頹流下隕身日遠兮。"
        ]
    },
    {
        "title": "惜賢",
        "section": "九嘆",
        "author": "劉向",
        "content": [
            "覽屈氏之離騷兮，心哀哀而怫鬱。",
            "聲嗷嗷以寂寥兮，顧僕伕之憔悴。",
            "撥諂諛而匡邪兮，切淟涊之流俗。",
            "蕩渨涹之奸咎兮，夷蠢蠢之溷濁。",
            "懷芬香而挾蕙兮，佩江蘺之婓婓。",
            "握申椒與杜若兮，冠浮雲之峨峨。",
            "登長陵而四望兮，覽芷圃之蠡蠡。",
            "遊蘭皋與蕙林兮，睨玉石之嵾嵯。",
            "揚精華以炫燿兮，芳鬱渥而純美。",
            "結桂樹之旖旎兮，紉荃蕙與辛夷。",
            "芳若茲而不御兮，捐林薄而菀死。",
            "驅子僑之奔走兮，申徒狄之赴淵。",
            "若由夷之純美兮，介子推之隱山。",
            "晉申生之離殃兮，荊和氏之泣血。",
            "吳申胥之抉眼兮，王子比干之橫廢。",
            "欲卑身而下體兮，心隱惻而不置。",
            "方圜殊而不合兮，鉤繩用而異態。",
            "欲俟時於須臾兮，日陰曀其將暮。",
            "時遲遲其日進兮，年忽忽而日度。",
            "妄周容而入世兮，內距閉而不開。",
            "俟時風之清激兮，愈氛霧其如塺。",
            "進雄鳩之耿耿兮，讒介介而蔽之。",
            "默順風以偃仰兮，尚由由而進之。",
            "心懭悢以冤結兮，情舛錯以曼憂。",
            "搴薜荔于山野兮，採撚支於中洲。",
            "望高丘而嘆涕兮，悲吸吸而長懷。",
            "孰契契而委棟兮，日晻晻而下頹。",
            "嘆曰：",
            "江湘油油長流汩兮，挑揄揚汰蕩迅疾兮。",
            "憂心展轉愁怫鬱兮，冤結未舒長隱忿兮，",
            "丁時逢殃可奈何兮，勞心悁悁涕滂沱兮。"
        ]
    },
    {
        "title": "憂苦",
        "section": "九嘆",
        "author": "劉向",
        "content": [
            "悲餘心之悁悁兮，哀故邦之逢殃。",
            "辭九年而不復兮，獨煢煢而南行。",
            "思餘俗之流風兮，心紛錯而不受。",
            "遵野莽以呼風兮，步從容於山廋。",
            "巡陸夷之曲衍兮，幽空虛以寂寞。",
            "倚石巖以流涕兮，憂憔悴而無樂。",
            "登巑岏以長企兮，望南郢而闚之。",
            "山修遠其遼遼兮，塗漫漫其無時。",
            "聽玄鶴之晨鳴兮，於高岡之峨峨。",
            "獨憤積而哀娛兮，翔江洲而安歌。",
            "三鳥飛以自南兮，覽其志而欲北。",
            "原寄言於三鳥兮，去飄疾而不可得。",
            "欲遷志而改操兮，心紛結其未離。",
            "外彷徨而遊覽兮，內惻隱而含哀。",
            "聊須臾以時忘兮，心漸漸其煩錯。",
            "原假簧以舒憂兮，志紆鬱其難釋。",
            "嘆《離騷》以揚意兮，猶未殫於《九章》。",
            "長噓吸以於悒兮，涕橫集而成行。",
            "傷明珠之赴泥兮，魚眼璣之堅藏。",
            "同駑騾與乘駔兮，雜斑駮與闒茸。",
            "葛藟虆於桂樹兮，鴟鴞集於木蘭。",
            "偓促談於廊廟兮，律魁放乎山間。",
            "惡虞氏之簫《韶》兮，好遺風之《激楚》。",
            "潛周鼎於江淮兮，爨土鬵於中宇。",
            "且人心之持舊兮，而不可保長。",
            "邅彼南道兮，征夫宵行。",
            "思念郢路兮，還顧睠睠。",
            "涕流交集兮，泣下漣漣。",
            "嘆曰：",
            "登山長望中心悲兮，菀彼青青泣如頹兮，",
            "留思北顧涕漸漸兮，折銳摧矜凝氾濫兮，",
            "念我煢煢魂誰求兮，僕伕慌悴散若流兮。"
        ]
    },
    {
        "title": "愍命",
        "section": "九嘆",
        "author": "劉向",
        "content": [
            "昔皇考之嘉志兮，喜登能而亮賢。",
            "情純潔而罔薉兮，姿盛質而無愆。",
            "放佞人與諂諛兮，斥讒夫與便嬖。",
            "親忠正之悃誠兮，招貞良與明智。",
            "心溶溶其不可量兮，情澹澹其若淵。",
            "回邪闢而不能入兮，誠原藏而不可遷。",
            "逐下袟於後堂兮，迎虙妃於伊雒。",
            "刜讒賊於中廇兮，選呂管於榛薄。",
            "叢林之下無怨士兮，江河之畔無隱夫。",
            "三苗之徒以放逐兮，伊皋之倫以充廬。",
            "今反表以爲裏兮，顛裳以爲衣。",
            "戚宋萬於兩楹兮，廢周邵於遐夷。",
            "卻騏驥以轉運兮，騰驢騾以馳逐。",
            "蔡女黜而出帷兮，戎婦入而綵繡服。",
            "慶忌囚於阱室兮，陳不佔戰而赴圍。",
            "破伯牙之號鍾兮，挾人箏而彈緯。",
            "藏瑉石於金匱兮，捐赤瑾於中庭。",
            "韓信蒙於介冑兮，行夫將而攻城。",
            "莞芎棄於澤洲兮，瓟瓥蠹於筐簏。",
            "麒麟奔於九皋兮，熊羆羣而逸囿。",
            "折芳枝與瓊華兮，樹枳棘與薪柴。",
            "掘荃蕙與射干兮，耘藜藿與蘘荷。",
            "惜今世其何殊兮，遠近思而不同。",
            "或沉淪其無所達兮，或清激其無所通。",
            "哀餘生之不當兮，獨蒙毒而逢尤。",
            "雖謇謇以申志兮，君乖差而屏之。",
            "誠惜芳之菲菲兮，反以茲爲腐也。",
            "懷椒聊之蔎蔎兮，乃逢紛以罹詬也。",
            "嘆曰：",
            "嘉皇既歿終不返兮，山中幽險郢路遠兮。",
            "讒人諓諓孰可愬兮，征夫罔極誰可語兮。",
            "行吟累欷聲喟喟兮，懷憂含戚何侘傺兮。"
        ]
    },
    {
        "title": "思古",
        "section": "九嘆",
        "author": "劉向",
        "content": [
            "冥冥深林兮，樹木鬱郁。",
            "山參差以嶄巖兮，阜杳杳以蔽日。",
            "悲餘心之悁悁兮，目眇眇而遺泣。",
            "風騷屑以搖木兮，雲吸吸以湫戾。",
            "悲餘生之無歡兮，愁倥傯于山陸。",
            "旦徘徊於長阪兮，夕彷徨而獨宿。",
            "發披披以鬤鬤兮，躬劬勞而瘏悴。",
            "魂俇俇而南行兮，泣霑襟而濡袂。",
            "心嬋媛而無告兮，口噤閉而不言。",
            "違郢都之舊閭兮，回湘、沅而遠遷。",
            "念餘邦之橫陷兮，宗鬼神之無次。",
            "閔先嗣之中絕兮，心惶惑而自悲。",
            "聊浮游于山陿兮，步周流於江畔。",
            "臨深水而長嘯兮，且倘佯而氾觀。",
            "興離騷之微文兮，冀靈脩之壹悟。",
            "還余車於南郢兮，復往軌於初古。",
            "道修遠其難遷兮，傷餘心之不能已。",
            "背三五之典刑兮，絕洪範之闢紀。",
            "播規矩以背度兮，錯權衡而任意。",
            "操繩墨而放棄兮，傾容幸而侍側。",
            "甘棠枯於豐草兮，藜棘樹於中庭。",
            "西施斥於北宮兮，仳倠倚於彌楹。",
            "烏獲戚而驂乘兮，燕公操於馬圉。",
            "蒯聵登於清府兮，咎繇棄而在野。",
            "蓋見茲以永嘆兮，欲登階而狐疑。",
            "乘白水而高騖兮，因徙弛而長詞。",
            "嘆曰：",
            "倘佯壚阪沼水深兮，容與漢渚涕淫淫兮，鍾牙已死誰爲聲兮？",
            "纖阿不御焉舒情兮，曾哀悽欷心離離兮，還顧高丘泣如灑兮。"
        ]
    },
    {
        "title": "遠遊",
        "section": "九嘆",
        "author": "劉向",
        "content": [
            "悲餘性之不可改兮，屢懲艾而不迻。",
            "服覺皓以殊俗兮，貌揭揭以巍巍。",
            "譬若王僑之乘雲兮，載赤霄而凌太清。",
            "欲與天地參壽兮，與日月而比榮。",
            "登崑崙而北首兮，悉靈圉而來謁。",
            "選鬼神於太陰兮，登閶闔於玄闕。",
            "回朕車俾西引兮，褰虹旗於玉門。",
            "馳六龍於三危兮，朝西靈於九濱。",
            "結餘軫於西山兮，橫飛谷以南征。",
            "絕都廣以直指兮，歷祝融於硃冥。",
            "枉玉衡於炎火兮，委兩館於鹹唐。",
            "貫澒濛以東朅兮，維六龍於扶桑。",
            "周流覽於四海兮，志升降以高馳。",
            "徵九神於回極兮，建虹採以招指。",
            "駕鸞鳳以上游兮，從玄鶴與鷦明。",
            "孔鳥飛而送迎兮，騰羣鶴於瑤光。",
            "排帝宮與羅囿兮，升縣圃以眩滅。",
            "結瓊枝以雜佩兮，立長庚以繼日。",
            "凌驚雷以軼駭電兮，綴鬼谷於北辰。",
            "鞭風伯使先驅兮，囚靈玄於虞淵。",
            "遡高風以低佪兮，覽周流於朔方。",
            "就顓頊而敶辭兮，考玄冥於空桑。",
            "旋車逝於崇山兮，奏虞舜於蒼梧。",
            "濟楊舟於會稽兮，就申胥於五湖。",
            "見南郢之流風兮，殞餘躬於沅湘。",
            "望舊邦之黯黮兮，時溷濁其猶未央。",
            "懷蘭茝之芬芳兮，妒被離而折之。",
            "張絳帷以襜襜兮，風邑邑而蔽之。",
            "日暾暾其西舍兮，陽焱焱而復顧。",
            "聊假日以須臾兮，何騷騷而自故。",
            "嘆曰：",
            "譬彼蛟龍乘雲浮兮，汎淫澒溶紛若霧兮。",
            "潺湲轇轕雷動電發馺高舉兮。",
            "升虛凌冥沛濁浮清入帝宮兮，搖翹奮羽馳風騁雨遊無窮兮。"
        ]
    },
    {
        "title": "逢尤",
        "section": "九思",
        "author": "王逸",
        "content": [
            "悲兮愁，哀兮憂！",
            "天生我兮當闇時，被諑譖兮虛獲尤。",
            "心煩憒兮意無聊，嚴載駕兮齣戲遊。",
            "周八極兮歷九州，求軒轅兮索重華。",
            "世既卓兮遠眇眇，握佩玖兮中路躇。",
            "羨咎繇兮建典謨，懿風后兮受瑞圖。",
            "愍餘命兮遭六極，委玉質兮於泥塗。",
            "遽傽遑兮驅林澤，步屏營兮行丘阿。",
            "車軏折兮馬虺頹，惷悵立兮涕滂沱。",
            "思丁文兮聖明哲，哀平差兮迷謬愚。",
            "呂傅舉兮殷周興，忌嚭專兮郢吳虛。",
            "仰長嘆兮氣噎結，悒殟絕兮咶復甦。",
            "虎兕爭兮於廷中，豺狼鬥兮我之隅。",
            "雲霧會兮日冥晦，飄風起兮揚塵埃。",
            "走鬯罔兮乍東西，欲竄伏兮其焉如？",
            "念靈閨兮隩重深，原竭節兮隔無由。",
            "望舊邦兮路逶隨，憂心悄兮志勤劬。",
            "魂煢煢兮不遑寐，目眽眽兮寤終朝。"
        ]
    },
    {
        "title": "怨上",
        "section": "九思",
        "author": "王逸",
        "content": [
            "令尹兮謷謷，羣司兮譨譨。",
            "哀哉兮淈淈，上下兮同流。",
            "菽藟兮蔓衍，芳虈兮挫枯。",
            "硃紫兮雜亂，曾莫兮別諸。",
            "倚此兮巖穴，永思兮窈悠。",
            "嗟懷兮眩惑，用志兮不昭。",
            "將喪兮玉斗，遺失兮鈕樞。",
            "我心兮煎熬，惟是兮用憂。",
            "進惡兮九旬，復顧兮彭務。",
            "擬斯兮二蹤，未知兮所投。",
            "謠吟兮中野，上察兮璇璣。",
            "大火兮西睨，攝提兮運低。",
            "雷霆兮硠磕，雹霰兮霏霏。",
            "奔電兮光晃，涼風兮愴悽。",
            "鳥獸兮驚駭，相從兮宿棲。",
            "鴛鴦兮噰噰，狐狸兮徾徾。",
            "哀吾兮介特，獨處兮罔依。",
            "螻蛄兮鳴東，蟊蠽兮號西。",
            "蛓緣兮我裳，蠋入兮我懷。",
            "蟲豸兮夾餘，惆悵兮自悲。",
            "佇立兮忉怛，心結縎兮折摧。"
        ]
    },
    {
        "title": "疾世",
        "section": "九思",
        "author": "王逸",
        "content": [
            "周徘徊兮漢渚，求水神兮靈女。",
            "嗟此國兮無良，媒女詘兮謰謱。",
            "鴳雀列兮譁讙，鴝鵒鳴兮聒餘。",
            "抱昭華兮寶璋，欲衒鬻兮莫取。",
            "言旋邁兮北徂，叫我友兮配耦。",
            "日陰曀兮未光，闃睄窕兮靡睹。",
            "紛載驅兮高馳，將諮詢兮皇羲。",
            "遵河皋兮周流，路變易兮時乖。",
            "濿滄海兮東遊，沐盥浴兮天池。",
            "訪太昊兮道要，雲靡貴兮仁義。",
            "志欣樂兮反徵，就周文兮邠歧。",
            "秉玉英兮結誓，日欲暮兮心悲。",
            "惟天祿兮不再，揹我信兮自違。",
            "逾隴堆兮渡漠，過桂車兮合黎。",
            "赴崑山兮馽騄，從邛遨兮棲遲。",
            "吮玉液兮止渴，齧芝華兮療飢。",
            "居嵺廓兮尠疇，遠樑昌兮幾迷。",
            "望江漢兮濩渃，心緊絭兮傷懷。",
            "時昢昢兮且旦，塵莫莫兮未晞。",
            "憂不暇兮寢食，吒增嘆兮如雷。"
        ]
    },
    {
        "title": "憫上",
        "section": "九思",
        "author": "王逸",
        "content": [
            "哀世兮睩睩，諓諓兮嗌喔。",
            "衆多兮阿媚，骪靡兮成俗。",
            "貪枉兮黨比，貞良兮煢獨。",
            "鵠竄兮枳棘，鵜集兮帷幄。",
            "罽蕠兮青蔥，槁本兮萎落。",
            "睹斯兮僞惑，心爲兮隔錯。",
            "逡巡兮圃藪，率彼兮畛陌。",
            "川穀兮淵淵，山阜兮峉峉。",
            "叢林兮崟崟，株榛兮嶽嶽。",
            "霜雪兮漼溰，冰凍兮洛澤。",
            "東西兮南北，罔所兮歸薄。",
            "庇廕兮枯樹，匍匐兮岩石。",
            "蜷跼兮寒局數，獨處兮志不申。",
            "年齒盡兮命迫促，魁壘擠摧兮常困辱。",
            "含憂強老兮愁無樂，鬚髮苧悴兮顠鬢白。",
            "思靈澤兮一膏沐，懷蘭英兮把瓊若，待天明兮立躑躅。",
            "雲濛濛兮電鯈爍，孤雌驚兮鳴呴呴。",
            "思怫鬱兮肝切剝，忿悁悒兮孰訴告。"
        ]
    },
    {
        "title": "遭厄",
        "section": "九思",
        "author": "王逸",
        "content": [
            "悼屈子兮遭厄，沉王躬兮湘汨。",
            "何楚國兮難化，迄於今兮不易。",
            "士莫志兮羔裘，競佞諛兮讒鬩。",
            "指正義兮爲曲，訿玉璧兮爲石。",
            "殦雕遊兮華屋，鵔鸃棲兮柴蔟。",
            "起奮迅兮奔走，違羣小兮謑訽。",
            "載青雲兮上昇，適昭明兮所處。",
            "躡天衢兮長驅，踵九陽兮戲蕩。",
            "越雲漢兮南濟，秣餘馬兮河鼓。",
            "雲霓紛兮晻翳，參辰回兮顛倒。",
            "逢流星兮問路，顧我指兮從左。",
            "俓娵觜兮直馳，御者迷兮失軌。",
            "遂踢達兮邪造，與日月兮殊道。",
            "志閼絕兮安如，哀所求兮不耦。",
            "攀天階兮下視，見鄢郢兮舊宇。",
            "意逍遙兮欲歸，衆穢盛兮沓沓。",
            "思哽饐兮詰詘，涕流瀾兮如雨。"
        ]
    },
    {
        "title": "悼亂",
        "section": "九思",
        "author": "王逸",
        "content": [
            "嗟嗟兮悲夫，殽亂兮紛挐。",
            "茅絲兮同綜，冠屨兮共絇。",
            "督萬兮侍宴，周邵兮負芻。",
            "白龍兮見射，靈龜兮執拘。",
            "仲尼兮困厄，鄒衍兮幽囚。",
            "伊餘兮念茲，奔遁兮隱居。",
            "將升兮高山，上有兮猴猿。",
            "欲入兮深谷，下有兮虺蛇。",
            "左見兮鳴鵙，右睹兮呼梟。",
            "惶悸兮失氣，踊躍兮距跳。",
            "便旋兮中原，仰天兮增嘆。",
            "菅蒯兮楙莽，雚葦兮仟眠。",
            "鹿蹊兮躖躖，貒貉兮蟫蟫。",
            "鸇鷂兮軒軒，鶉鵪兮甄甄。",
            "哀我兮寡獨，靡有兮齊倫。",
            "意欲兮沉吟，迫日兮黃昏。",
            "玄鶴兮高飛，曾逝兮青冥。",
            "鶬鶊兮喈喈，山鵲兮嚶嚶。",
            "鴻鸕兮振翅，歸雁兮於徵。",
            "吾志兮覺悟，懷我兮聖京。",
            "垂屣兮將起，跓俟兮碩明。"
        ]
    },
    {
        "title": "傷時",
        "section": "九思",
        "author": "王逸",
        "content": [
            "惟昊天兮昭靈，陽氣發兮清明。",
            "風習習兮和暖，百草萌兮華榮。",
            "堇荼茂兮扶疏，蘅芷彫兮瑩嫇。",
            "愍貞良兮遇害，將夭折兮碎糜。",
            "時混混兮澆饡，哀當世兮莫知。",
            "覽往昔兮俊彥，亦詘辱兮系纍。",
            "管束縛兮桎梏，百貿易兮傳賣。",
            "遭桓繆兮識舉，才德用兮列施。",
            "且從容兮自慰，玩琴書兮遊戲。",
            "迫中國兮迮陿，吾欲之兮九夷。",
            "超五嶺兮嵯峨，觀浮石兮崔嵬。",
            "陟丹山兮炎野，屯余車兮黃支。",
            "就祝融兮稽疑，嘉己行兮無爲。",
            "乃回朅兮北逝，遇神孈兮宴娭。",
            "欲靜居兮自娛，心愁慼兮不能。",
            "放餘轡兮策駟，忽飆騰兮浮雲。",
            "蹠飛杭兮越海，從安期兮蓬萊。",
            "緣天梯兮北上，登太一兮玉臺。",
            "使素女兮鼓簧，乘戈和兮謳謠。",
            "聲噭誂兮清和，音晏衍兮要婬。",
            "鹹欣欣兮酣樂，餘眷眷兮獨悲。",
            "顧章華兮太息，志戀戀兮依依。"
        ]
    },
    {
        "title": "哀歲",
        "section": "九思",
        "author": "王逸",
        "content": [
            "旻天兮清涼，玄氣兮高朗。",
            "北風兮潦洌，草木兮蒼唐。",
            "蛜蚗兮噍噍，蝍蛆兮穰穰。",
            "歲忽忽兮惟暮，餘感時兮悽愴。",
            "傷俗兮泥濁，矇蔽兮不章。",
            "寶彼兮沙礫，捐此兮夜光。",
            "椒瑛兮湟汙，葈耳兮充房。",
            "攝衣兮緩帶，操我兮墨陽。",
            "昇車兮命僕，將馳兮四荒。",
            "下堂兮見蠆，出門兮觸螽。",
            "巷有兮蚰蜓，邑多兮螳螂。",
            "睹斯兮嫉賊，心爲兮切傷。",
            "俛念兮子胥，仰憐兮比干。",
            "投劍兮脫冕，龍屈兮蜿蟤。",
            "潛藏兮山澤，匍匐兮叢攢。",
            "窺見兮溪澗，流水兮沄沄。",
            "黿鼉兮欣欣，鱣鮎兮延延。",
            "羣行兮上下，駢羅兮列陳。",
            "自恨兮無友，特處兮煢煢。",
            "冬夜兮陶陶，雨雪兮冥冥。",
            "神光兮熲熲，鬼火兮熒熒。",
            "修德兮困控，愁不聊兮遑生。",
            "憂紆兮鬱郁，惡所兮寫情。"
        ]
    },
    {
        "title": "守志",
        "section": "九思",
        "author": "王逸",
        "content": [
            "陟玉巒兮逍遙，覽高岡兮嶢嶢。",
            "桂樹列兮紛敷，吐紫華兮布條。",
            "實孔鸞兮所居，今其集兮惟鴞。",
            "烏鵲驚兮啞啞，餘顧盼兮怊怊。",
            "彼日月兮闇昧，障覆天兮祲氛。",
            "伊我後兮不聰，焉陳誠兮效忠。",
            "攄羽翮兮超俗，遊陶遨兮養神。",
            "乘六蛟兮蜿蟬，遂馳騁兮升雲。",
            "揚彗光兮爲旗，秉電策兮爲鞭。",
            "朝晨發兮鄢郢，食時至兮增泉。",
            "繞曲阿兮北次，造我車兮南端。",
            "謁玄黃兮納贄，崇忠貞兮彌堅。",
            "歷九宮兮遍觀，睹祕藏兮寶珍。",
            "就傳說兮騎龍，與織女兮合婚。",
            "舉天罼兮掩邪，彀天弧兮射奸。",
            "隨真人兮翱翔，食元氣兮長存。",
            "望太微兮穆穆，睨三階兮炳分。",
            "相輔政兮成化，建烈業兮垂勳。",
            "目瞥瞥兮西沒，道遐回兮阻嘆。",
            "志稸積兮未通，悵敞罔兮自憐。",
            "亂曰：",
            "天庭明兮雲霓藏，三光朗兮鏡萬方。",
            "斥蜥蜴兮進龜龍，策謀從兮翼機衡。",
            "配稷契兮恢唐功，嗟英俊兮未爲雙。"
        ]
    }
]
