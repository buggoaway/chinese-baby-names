[
  {
    "author": "和峴", 
    "paragraphs": [
      "氣和玉燭，睿化著鴻明。", 
      "緹管一陽生。", 
      "郊禋盛禮燔柴畢，旋軫鳳凰城。", 
      "森羅儀衛振華纓。", 
      "載路溢歡聲。", 
      "皇圖大業超前古，垂象泰階平。", 
      "歲時豐衍，九土樂昇平。", 
      "睹寰海澄清。", 
      "道高堯舜垂衣治，日月並文明。", 
      "嘉禾甘露登歌薦，雲物煥祥經。", 
      "兢兢惕惕持謙德，未許禪雲亭。"
    ], 
    "rhythmic": "導引"
  }, 
  {
    "author": "和峴", 
    "paragraphs": [
      "嚴夜警，銅蓮漏遲遲。", 
      "清禁肅，森陛戟，羽衛儼皇闈。", 
      "角聲勵，鉦鼓攸宜。", 
      "金管成雅奏，逐吹逶迤。", 
      "薦蒼璧，郊祀神祗。", 
      "屬景運純禧。", 
      "京坻豐衍，羣材樂育，諸侯述職，盛德服蠻夷。", 
      "殊祥萃，九苞丹鳳來儀。", 
      "膏露降，和氣洽，三秀煥靈芝。", 
      "鴻猷播，史冊相輝。", 
      "張四維。", 
      "卜世永固丕基。", 
      "敷玄化，蕩蕩無爲。", 
      "合堯舜文思。", 
      "混並寰宇，休牛歸馬，銷金偃革，蹈詠慶昌期。"
    ], 
    "rhythmic": "六州"
  }, 
  {
    "author": "和峴", 
    "paragraphs": [
      "承寶運，馴致隆平。", 
      "鴻慶被寰瀛。", 
      "時清俗阜，治定功成。", 
      "遐邇詠由庚。", 
      "嚴郊祀，文物聲明。", 
      "會天正、星拱奏嚴更。", 
      "布羽儀簪纓。", 
      "宸心虔潔，明德播惟馨。", 
      "動蒼冥。", 
      "神降享精誠。", 
      "燔柴半，萬乘移天仗，肅鑾輅旋衡。", 
      "千官雲擁，羣后葵傾。", 
      "玉帛旅明庭。", 
      "韶濩薦，金奏諧聲。", 
      "集休亨。", 
      "皇澤浹黎庶，普率洽恩榮。", 
      "仰欽元后，睿聖貫三靈。", 
      "萬邦寧。", 
      "景貺福千齡。"
    ], 
    "rhythmic": "十二時・憶少年"
  }, 
  {
    "author": "王禹", 
    "paragraphs": [
      "雨恨雲愁，江南依舊稱佳麗。", 
      "水村漁市。", 
      "一縷孤煙細。", 
      "天際徵鴻，遙認行如綴。", 
      "平生事。", 
      "此時凝睇。", 
      "誰會憑闌意。"
    ], 
    "rhythmic": "點絳脣"
  }, 
  {
    "author": "蘇易簡", 
    "paragraphs": [
      "神仙神仙瑤池宴。", 
      "片片。", 
      "碧桃零落春風晚。", 
      "翠雲開處，隱隱金輿挽。", 
      "玉麟背冷清風遠。"
    ], 
    "rhythmic": "越江吟"
  }, 
  {
    "author": "寇準", 
    "paragraphs": [
      "春早。", 
      "柳絲無力，低拂清門道。", 
      "暖日籠啼鳥。", 
      "初坼桃花小。", 
      "遙望碧天淨如掃。", 
      "曳一縷、輕煙縹緲。", 
      "堪惜流年謝芳草。", 
      "任玉壺傾倒。"
    ], 
    "rhythmic": "甘草子"
  }, 
  {
    "author": "寇準", 
    "paragraphs": [
      "春色將闌，鶯聲漸老。", 
      "紅英落盡青梅小。", 
      "畫堂人靜雨濛濛，屏山半掩餘香嫋。", 
      "密約沈沈，離情杳杳。", 
      "菱花塵滿慵將照。", 
      "倚樓無語欲銷魂，長空黯淡連芳草。"
    ], 
    "rhythmic": "踏莎行"
  }, 
  {
    "author": "寇準", 
    "paragraphs": [
      "塞草煙光闊。", 
      "渭水波聲咽。", 
      "春朝雨霽輕塵歇。", 
      "徵鞍發。", 
      "指青青楊柳，又是輕攀折。", 
      "動黯然、知有後會甚時節。", 
      "更盡一杯酒，歌一闋。", 
      "嘆人生，最難歡聚易離別。", 
      "且莫辭沉醉，聽取陽關徹。", 
      "念故人、千里自此共明月。"
    ], 
    "rhythmic": "陽關引"
  }, 
  {
    "author": "寇準", 
    "paragraphs": [
      "水陌輕寒，社公雨足東風慢。", 
      "定巢新燕。", 
      "溼雨穿花轉。", 
      "象尺薰爐，拂曉停針線。", 
      "愁蛾淺。", 
      "飛紅零亂。", 
      "側臥珠簾卷。"
    ], 
    "rhythmic": "點絳脣"
  }, 
  {
    "author": "寇準", 
    "paragraphs": [
      "波渺渺，柳依依。", 
      "孤村芳草遠，斜日杏花飛。", 
      "江南春盡離腸遠，蘋滿汀洲人未歸。"
    ], 
    "rhythmic": "江南春・秋風清"
  }, 
  {
    "author": "寇準", 
    "paragraphs": [
      "煙波渺渺一千里，白蘋香散東風起。", 
      "日暮汀洲一望時，柔情不斷如春水。"
    ], 
    "rhythmic": "夜度娘"
  }, 
  {
    "author": "錢惟演", 
    "paragraphs": [
      "城上風光鶯語亂。", 
      "城下煙波春拍岸。", 
      "綠楊芳草幾時休，淚眼愁腸先已斷。", 
      "情懷漸變成衰晚。", 
      "鸞鑑朱顏驚暗換。", 
      "昔年多病厭芳尊，今日芳尊惟恐淺。"
    ], 
    "rhythmic": "木蘭花・玉樓春", 
    "tags": [
      "宋詞三百首"
    ]
  }, 
  {
    "author": "錢惟演", 
    "paragraphs": [
      "錦籜參差朱檻曲。", 
      "露濯文犀和粉綠。", 
      "未容濃翠伴桃紅，已許纖枝留鳳宿。", 
      "嫩似春荑明似玉。", 
      "一寸芳心誰管束。", 
      "勸君速吃莫踟躕，看被南風吹作竹。"
    ], 
    "rhythmic": "玉樓春"
  }, 
  {
    "author": "陳堯佐", 
    "paragraphs": [
      "二社良辰，千家庭院。", 
      "翩翩又見新來燕。", 
      "鳳凰巢穩許爲鄰，瀟湘煙暝來何晚。", 
      "亂入紅樓，低飛綠岸。", 
      "畫樑時拂歌塵散。", 
      "爲誰歸去爲誰來，主人恩重珠簾卷。"
    ], 
    "rhythmic": "踏莎行"
  }, 
  {
    "author": "潘閬", 
    "paragraphs": [
      "長憶錢塘，不是人寰是天上。", 
      "萬家掩映翠微間。", 
      "處處水潺潺。", 
      "異花四季當窗放。", 
      "出入分明在屏障。", 
      "別來隋柳幾經秋。", 
      "何日得重遊。"
    ], 
    "rhythmic": "酒泉子"
  }, 
  {
    "author": "潘閬", 
    "paragraphs": [
      "長憶錢塘，臨水傍山三百寺。", 
      "僧房攜杖遍曾遊。", 
      "閒話覺忘憂。", 
      "栴檀樓閣雲霞畔。", 
      "鍾梵清宵徹天漢。", 
      "別來遙禮祗焚香。", 
      "便恐是西方。"
    ], 
    "rhythmic": "酒泉子"
  }, 
  {
    "author": "潘閬", 
    "paragraphs": [
      "長憶西湖，湖上春來無限景。", 
      "吳姬個個是神仙。", 
      "兢泛木蘭船。", 
      "樓臺簇簇疑蓬島。", 
      "野人祗合其中老。", 
      "別來已是二十年。", 
      "東望眼將穿。"
    ], 
    "rhythmic": "酒泉子", 
    "tags": [
      "西湖"
    ]
  }, 
  {
    "author": "潘閬", 
    "paragraphs": [
      "長憶西湖，盡日憑闌樓上望。", 
      "三三兩兩釣魚舟。", 
      "島嶼正清秋。", 
      "笛聲依約蘆花裏。", 
      "白鳥成行忽驚起。", 
      "別來閒整釣魚竿。", 
      "思入水雲寒。"
    ], 
    "rhythmic": "酒泉子", 
    "tags": [
      "西湖"
    ]
  }, 
  {
    "author": "潘閬", 
    "paragraphs": [
      "長憶孤山，山在湖心如黛簇。", 
      "僧房四面向湖開。", 
      "輕棹去還來。", 
      "芰荷香噴連雲閣。", 
      "閣上清聲檐下鐸。", 
      "別來塵土污人衣。", 
      "空役夢魂飛。"
    ], 
    "rhythmic": "酒泉子"
  }, 
  {
    "author": "潘閬", 
    "paragraphs": [
      "長憶西山，靈隱寺前三竺後。", 
      "冷泉亭上舊曾遊。", 
      "三伏似清秋。", 
      "白猿時見攀高樹。", 
      "長嘯一聲何處去。", 
      "別來幾向畫闌看。", 
      "終是欠峯巒。"
    ], 
    "rhythmic": "酒泉子"
  }, 
  {
    "author": "潘閬", 
    "paragraphs": [
      "長憶高峯，峯上塔高塵世外。", 
      "昔年獨上最高層。", 
      "月出見觚稜。", 
      "舉頭咫尺疑天漢。", 
      "星斗分明在身畔。", 
      "別來無翼可飛騰。", 
      "何日得重登。"
    ], 
    "rhythmic": "酒泉子"
  }, 
  {
    "author": "潘閬", 
    "paragraphs": [
      "長憶吳山，山上森森吳相廟。", 
      "廟前江水怒爲濤。", 
      "千古恨猶高。", 
      "寒鴉日暮鳴還聚。", 
      "時有陰雲籠殿宇。", 
      "別來有負謁靈祠。", 
      "遙奠酒盈卮。"
    ], 
    "rhythmic": "酒泉子"
  }, 
  {
    "author": "潘閬", 
    "paragraphs": [
      "長憶龍山，日月宮中誰得到。", 
      "宮中旦暮聽潮聲。", 
      "臺殿竹風清。", 
      "門前歲歲生靈草。", 
      "人採食之多不老。", 
      "別來已白數莖頭。", 
      "早晚卻重遊。"
    ], 
    "rhythmic": "酒泉子"
  }, 
  {
    "author": "潘閬", 
    "paragraphs": [
      "長憶觀潮，滿郭人爭江上望。", 
      "來疑滄海盡成空。", 
      "萬面鼓聲中。", 
      "弄濤兒向濤頭立。", 
      "手把紅旗旗不溼。", 
      "別來幾向夢中看。", 
      "夢覺尚心寒。"
    ], 
    "rhythmic": "酒泉子", 
    "tags": [
      "錢塘江"
    ]
  }, 
  {
    "author": "潘閬", 
    "paragraphs": [
      "出砒霜，價錢可。", 
      "贏得撥灰兼弄火。", 
      "暢殺我。"
    ], 
    "rhythmic": "掃市舞"
  }, 
  {
    "author": "丁謂", 
    "paragraphs": [
      "十二層樓春色早。", 
      "三殿笙歌，九陌風光好。", 
      "堤柳岸花連複道。", 
      "玉梯相對開蓬島。", 
      "鶯囀喬林魚在藻。", 
      "太液微波，綠鬥王孫草。", 
      "南闕萬人瞻羽葆。", 
      "後天祝聖天難老。"
    ], 
    "rhythmic": "鳳棲梧・蝶戀花"
  }, 
  {
    "author": "丁謂", 
    "paragraphs": [
      "朱闕玉城通閬苑。", 
      "月桂星榆，春色無深淺。", 
      "瀟瑟篌笙仙客宴。", 
      "蟠桃花滿蓬萊殿。", 
      "九色明霞裁羽扇。", 
      "雲霧爲車，鸞鶴驂雕輦。", 
      "路指瑤池歸去晚。", 
      "壺中日月如天遠。"
    ], 
    "rhythmic": "鳳棲梧・蝶戀花"
  }, 
  {
    "author": "林逋", 
    "paragraphs": [
      "吳山青。", 
      "越山青。", 
      "兩岸青山相對迎。", 
      "爭忍有離情。", 
      "君淚盈。", 
      "妾淚盈。", 
      "羅帶同心結未成。", 
      "江邊潮已平。"
    ], 
    "rhythmic": "相思令・相思兒令"
  }, 
  {
    "author": "林逋", 
    "paragraphs": [
      "金谷年年，亂生春色誰爲主。", 
      "餘花落處。", 
      "滿地和煙雨。", 
      "又是離歌，一闋長亭暮。", 
      "王孫去。", 
      "萋萋無數。", 
      "南北東西路。"
    ], 
    "rhythmic": "點絳脣"
  }, 
  {
    "author": "林逋", 
    "paragraphs": [
      "冰清霜潔。", 
      "昨夜梅花發。", 
      "甚處玉龍三弄，聲搖動、枝頭月。", 
      "夢絕。", 
      "金獸爇。", 
      "曉寒蘭燼滅。", 
      "要卷珠簾清賞，且莫掃、階前雪。"
    ], 
    "rhythmic": "霜天曉角"
  }, 
  {
    "author": "林逋", 
    "paragraphs": [
      "衆芳搖落獨鮮妍。", 
      "佔盡風情向小園。", 
      "疏影橫斜水清淺，暗香浮動月黃昏。", 
      "寒禽欲下先偷眼，粉蝶如知合斷魂。", 
      "幸有微吟可相狎，不須檀板共金尊。"
    ], 
    "rhythmic": "瑞鷓鴣"
  }, 
  {
    "author": "楊億", 
    "paragraphs": [
      "江南節物，水昏雲淡，飛雪滿前村。", 
      "千尋翠嶺，一枝芳豔，迢遞寄歸人。", 
      "壽陽妝罷，冰姿玉態，的的寫天真。", 
      "等閒風雨又紛紛。", 
      "更忍向、笛中聞。"
    ], 
    "rhythmic": "少年遊"
  }, 
  {
    "author": "陳亞", 
    "paragraphs": [
      "朝庭數擢賢，旋佔凌霄路。", 
      "自是鬱陶人，險難無移處。", 
      "也知沒藥療飢寒，食薄何相誤。", 
      "大幅紙連粘，甘草歸田賦。"
    ], 
    "rhythmic": "生查子"
  }, 
  {
    "author": "陳亞", 
    "paragraphs": [
      "相思意已深，白紙書難足。", 
      "字字苦蔘商，故要檳郎讀。", 
      "分明記得約當歸，遠至櫻桃熟。", 
      "何事菊花時，猶未回鄉曲。"
    ], 
    "rhythmic": "生查子"
  }, 
  {
    "author": "陳亞", 
    "paragraphs": [
      "小院雨餘涼，石竹風生砌。", 
      "罷扇盡從容，半下紗廚睡。", 
      "起來閒坐北亭中，滴盡真珠淚。", 
      "爲念婿辛勤，去折蟾宮桂。"
    ], 
    "rhythmic": "生查子"
  }, 
  {
    "author": "陳亞", 
    "paragraphs": [
      "浪蕩去未來，躑躅花頻換。", 
      "可惜石榴裙，蘭麝香銷半。", 
      "琵琶閒抱理相思，必撥朱弦斷。", 
      "擬續斷朱弦，待這冤家看。"
    ], 
    "rhythmic": "生查子"
  }, 
  {
    "author": "夏竦", 
    "paragraphs": [
      "霞散綺，月沈鉤。", 
      "簾卷未央樓。", 
      "夜涼河漢截天流。", 
      "宮闕鎖清秋。", 
      "瑤階曙。", 
      "金盤露。", 
      "鳳髓香和煙霧。", 
      "三千珠翠擁宸遊。", 
      "水殿按《涼州》。"
    ], 
    "rhythmic": "喜遷鶯"
  }, 
  {
    "author": "夏竦", 
    "paragraphs": [
      "鎮日無心掃黛眉。", 
      "臨行愁見理征衣。", 
      "尊前只恐傷郎意，閣淚汪汪不敢垂。", 
      "停寶馬，捧瑤卮。", 
      "相斟相勸忍分離。", 
      "不如飲待奴先醉，圖得不知郎去時。"
    ], 
    "rhythmic": "鷓鴣天"
  }, 
  {
    "author": "聶冠卿", 
    "paragraphs": [
      "想人生，美景良辰堪惜。", 
      "問其間、賞心樂事，就中難是並得。", 
      "況東城、鳳台沙苑，泛晴波、淺照金碧。", 
      "露洗華桐，煙霏絲柳，綠陰搖曳，蕩春一色。", 
      "畫堂迥、玉簪瓊佩，高會盡詞客。", 
      "清歡久、重然絳蠟，別就瑤席。", 
      "有翩若輕鴻體態，暮爲行雨標格。", 
      "逞朱脣、緩歌妖麗，似聽流鶯亂花隔。", 
      "慢舞縈迴，嬌鬟低嚲，腰肢纖細困無力。", 
      "忍分散、彩雲歸後，何處更尋覓。", 
      "休辭醉，明月好花，莫謾輕擲。"
    ], 
    "rhythmic": "多麗"
  }, 
  {
    "author": "李遵", 
    "paragraphs": [
      "黃菊一叢臨砌。", 
      "顆顆露珠裝綴。", 
      "獨教冷落向秋天，恨東君不曾留意。", 
      "雕闌新雨霽。", 
      "綠蘚上，亂鋪金蕊。", 
      "此花開後更無花，願愛惜、莫同桃李。"
    ], 
    "rhythmic": "望漢月・憶漢月"
  }, 
  {
    "author": "李遵", 
    "paragraphs": [
      "帝城五夜宴遊歇。", 
      "殘燈外、看殘月。", 
      "都人猶在醉鄉中，聽更漏初徹。", 
      "行樂已成閒話說。", 
      "如春夢、覺時節。", 
      "大家同約探春行，問甚花先發。"
    ], 
    "rhythmic": "滴滴金"
  }, 
  {
    "author": "范仲淹", 
    "paragraphs": [
      "碧雲天，黃葉地。", 
      "秋色連波，波上寒煙翠。", 
      "山映斜陽天接水。", 
      "芳草無情，更在斜陽外。", 
      "黯鄉魂，追旅思。", 
      "夜夜除非，好夢留人睡。", 
      "明月樓高休獨倚。", 
      "酒入愁腸，化作相思淚。"
    ], 
    "rhythmic": "蘇幕遮", 
    "tags": [
      "宋詞三百首"
    ]
  }, 
  {
    "author": "范仲淹", 
    "paragraphs": [
      "塞下秋來風景異。", 
      "衡陽雁去無留意。", 
      "四面邊聲連角起。", 
      "千嶂裏。", 
      "長煙落日孤城閉。", 
      "濁酒一杯家萬里。", 
      "燕然未勒歸無計。", 
      "羌管悠悠霜滿地。", 
      "人不寐。", 
      "將軍白髮征夫淚。"
    ], 
    "rhythmic": "漁家傲"
  }, 
  {
    "author": "范仲淹", 
    "paragraphs": [
      "紛紛墮葉飄香砌。", 
      "夜寂靜、寒聲碎。", 
      "真珠簾卷玉樓空，天淡銀河垂地。", 
      "年年今夜，月華如練，長是人千里。", 
      "愁腸已斷無由醉。", 
      "酒未到、先成淚。", 
      "殘燈明滅枕頭欹。", 
      "諳盡孤眠滋味。", 
      "都來此事，眉間心上，無計相迴避。"
    ], 
    "rhythmic": "御街行", 
    "tags": [
      "宋詞三百首"
    ]
  }, 
  {
    "author": "范仲淹", 
    "paragraphs": [
      "昨夜因看蜀志。", 
      "笑曹操、孫權、劉備。", 
      "用盡機關，徒勞心力，只得三分天地。", 
      "屈指細尋思，爭如共、劉伶一醉。", 
      "人世都無百歲。", 
      "少癡呆、老成尩悴。", 
      "只有中間，些子少年，忍把浮名牽繫。", 
      "一品與千金，問白髮、如何迴避。"
    ], 
    "rhythmic": "剔銀燈"
  }, 
  {
    "author": "范仲淹", 
    "paragraphs": [
      "羅綺滿城春欲暮。", 
      "百花洲上尋芳去。", 
      "浦映□花花映浦。", 
      "無盡處。", 
      "恍然身入桃源路。", 
      "莫怪山翁聊逸豫。", 
      "功名得喪歸時數。", 
      "鶯解新聲蝶解舞。", 
      "天賦與。", 
      "爭教我輩無歡緒。"
    ], 
    "rhythmic": "定風波"
  }, 
  {
    "author": "沈邈", 
    "paragraphs": [
      "一夜隋河風勁。", 
      "霜溼水天如鏡。", 
      "古柳堤長，寒煙不起，波上月無流影。", 
      "那堪頻聽。", 
      "疏星外、離鴻相應。", 
      "須信道、情多是病。", 
      "酒未到、愁腸還醒。", 
      "數疊蘭衾，餘香未減，甚時枕鴛重並。", 
      "教伊須更。", 
      "將盟誓、後約言定。"
    ], 
    "rhythmic": "剔銀燈"
  }, 
  {
    "author": "沈邈", 
    "paragraphs": [
      "江上秋高霜早。", 
      "雲靜月華如掃。", 
      "候雁初飛，啼螿正苦，又是黃花衰草。", 
      "等閒臨照。", 
      "潘郎鬢、星星易老。", 
      "那堪更、酒醒孤棹。", 
      "望千里、長安西笑。", 
      "臂上妝痕，胸前淚粉，暗惹離愁多少。", 
      "此情誰表。", 
      "除非是、重相見了。"
    ], 
    "rhythmic": "剔銀燈"
  }, 
  {
    "author": "楊適1", 
    "paragraphs": [
      "南山明。", 
      "北山明。", 
      "中有長亭號丈亭。", 
      "沙邊供送迎。", 
      "東江清。", 
      "西江清。", 
      "海上潮來兩岸平。", 
      "行人分棹行。"
    ], 
    "rhythmic": "長相思"
  }, 
  {
    "author": "柳永", 
    "paragraphs": [
      "園林晴晝春誰主。", 
      "暖律潛催，幽谷暄和，黃鸝翩翩，乍遷芳樹。", 
      "觀露溼縷金衣，葉映如簧語。", 
      "曉來枝上綿蠻，似把芳心、深意低訴。", 
      "無據。", 
      "乍出暖煙來，又趁遊蜂去。", 
      "恣狂蹤跡，兩兩相呼，終朝霧吟風舞。", 
      "當上苑柳穠時，別館花深處。", 
      "此際海燕偏饒，都把韶光與。"
    ], 
    "rhythmic": "黃鶯兒"
  }, 
  {
    "author": "柳永", 
    "paragraphs": [
      "飛瓊伴侶，偶別珠宮，未返神仙行綴。", 
      "取次梳妝，尋常言語，有得幾多姝麗。", 
      "擬把名花比。", 
      "恐旁人笑我，談何容易。", 
      "細思算、奇葩豔卉，惟是深紅淺白而已。", 
      "爭如這多情，佔得人間，千嬌百媚。", 
      "須信畫堂繡閣，皓月清風，忍把光陰輕棄。", 
      "自古及今、佳人才子，少得當年雙美。", 
      "且恁相偎依。", 
      "未消得、憐我多才多藝。", 
      "願妳妳、蘭心蕙性，枕前言下，表餘深意。", 
      "爲盟誓。", 
      "今生斷不孤鴛被。"
    ], 
    "rhythmic": "玉女搖仙佩"
  }, 
  {
    "author": "柳永", 
    "paragraphs": [
      "景蕭索，危樓獨立面晴空。", 
      "動悲秋情緒，當時宋玉應同。", 
      "漁市孤煙嫋寒碧，水村殘葉舞愁紅。", 
      "楚天闊，浪浸斜陽，千里溶溶。", 
      "臨風。", 
      "想佳麗，別後愁顏，鎮斂眉峯。", 
      "可惜當年，頓乖雨跡雲蹤。", 
      "雅態妍姿正歡洽，落花流水忽西東。", 
      "無憀恨、相思意，盡分付徵鴻。"
    ], 
    "rhythmic": "雪梅香"
  }, 
  {
    "author": "柳永", 
    "paragraphs": [
      "夜雨滴空階，孤館夢迴，情緒蕭索。", 
      "一片閒愁，想丹青難貌。", 
      "秋漸老、蛩聲正苦，夜將闌、燈花旋落。", 
      "最無端處，總把良宵，祗恁孤眠卻。", 
      "佳人應怪我，別後寡信輕諾。", 
      "記得當初，翦香云爲約。", 
      "甚時向、幽閨深處，按新詞、流霞共酌。", 
      "再同歡笑，肯把金玉珠珍博。"
    ], 
    "rhythmic": "尾犯"
  }, 
  {
    "author": "柳永", 
    "paragraphs": [
      "海霞紅，山煙翠。", 
      "故都風景繁華地。", 
      "譙門畫戟，下臨萬井，金碧樓臺相倚。", 
      "芰荷浦漵，楊柳汀洲，映虹橋倒影，蘭舟飛棹，遊人聚散，一片湖光裏。", 
      "漢元侯，自從破虜徵蠻，峻陟樞庭貴。", 
      "籌帷厭久，盛年晝錦，歸來吾鄉我裏。", 
      "鈴齋少訟，宴館多歡，未周星，便恐皇家，圖任勳賢，又作登庸計。"
    ], 
    "rhythmic": "早梅芳・喜遷鶯"
  }, 
  {
    "author": "柳永", 
    "paragraphs": [
      "颯颯霜飄鴛瓦，翠幕輕寒微透，長門深鎖悄悄，滿庭秋色將晚。", 
      "眼看菊蕊，重陽淚落如珠，長是淹殘粉面。", 
      "鸞輅音塵遠。", 
      "無險幽恨，寄情空殢紈扇。", 
      "應是帝王，當初怪妾辭輦。", 
      "陡頓今來，宮中第一妖嬈，卻道昭陽飛燕。"
    ], 
    "rhythmic": "鬥百花"
  }, 
  {
    "author": "柳永", 
    "paragraphs": [
      "煦色韶光明媚。", 
      "輕靄低籠芳樹。", 
      "池塘淺蘸煙蕪，簾幕閒垂風絮。", 
      "春困厭厭，拋擲鬥草工夫，冷落踏青心緒。", 
      "終日卮朱戶。", 
      "遠恨綿綿，淑景遲遲難度。", 
      "年少傅粉，依前醉眠何處。", 
      "深院無人，黃昏乍拆鞦韆，空鎖滿庭花雨。"
    ], 
    "rhythmic": "鬥百花"
  }, 
  {
    "author": "柳永", 
    "paragraphs": [
      "滿搦宮腰纖細。", 
      "年紀方當笄歲。", 
      "剛被風流沾惹，與合垂楊雙髻。", 
      "初學嚴妝，如描似削身材，怯雨羞雲情意。", 
      "舉措多嬌媚。", 
      "爭奈心性，未會先憐佳婿。", 
      "長是夜深，不肯便入鴛被。", 
      "與解羅裳，盈盈背立銀釭，卻道你但先睡。"
    ], 
    "rhythmic": "鬥百花"
  }, 
  {
    "author": "柳永", 
    "paragraphs": [
      "秋暮。", 
      "亂灑衰荷，顆顆真珠雨。", 
      "雨過月華生，冷徹鴛鴦浦。", 
      "池長憑闌愁無侶。", 
      "奈此個、單棲情緒。", 
      "卻傍金籠共鸚鵡。", 
      "念粉郎言語。"
    ], 
    "rhythmic": "甘草子"
  }, 
  {
    "author": "柳永", 
    "paragraphs": [
      "秋盡。", 
      "葉翦紅綃，砌菊遺金粉。", 
      "雁字一行來，還有邊庭信。", 
      "飄散露華清風緊。", 
      "動翠幕、曉寒猶嫩。", 
      "中酒殘妝慵整頓。", 
      "聚兩眉離恨。"
    ], 
    "rhythmic": "甘草子"
  }, 
  {
    "author": "柳永", 
    "paragraphs": [
      "過韶陽。", 
      "璇樞電繞，華渚虹流，運應千載會昌。", 
      "罄寰宇、薦殊祥。", 
      "吾皇。", 
      "誕彌月，瑤圖纘慶，玉葉騰芳。", 
      "並景貺、三靈眷祐，挺英哲、掩前王。", 
      "迂年年、嘉節清和，頒率土稱觴。", 
      "無間要荒華夏，盡萬里、走梯航。", 
      "彤庭舜張大樂，禹會羣方。", 
      "鵷行。", 
      "望上國，山呼鰲抃，遙爇爐香。", 
      "竟就日、瞻雲獻壽，指南山、等無疆。", 
      "願巍巍、寶曆鴻基，齊天地遙長。"
    ], 
    "rhythmic": "送征衣"
  }, 
  {
    "author": "柳永", 
    "paragraphs": [
      "洞房記得初相遇。", 
      "便只合、長相聚。", 
      "何期小會幽歡，變作離情別緒。", 
      "況值闌珊春色暮。", 
      "對滿目、亂花狂絮。", 
      "直恐好風光，盡隨伊歸去。", 
      "一場寂寞憑誰訴。", 
      "算前言、總輕負。", 
      "早知恁地難拼，悔不當時留住。", 
      "其奈風流端正外，更別有、系人心處。", 
      "一日不思量，也攢眉千度。"
    ], 
    "rhythmic": "晝夜樂"
  }, 
  {
    "author": "柳永", 
    "paragraphs": [
      "秀香家住桃花徑。", 
      "算神仙、才堪並。", 
      "層波細翦明眸，膩玉圓搓素頸。", 
      "愛把歌喉當筵逞。", 
      "遏天邊，亂雲愁凝。", 
      "言語似嬌鶯，一聲聲堪聽。", 
      "洞房飲散簾幃靜。", 
      "擁香衾、歡心稱。", 
      "金爐麝嫋青煙，鳳帳燭搖紅影。", 
      "無限狂心乘酒興。", 
      "這歡娛、漸入嘉景。", 
      "猶自怨鄰雞，道秋宵不永。"
    ], 
    "rhythmic": "晝夜樂"
  }, 
  {
    "author": "柳永", 
    "paragraphs": [
      "英英妙舞腰肢軟。", 
      "章臺柳、昭陽燕。", 
      "錦衣冠蓋，綺堂筵會，是處千金爭選。", 
      "顧香砌、絲管初調，倚輕風、佩環微顫。", 
      "乍入霓裳促遍。", 
      "逞盈盈、漸催檀板。", 
      "慢垂霞袖，急趨蓮步，進退奇容千變。", 
      "算何止、傾國傾城，暫回眸、萬人腸斷。"
    ], 
    "rhythmic": "柳腰輕"
  }, 
  {
    "author": "柳永", 
    "paragraphs": [
      "鳳額繡簾高卷，獸環朱戶頻搖。", 
      "兩竿紅日上花梢。", 
      "春睡厭厭難覺。", 
      "好夢狂隨飛絮，閒愁濃勝香醪。", 
      "不成雨暮與雲朝。", 
      "又是韶光過了。"
    ], 
    "rhythmic": "西江月"
  }, 
  {
    "author": "柳永", 
    "paragraphs": [
      "禁漏花深，繡工日永，蕙風布暖。", 
      "變韶景、都門十二，元宵三五，銀蟾光滿。", 
      "連雲複道凌飛觀。", 
      "聳皇居麗，嘉氣瑞煙蔥蒨。", 
      "翠華宵幸，是處層城閬苑。", 
      "龍鳳燭、交光星漢。", 
      "對咫尺鰲山開羽扇。", 
      "會樂府兩籍神仙，梨園四部弦管。", 
      "向曉色、都人未散。", 
      "盈萬井、山呼鰲抃。", 
      "願歲歲，天仗裏、長瞻鳳輦。"
    ], 
    "rhythmic": "傾杯樂"
  }, 
  {
    "author": "柳永", 
    "paragraphs": [
      "花發西園，草薰南陌，韶光明媚，乍晴輕暖清明後。", 
      "水嬉舟動，禊飲筵開，銀塘似染，金堤如繡。", 
      "是處王孫，幾多遊妓，往往攜纖手。", 
      "遣離人、對嘉景，觸目傷懷，盡成感舊。", 
      "別久。", 
      "帝城當日，蘭堂夜燭，百萬呼盧，畫閣春風，十千沽酒。", 
      "未省、宴處能忘管絃，醉裏不尋花柳。", 
      "豈知秦樓，玉簫聲斷，前事難重偶。", 
      "空遺恨，望仙鄉，一餉消凝，淚沾襟袖。"
    ], 
    "rhythmic": "笛家弄・笛家"
  }, 
  {
    "author": "柳永", 
    "paragraphs": [
      "皓月初圓，暮雲飄散，分明夜色如晴晝。", 
      "漸消盡、醺醺殘酒。", 
      "危閣迥、涼生襟袖。", 
      "追舊事、一餉憑闌久。", 
      "如何媚容豔態，抵死孤歡偶。", 
      "朝思暮想，自家空恁添清瘦。", 
      "算到頭、誰與伸剖。", 
      "向道我別來，爲伊牽繫，度歲經年，偷眼覷、也不忍覷花柳。", 
      "可惜恁、好景良宵，未曾略展雙眉暫開口。", 
      "問甚時與你，深憐痛惜還依舊。"
    ], 
    "rhythmic": "傾杯樂"
  }, 
  {
    "author": "柳永", 
    "paragraphs": [
      "嶰管變青律，帝裏陽和新布。", 
      "晴景回輕煦。", 
      "慶嘉節、當三五。", 
      "列華燈、千門萬戶。", 
      "遍九陌、羅綺香風微度。", 
      "十里然絳樹。", 
      "鰲山聳、喧天瀟鼓。", 
      "漸天如水，素月當午。", 
      "香徑裏、絕纓擲果無數。", 
      "更闌燭影花陰下，少年人、往往奇遇。", 
      "太平時、朝野多歡民康阜。", 
      "隨分良聚。", 
      "堪對此景，爭忍獨醒歸去。"
    ], 
    "rhythmic": "迎新春"
  }, 
  {
    "author": "柳永", 
    "paragraphs": [
      "隴首雲飛，江邊日晚，煙波滿目憑闌久。", 
      "立望關河蕭索，千里清秋。", 
      "忍凝眸。", 
      "杳杳神京，盈盈仙子，別來錦字終難偶。", 
      "斷雁無憑，冉冉飛下汀洲。", 
      "思悠悠。", 
      "暗想當初，有多少、幽歡佳會，豈知聚散難期，翻成雨恨雲愁。", 
      "阻追遊。", 
      "每登山臨水，惹起平生心事，一場消黯，永日無言，卻下層樓。"
    ], 
    "rhythmic": "曲玉管", 
    "tags": [
      "宋詞三百首"
    ]
  }, 
  {
    "author": "柳永", 
    "paragraphs": [
      "花隔銅壺，露晞金掌，都門十二清曉。", 
      "帝裏風光爛漫，偏愛春杪。", 
      "煙輕晝永，引鶯囀上林，魚遊靈沼。", 
      "巷陌乍晴，香塵染惹，垂楊芳草。", 
      "因念秦樓綵鳳，楚觀朝雲，往惜曾迷歌笑。", 
      "別來歲久，偶憶歡盟重到。", 
      "人面桃花，未知何處，但掩朱扉悄悄。", 
      "盡日佇立無言，贏得淒涼懷抱。"
    ], 
    "rhythmic": "滿朝歡"
  }, 
  {
    "author": "柳永", 
    "paragraphs": [
      "夜來匆匆飲散，敧枕背燈睡。", 
      "酒力全輕，醉魂易醒，風揭簾櫳，夢斷披衣重起。", 
      "悄無寐。", 
      "追悔當初，繡閣話別太容易。", 
      "日許時、猶阻歸計。", 
      "甚況味。", 
      "旅館虛度殘歲。", 
      "想嬌媚。", 
      "那裏獨守鴛幃靜，永漏迢迢，也應暗同此意。"
    ], 
    "rhythmic": "夢還京"
  }, 
  {
    "author": "柳永", 
    "paragraphs": [
      "有美瑤卿能染翰。", 
      "千里寄、小詩長簡。", 
      "想初襞苔箋，旋揮翠管紅窗畔。", 
      "漸玉箸、銀鉤滿。", 
      "錦囊收，犀軸卷。", 
      "常珍重、小齋吟玩。", 
      "更寶若珠璣，置之懷袖時時看。", 
      "似頻見、千嬌面。"
    ], 
    "rhythmic": "鳳銜杯"
  }, 
  {
    "author": "柳永", 
    "paragraphs": [
      "追悔當初孤深願。", 
      "經年價、兩成幽怨。", 
      "任越水吳山，似屏如障堪遊玩。", 
      "奈獨自、慵擡眼。", 
      "賞煙花，聽絃管。", 
      "圖歡笑、轉加腸斷。", 
      "更時展丹青，強拈書信頻頻看。", 
      "又爭似、親相見。"
    ], 
    "rhythmic": "鳳銜杯"
  }, 
  {
    "author": "柳永", 
    "paragraphs": [
      "閒窗漏永，月冷霜華墮。", 
      "悄悄下簾幕，殘燈火。", 
      "再三追往事，離魂亂、愁腸鎖。", 
      "無語沉吟坐。", 
      "好天好景，未省展眉則個。", 
      "從前早是多成破。", 
      "何況經歲月，相拋嚲。", 
      "假使重相見，還得似、舊時麼。", 
      "悔恨無計那。", 
      "迢迢良夜，自家只恁摧挫。"
    ], 
    "rhythmic": "鶴沖天"
  }, 
  {
    "author": "柳永", 
    "paragraphs": [
      "雅緻裝庭宇。", 
      "黃花開淡濘。", 
      "細香明豔盡天與。", 
      "助秀色堪餐，向曉自有真珠露。", 
      "剛被金錢妒。", 
      "擬買斷秋天，容易獨步。", 
      "粉蝶無情蜂已去。", 
      "要上金尊，惟有詩人曾許。", 
      "待宴賞重陽，恁時盡把芳心吐。", 
      "陶令輕回顧。", 
      "免憔悴東籬，冷煙寒雨。"
    ], 
    "rhythmic": "受恩深"
  }, 
  {
    "author": "柳永", 
    "paragraphs": [
      "屈指勞生百歲期。", 
      "榮瘁相隨。", 
      "利牽名惹逡巡過，奈兩輪、玉走金飛。", 
      "紅顏成白髮，極品何爲。", 
      "塵事常多雅會稀。", 
      "忍不開眉。", 
      "畫堂歌管深深處，難忘酒盞花枝。", 
      "醉鄉風景好，攜手同歸。"
    ], 
    "rhythmic": "看花回"
  }, 
  {
    "author": "柳永", 
    "paragraphs": [
      "玉墄金階舞舜幹。", 
      "朝野多歡。", 
      "九衢三市風光麗，正萬家、急管繁弦。", 
      "鳳樓臨綺陌，嘉氣非煙。", 
      "雅俗熙熙物態妍。", 
      "忍負芳年。", 
      "笑筵歌席連昏晝，任旗亭、斗酒十千。", 
      "賞心何處好，惟有尊前。"
    ], 
    "rhythmic": "看花回"
  }, 
  {
    "author": "柳永", 
    "paragraphs": [
      "東郊向曉星杓亞。", 
      "報帝裏、春來也。", 
      "柳擡煙眼，花勻露臉，漸覺綠嬌紅奼。", 
      "妝點層臺芳榭。", 
      "運神功、丹青無價。", 
      "別有堯階試罷。", 
      "新郎君、成行如畫。", 
      "杏園風細，桃花浪暖，競喜羽遷鱗化。", 
      "遍九陌、相將遊冶。", 
      "驟香塵、寶鞍驕馬。"
    ], 
    "rhythmic": "柳初新"
  }, 
  {
    "author": "柳永", 
    "paragraphs": [
      "嫩臉修蛾，淡勻輕掃。", 
      "最愛學、宮體梳妝，偏能做、文人談笑。", 
      "綺筵前、舞燕歌雲，別有輕妙。", 
      "飲散玉爐煙嫋。", 
      "洞房悄悄。", 
      "錦帳裏、低語偏濃，銀燭下、細看俱好。", 
      "那人人，昨夜分明，許伊偕老。"
    ], 
    "rhythmic": "兩同心"
  }, 
  {
    "author": "柳永", 
    "paragraphs": [
      "佇立東風，斷魂南國。", 
      "花光媚、春醉瓊樓，蟾彩迥、夜遊香陌。", 
      "憶當時、酒戀花迷，役損詞客。", 
      "別有眼長腰搦。", 
      "痛憐深惜。", 
      "鴛會阻、夕雨悽飛，錦書斷、暮雲凝碧。", 
      "想別來，好景良時，也應相憶。"
    ], 
    "rhythmic": "兩同心"
  }, 
  {
    "author": "柳永", 
    "paragraphs": [
      "斷雲殘雨。", 
      "灑微涼、生軒戶。", 
      "動清籟、蕭蕭庭樹。", 
      "銀河濃淡，華星明滅，輕雲時度。", 
      "莎階寂靜無睹。", 
      "幽蛩切切秋吟苦。", 
      "疏篁一徑，流螢幾點，飛來又去。", 
      "對月臨風，空恁無眠耿耿，暗想舊日牽情處。", 
      "綺羅叢裏，有人人、那回飲散，略曾諧鴛侶。", 
      "因循忍便睽阻。", 
      "相思不得長相聚。", 
      "好天良夜，無端惹起，千愁萬緒。"
    ], 
    "rhythmic": "女冠子"
  }, 
  {
    "author": "柳永", 
    "paragraphs": [
      "昭華夜醮連清曙。", 
      "金殿霓旌籠瑞霧。", 
      "九枝擎燭燦繁星，百和焚香抽翠縷。", 
      "香羅薦地延真馭。", 
      "萬乘凝旒聽祕語。", 
      "卜年無用考靈龜，從此乾坤齊歷數。"
    ], 
    "rhythmic": "玉樓春"
  }, 
  {
    "author": "柳永", 
    "paragraphs": [
      "鳳樓鬱郁呈嘉瑞。", 
      "降聖覃恩延四裔。", 
      "醮臺清夜洞天嚴，公宴凌晨簫鼓沸。", 
      "保生酒勸椒香膩。", 
      "延壽帶垂金縷細。", 
      "幾行鵷鷺望堯雲，齊共南山呼萬歲。"
    ], 
    "rhythmic": "玉樓春"
  }, 
  {
    "author": "柳永", 
    "paragraphs": [
      "皇都今夕知何夕。", 
      "特地風光盈綺陌。", 
      "金絲玉管咽春空，蠟炬蘭燈燒曉色。", 
      "鳳樓十二神仙宅。", 
      "珠履三千鵷鷺客。", 
      "金吾不禁六街遊，狂殺雲蹤並雨跡。"
    ], 
    "rhythmic": "玉樓春"
  }, 
  {
    "author": "柳永", 
    "paragraphs": [
      "星闈上笏金章貴。", 
      "重委外臺疏近侍。", 
      "百常天閣舊通班，九歲國儲新上計。", 
      "太倉日富中邦最。", 
      "宣室夜思前席對。", 
      "歸心怡悅酒腸寬，不泛千鍾應不醉。"
    ], 
    "rhythmic": "玉樓春"
  }, 
  {
    "author": "柳永", 
    "paragraphs": [
      "閬風歧路連銀闕。", 
      "曾許金桃容易竊。", 
      "烏龍未睡定驚猜，鸚鵡能言防漏泄。", 
      "匆匆縱得鄰香雪。", 
      "窗隔殘煙簾映月。", 
      "別來也擬不思量，爭奈餘香猶未歇。"
    ], 
    "rhythmic": "玉樓春"
  }, 
  {
    "author": "柳永", 
    "paragraphs": [
      "厭厭夜飲平陽第。", 
      "添銀燭、旋呼佳麗。", 
      "巧笑難禁，豔歌無間聲相繼。", 
      "準擬幕天席地。", 
      "金蕉葉泛金波齊，未更闌、已盡狂醉。", 
      "就中有個風流，暗向燈光底。", 
      "惱遍兩行珠翠。"
    ], 
    "rhythmic": "金蕉葉"
  }, 
  {
    "author": "柳永", 
    "paragraphs": [
      "玉肌瓊豔新妝飾。", 
      "好壯觀歌席。", 
      "潘妃寶釧，阿嬌金屋，應也消得。", 
      "屬和新詞多俊格。", 
      "敢共我勍敵。", 
      "恨少年、枉費疏狂，不早與伊相識。"
    ], 
    "rhythmic": "惜春郎"
  }, 
  {
    "author": "柳永", 
    "paragraphs": [
      "平生自負，風流才調。", 
      "口兒裏、道知張陳趙。", 
      "唱新詞，改難令，總知顛倒。", 
      "解刷扮，能ㄋ嗽，表裏都峭。", 
      "每遇著、飲席歌筵，人人盡道。", 
      "可惜許老了。", 
      "閻羅大伯曾教來，道人生、但不須煩惱。", 
      "遇良辰，當美景，追歡買笑。", 
      "剩活取百十年，只恁廝好。", 
      "若限滿、鬼使來追，待倩個、掩通著到。"
    ], 
    "rhythmic": "傳花枝"
  }, 
  {
    "author": "柳永", 
    "paragraphs": [
      "寒蟬悽切。", 
      "對長亭晚，驟雨初歇。", 
      "都門帳飲無緒，留戀處、蘭舟催發。", 
      "執手相看淚眼，竟無語凝噎。", 
      "念去去、千里煙波，暮靄沈沈楚天闊。", 
      "多情自古傷離別。", 
      "更那堪、冷落清秋節。", 
      "今宵酒醒何處，楊柳岸、曉風殘月。", 
      "此去經年，應是良辰、好景虛設。", 
      "便縱有、千種風情，更與何人說。"
    ], 
    "rhythmic": "雨霖鈴", 
    "tags": [
      "宋詞三百首"
    ]
  }, 
  {
    "author": "柳永", 
    "paragraphs": [
      "佇立長堤，淡蕩晚風起。", 
      "驟雨歇、極目蕭疏，塞柳萬株，掩映箭波千里。", 
      "走舟車向此，人人奔名競利。", 
      "念蕩子、終日驅驅，爭覺鄉關轉迢遞。", 
      "何意。", 
      "繡閣輕拋，錦字難逢，等閒度歲。", 
      "奈泛泛旅跡，厭厭病緒，邇來諳盡，宦遊滋味。", 
      "此情懷、縱寫香箋，憑誰與寄。", 
      "算孟光、爭得知我，繼日添憔悴。"
    ], 
    "rhythmic": "定風波"
  }, 
  {
    "author": "柳永", 
    "paragraphs": [
      "寵佳麗。", 
      "算九衢紅粉皆難比。", 
      "天然嫩臉修蛾，不假施朱描翠。", 
      "盈盈秋水。", 
      "恣雅態、欲語先嬌媚。", 
      "每相逢、月夕花朝，自有憐才深意。", 
      "綢繆鳳枕鴛被。", 
      "深深處、瓊枝玉樹相倚。", 
      "困極歡餘，芙蓉帳暖，別是惱人情味。", 
      "風流事、難逢雙美。", 
      "況已斷、香云爲盟誓。", 
      "且相將、共樂平生，未肯輕分連理。"
    ], 
    "rhythmic": "尉遲杯"
  }, 
  {
    "author": "柳永", 
    "paragraphs": [
      "閒窗燭暗，孤幃夜永，敧枕難成寐。", 
      "細屈指尋思，舊事前歡，都來未盡，平生深意。", 
      "到得如今，萬般追悔。", 
      "空只添憔悴。", 
      "對好景良辰，皺著眉兒，成甚滋味。", 
      "紅茵翠被。", 
      "當時事、一一堪垂淚。", 
      "怎生得依前，似恁偎香倚暖，抱著日高猶睡。", 
      "算得伊家，也應隨分，煩惱心兒裏。", 
      "又爭似從前，淡淡相看，免恁牽繫。"
    ], 
    "rhythmic": "慢卷綢"
  }, 
  {
    "author": "柳永", 
    "paragraphs": [
      "雅歡幽會，良辰可惜虛拋擲。", 
      "每追念、狂蹤舊跡。", 
      "長祗恁、愁悶朝夕。", 
      "憑誰去、花衢覓。", 
      "細說此中端的。", 
      "道向我、轉覺厭厭，役夢勞魂苦相憶。", 
      "須知最有，風前月下，心事始終難得。", 
      "但願我、蟲蟲心下，把人看待，長是初相識。", 
      "況漸逢春色。", 
      "便是有、舉場消息。", 
      "待這回、好好憐伊，更不輕離拆。"
    ], 
    "rhythmic": "徵部樂"
  }, 
  {
    "author": "柳永", 
    "paragraphs": [
      "暮景蕭蕭雨霽。", 
      "雲淡天高風細。", 
      "正月華如水。", 
      "金波銀漢，瀲灩無際。", 
      "冷浸書帷夢斷，卻披衣重起。", 
      "臨軒砌。", 
      "素光遙指。", 
      "因念翠蛾，杳隔音塵何處，相望同千里。", 
      "盡凝睇。", 
      "厭厭無寐。", 
      "漸曉雕闌獨倚。"
    ], 
    "rhythmic": "佳人醉"
  }, 
  {
    "author": "柳永", 
    "paragraphs": [
      "才過笄年，初綰雲鬟，便學歌舞。", 
      "席上尊前，王孫隨分相許。", 
      "算等閒、酬一笑，便千金慵覷。", 
      "常祗恐、容易蕣華偷換，光陰虛度。", 
      "已受君恩顧。", 
      "好與花爲主。", 
      "萬里丹霄，何妨攜手同歸去。", 
      "永棄卻、煙花伴侶。", 
      "免教人見妾，朝雲暮雨。"
    ], 
    "rhythmic": "迷仙引"
  }, 
  {
    "author": "柳永", 
    "paragraphs": [
      "燔柴煙斷星河曙。", 
      "寶輦迴天步。", 
      "端門羽衛簇雕闌，六樂舜韶先舉。", 
      "鶴書飛下，雞竿高聳，恩霈均寰寓。", 
      "赤霜袍爛飄香霧。", 
      "喜色成春煦。", 
      "九儀三事仰天顏，八彩旋生眉宇。", 
      "椿齡無盡，蘿圖有慶，常作乾坤主。"
    ], 
    "rhythmic": "御街行"
  }, 
  {
    "author": "柳永", 
    "paragraphs": [
      "前時小飲春庭院。", 
      "悔放笙歌散。", 
      "歸來中夜酒醺醺，惹起舊愁無限。", 
      "雖看墜樓換馬，爭奈不是鴛鴦伴。", 
      "朦朧暗想如花面。", 
      "欲夢還驚斷。", 
      "和衣擁被不成眠，一枕萬回千轉。", 
      "惟有畫樑，新來雙燕，徹曙聞長嘆。"
    ], 
    "rhythmic": "御街行"
  }, 
  {
    "author": "柳永", 
    "paragraphs": [
      "別岸扁舟三兩隻。", 
      "葭葦蕭蕭風淅淅。", 
      "沙汀宿雁破煙飛，溪橋殘月和霜白。", 
      "漸漸分曙色。", 
      "路遙山遠多行役。", 
      "往來人，只輪雙槳，盡是利名客。", 
      "一望鄉關煙水隔。", 
      "轉覺歸心生羽翼。", 
      "愁雲恨雨兩牽縈，新春殘臘相催逼。", 
      "歲華都瞬息。", 
      "浪萍風梗誠何益。", 
      "歸去來，玉樓深處，有個人相憶。"
    ], 
    "rhythmic": "歸朝歡"
  }, 
  {
    "author": "柳永", 
    "paragraphs": [
      "月華收，雲淡霜天曙。", 
      "西征客、此時情苦。", 
      "翠娥執手送臨歧，軋軋開朱戶。", 
      "千嬌面、盈盈佇立，無言有淚，斷腸爭忍回顧。", 
      "一葉蘭舟，便恁急槳凌波去。", 
      "貪行色、豈知離緒。", 
      "萬般方寸，但飲恨，脈脈同誰語。", 
      "更回首、重城不見，寒江天外，隱隱兩三煙樹。"
    ], 
    "rhythmic": "採蓮令", 
    "tags": [
      "宋詞三百首"
    ]
  }, 
  {
    "author": "柳永", 
    "paragraphs": [
      "當初聚散。", 
      "便喚作、無由再逢伊麪。", 
      "近日來、不期而會重歡宴。", 
      "向尊前、閒暇裏，斂著眉兒長嘆。", 
      "惹起舊愁無限。", 
      "盈盈淚眼。", 
      "漫向我耳邊，作萬般幽怨。", 
      "奈你自家心下，有事難見。", 
      "待信真個，恁別無縈絆。", 
      "不免收心，共伊長遠。"
    ], 
    "rhythmic": "秋夜月・相見歡"
  }, 
  {
    "author": "柳永", 
    "paragraphs": [
      "六六真遊洞，三三物外天。", 
      "九班麟穩破非煙。", 
      "何處按雲軒。", 
      "昨夜麻姑陪宴。", 
      "又話蓬萊清淺。", 
      "幾回山腳弄雲濤。", 
      "彷彿見金鰲。"
    ], 
    "rhythmic": "巫山一段雲"
  }, 
  {
    "author": "柳永", 
    "paragraphs": [
      "琪樹羅三殿，金龍抱九關。", 
      "上清真籍總羣仙。", 
      "朝拜五雲間。", 
      "昨夜紫微詔下。", 
      "急喚天書使者。", 
      "令齎瑤檢降彤霞。", 
      "重到漢皇家。"
    ], 
    "rhythmic": "巫山一段雲"
  }, 
  {
    "author": "柳永", 
    "paragraphs": [
      "清旦朝金母，斜陽醉玉龜。", 
      "天風搖曳六銖衣。", 
      "鶴背覺孤危。", 
      "貪看海蟾狂戲。", 
      "不道九關齊閉。", 
      "相將何處寄良宵。", 
      "還去訪三茅。"
    ], 
    "rhythmic": "巫山一段雲"
  }, 
  {
    "author": "柳永", 
    "paragraphs": [
      "閬苑年華永，嬉遊別是情。", 
      "人間三度見河清。", 
      "一番碧桃成。", 
      "金母忍將輕摘。", 
      "留宴鰲峯真客。", 
      "紅狵閒臥吠斜陽。", 
      "方朔敢偷嘗。"
    ], 
    "rhythmic": "巫山一段雲"
  }, 
  {
    "author": "柳永", 
    "paragraphs": [
      "蕭氏賢夫婦，茅家好弟兄。", 
      "羽輪飆駕赴層城。", 
      "高會盡仙卿。", 
      "一曲雲謠爲壽。", 
      "倒盡金壺碧酒。", 
      "醺酣爭撼白榆花。", 
      "踏碎九光霞。"
    ], 
    "rhythmic": "巫山一段雲"
  }, 
  {
    "author": "柳永", 
    "paragraphs": [
      "昨宵裏、恁和衣睡。", 
      "今宵裏、又恁和衣睡。", 
      "小飲歸來，初更過、醺醺醉。", 
      "中夜後、何事還驚起。", 
      "霜天冷，風細細。", 
      "觸疏窗、閃閃燈搖曳。", 
      "空牀展轉重追想，雲雨夢、任敧枕難繼。", 
      "寸心萬緒，咫尺千里。", 
      "好景良天，彼此空有相憐意。", 
      "未有相憐計。"
    ], 
    "rhythmic": "婆羅門令"
  }, 
  {
    "author": "柳永", 
    "paragraphs": [
      "追想秦樓心事，當年便約，于飛比翼。", 
      "每恨臨歧處，正攜手、翻成雲雨離拆。", 
      "念倚玉偎香，前事頓輕擲。", 
      "慣憐惜。", 
      "饒心性，鎮厭厭多病，柳腰花態嬌無力。", 
      "早是乍清減，別後忍教愁寂。", 
      "記取盟言，少孜煎、剩好將息。", 
      "遇佳景、臨風對月，事須時恁相憶。"
    ], 
    "rhythmic": "法曲獻仙音"
  }, 
  {
    "author": "柳永", 
    "paragraphs": [
      "盡日憑高目，脈脈春情緒。", 
      "嘉景清明漸近，時節輕寒乍暖，天氣才晴又雨。", 
      "煙光淡蕩，妝點平蕪遠樹。", 
      "黯凝佇。", 
      "臺榭好、鶯燕語。", 
      "正是和風麗日，幾許繁紅嫩綠，雅稱嬉遊去。", 
      "奈阻隔、尋芳伴侶。", 
      "秦樓鳳吹，楚館雲約，空悵望、在何處。", 
      "寂寞韶華暗度。", 
      "可堪向晚，村落聲聲杜宇。"
    ], 
    "rhythmic": "西平樂"
  }, 
  {
    "author": "柳永", 
    "paragraphs": [
      "簾下清歌簾外宴。", 
      "雖愛新聲，不見如花面。", 
      "牙板數敲珠一串，樑塵暗落琉璃盞。", 
      "桐樹花深孤鳳怨。", 
      "漸遏遙天，不放行雲散。", 
      "坐上少年聽不慣。", 
      "玉山未倒腸先斷。"
    ], 
    "rhythmic": "鳳棲梧・蝶戀花"
  }, 
  {
    "author": "柳永", 
    "paragraphs": [
      "佇倚危樓風細細。", 
      "望極春愁，黯黯生天際。", 
      "草色煙光殘照裏。", 
      "無言誰會憑闌意。", 
      "擬把疏狂圖一醉。", 
      "對酒當歌，強樂還無味。", 
      "衣帶漸寬終不悔。", 
      "爲伊消得人憔悴。"
    ], 
    "rhythmic": "鳳棲梧・蝶戀花", 
    "tags": [
      "宋詞三百首"
    ]
  }, 
  {
    "author": "柳永", 
    "paragraphs": [
      "蜀錦地衣絲步障。", 
      "屈曲迴廊，靜夜閒尋訪。", 
      "玉砌雕闌新月上。", 
      "朱扉半掩人相望。", 
      "旋暖薰爐溫斗帳。", 
      "玉樹瓊枝，迤邐相偎傍。", 
      "酒力漸濃春思蕩。", 
      "鴛鴦繡被翻紅浪。"
    ], 
    "rhythmic": "鳳棲梧・蝶戀花"
  }, 
  {
    "author": "柳永", 
    "paragraphs": [
      "青翼傳情，香徑偷期，自覺當初草草。", 
      "未省同衾枕，便輕許相將，平生歡笑。", 
      "怎生向、人間好事到頭少。", 
      "漫悔懊。", 
      "細追思，恨從前容易，致得恩愛成煩惱。", 
      "心下事千種，盡憑音耗。", 
      "以此縈牽，等伊來、自家向道。", 
      "洎相見，喜歡存問，又還忘了。"
    ], 
    "rhythmic": "法曲第二・法曲"
  }, 
  {
    "author": "柳永", 
    "paragraphs": [
      "留不得。", 
      "光陰催促，奈芳蘭歇，好花謝，惟頃刻。", 
      "彩雲易散琉璃脆，驗前事端的。", 
      "風月夜，幾處前蹤舊跡。", 
      "忍思憶。", 
      "這回望斷，永作終天隔。", 
      "向仙島，歸冥路，兩無消息。"
    ], 
    "rhythmic": "秋蕊香引"
  }, 
  {
    "author": "柳永", 
    "paragraphs": [
      "井絡天開，劍嶺雲橫控西夏。", 
      "地勝異、錦裏風流，蠶市繁華，簇簇歌臺舞榭。", 
      "雅俗多遊賞，輕裘俊、靚妝豔冶。", 
      "當春晝，摸石江邊，浣花溪畔景如畫。", 
      "夢應三刀，橋名萬里，中和政多暇。", 
      "仗漢節、攬轡澄清，高掩武侯勳業，文翁風化。", 
      "臺鼎須賢久，方鎮靜、又思命駕。", 
      "空遺愛，兩蜀三川，異日成嘉話。"
    ], 
    "rhythmic": "一寸金"
  }, 
  {
    "author": "柳永", 
    "paragraphs": [
      "薰風解慍，晝景清和，新霽時候。", 
      "火德流光，蘿圖薦祉，累慶金枝秀。", 
      "璇樞繞電，華渚流虹，是日挺生元后。", 
      "纘唐虞垂拱，千載應期，萬靈敷祐。", 
      "殊方異域，爭貢琛賮，架巘航波奔湊。", 
      "三殿稱觴，九儀就列，韶頀鏘金奏。", 
      "藩侯瞻望彤庭，親攜僚吏，競歌元首。", 
      "祝堯齡、北極齊尊，南山共久。"
    ], 
    "rhythmic": "永遇樂"
  }, 
  {
    "author": "柳永", 
    "paragraphs": [
      "天閣英遊，內朝密侍，當世榮遇。", 
      "漢守分麾，堯庭請瑞，方面憑心膂。", 
      "風馳千騎，雲擁雙旌，向曉洞開嚴署。", 
      "擁朱轓、喜色歡聲，處處競歌來暮。", 
      "吳王舊國，今古江山秀異，人煙繁富。", 
      "甘雨車行，仁風扇動，雅稱安黎庶。", 
      "棠郊成政，槐府登賢，非久定須歸去。", 
      "且乘閒、孫閣長開，融尊盛舉。"
    ], 
    "rhythmic": "永遇樂"
  }, 
  {
    "author": "柳永", 
    "paragraphs": [
      "江風漸老，汀蕙半凋，滿目敗紅衰翠。", 
      "楚客登臨，正是暮秋天氣。", 
      "引疏砧、斷續殘陽裏。", 
      "對晚景、傷懷念遠，新愁舊恨相繼。", 
      "脈脈人千里。", 
      "念兩處風情，萬重煙水。", 
      "雨歇天高，望斷翠峯十二。", 
      "盡無言、誰會憑高意。", 
      "縱寫得、離腸萬種，奈歸雲誰寄。"
    ], 
    "rhythmic": "卜算子"
  }, 
  {
    "author": "柳永", 
    "paragraphs": [
      "屆征途，攜書劍，迢迢匹馬東去。", 
      "慘離懷，嗟少年易分難聚。", 
      "佳人方恁繾綣，便忍分鴛侶。", 
      "當媚景，算密意幽歡，盡成輕負。", 
      "此際寸腸萬緒。", 
      "慘愁顏、斷魂無語。", 
      "和淚眼、片時幾番回顧。", 
      "傷心脈脈誰訴。", 
      "但黯然凝佇。", 
      "暮煙寒雨。", 
      "望秦樓何處。"
    ], 
    "rhythmic": "鵲橋仙"
  }, 
  {
    "author": "柳永", 
    "paragraphs": [
      "夢覺、透窗風一線，寒燈吹息。", 
      "那堪酒醒，又聞空階，夜雨頻滴。", 
      "嗟因循、久作天涯客。", 
      "負佳人、幾許盟言，便忍把、從前歡會，陡頓翻成憂戚。", 
      "愁極。", 
      "再三追思，洞房深處，幾度飲散歌闌，香暖鴛鴦被，豈暫時疏散，費伊心力。", 
      "殢雲尤雨，有萬般千種，相憐相惜。", 
      "恰到如今，天長漏永，無端自家疏隔。", 
      "知何時、卻擁秦雲態，願低幃暱枕，輕輕細說與，江鄉夜夜，數寒更思憶。"
    ], 
    "rhythmic": "浪淘沙", 
    "tags": [
      "宋詞三百首"
    ]
  }, 
  {
    "author": "柳永", 
    "paragraphs": [
      "宴堂深。", 
      "軒楹雨，輕壓暑氣低沈。", 
      "花洞彩舟泛斝，坐繞清潯。", 
      "楚颱風快，湘簟冷、永日披襟。", 
      "坐久覺、疏弦脆管，時換新音。", 
      "越娥蘭態蕙心。", 
      "逞妖豔、暱歡邀寵難禁。", 
      "筵上笑歌間發，舄履交侵。", 
      "醉鄉歸處，須盡興、滿酌高吟。", 
      "向此免、名繮利鎖，虛費光陰。"
    ], 
    "rhythmic": "夏雲峯"
  }, 
  {
    "author": "柳永", 
    "paragraphs": [
      "有個人人。", 
      "飛燕精神。", 
      "急鏘環佩上華裀。", 
      "促拍盡隨紅袖舉，風柳腰身。", 
      "簌簌輕裙。", 
      "妙盡尖新。", 
      "曲終獨立斂香塵。", 
      "應是西施嬌困也，眉黛雙顰。"
    ], 
    "rhythmic": "浪淘沙令"
  }, 
  {
    "author": "柳永", 
    "paragraphs": [
      "甚處尋芳賞翠，歸去晚。", 
      "緩步羅襪生塵，來繞瓊筵看。", 
      "金縷霞衣輕褪，似覺春遊倦。", 
      "遙認，衆裏盈盈好身段。", 
      "擬回首，又佇立、簾幃畔。", 
      "素臉紅眉，時揭蓋頭微見。", 
      "笑整金翹，一點芳心在嬌眼。", 
      "王孫空恁腸斷。"
    ], 
    "rhythmic": "荔枝香"
  }, 
  {
    "author": "柳永", 
    "paragraphs": [
      "凍水消痕，曉風生暖，春滿東郊道。", 
      "遲遲淑景，煙和露潤，偏繞長堤芳草。", 
      "斷鴻隱隱歸飛，江天杳杳。", 
      "遙山變色，妝眉淡掃。", 
      "目極千里，閒倚危檣迥眺。", 
      "動幾許、傷春懷抱。", 
      "念何處、韶陽偏早。", 
      "想帝裏看看，名園芳樹，爛漫鶯花好。", 
      "追思往昔年少。", 
      "繼日恁、把酒聽歌，量金買笑。", 
      "別後暗負，光陰多少。"
    ], 
    "rhythmic": "古傾杯・傾杯樂"
  }, 
  {
    "author": "柳永", 
    "paragraphs": [
      "離宴殷勤，蘭舟凝滯，看看送行南浦。", 
      "情知道世上，難使皓月長圓，彩雲鎮聚。", 
      "算人生、悲莫悲於輕別，最苦正歡娛，便分鴛侶。", 
      "淚流瓊臉，梨花一枝春帶雨。", 
      "慘黛蛾、盈盈無緒。", 
      "共黯然消魂，重攜纖手，話別臨行，猶自再三、問道君須去。", 
      "頻耳畔低語。", 
      "知多少、他日深盟，平生丹素。", 
      "從今盡把憑鱗羽。"
    ], 
    "rhythmic": "傾杯・傾杯樂"
  }, 
  {
    "author": "柳永", 
    "paragraphs": [
      "露花倒影，煙蕪蘸碧，靈沼波暖。", 
      "金柳搖風樹樹，系彩舫龍舟遙岸。", 
      "千步虹橋，參差雁齒，直趨水殿。", 
      "繞金堤、曼衍魚龍戲，簇嬌春羅綺，喧天絲管。", 
      "霽色榮光，望中似睹，蓬萊清淺。", 
      "時見。", 
      "鳳輦宸遊，鸞觴禊飲，臨翠水、開鎬宴。", 
      "兩兩輕舠飛畫楫，競奪錦標霞爛。", 
      "罄歡娛，歌魚藻，徘徊宛轉。", 
      "別有盈盈遊女，各委明珠，爭收翠羽，相將歸遠。", 
      "漸覺雲海沈沈，洞天日晚。"
    ], 
    "rhythmic": "破陣樂"
  }, 
  {
    "author": "柳永", 
    "paragraphs": [
      "晚天蕭索，斷蓬蹤跡，乘興蘭棹東遊。", 
      "三吳風景，姑蘇臺榭，牢落暮靄初收。", 
      "夫差舊國，香徑沒、徒有荒丘。", 
      "繁華處，悄無睹，惟聞麋鹿呦呦。", 
      "想當年、空運籌決戰，圖王取霸無休。", 
      "江山如畫，雲濤煙浪，翻輸范蠡扁舟。", 
      "驗前經舊史，嗟漫載、當日風流。", 
      "斜陽暮草茫茫，盡成萬古遺愁。"
    ], 
    "rhythmic": "雙聲子"
  }, 
  {
    "author": "柳永", 
    "paragraphs": [
      "楚天晚。", 
      "墜冷楓敗葉，疏紅零亂。", 
      "冒征塵、匹馬驅驅，愁見水遙山遠。", 
      "追念少年時，正恁鳳幃，倚香偎暖。", 
      "嬉遊慣。", 
      "又豈知、前歡雲雨分散。", 
      "此際空勞回首，望帝裏、難收淚眼。", 
      "暮煙衰草，算暗鎖、路歧無限。", 
      "今宵又、依前寄宿，甚處葦村山館。", 
      "寒燈畔。", 
      "夜厭厭、憑何消遣。"
    ], 
    "rhythmic": "陽臺路"
  }, 
  {
    "author": "柳永", 
    "paragraphs": [
      "煦景朝升，煙光晝斂，疏雨夜來新霽。", 
      "垂楊豔杏，絲軟霞輕，繡出芳郊明媚。", 
      "處處踏青鬥草，人人眷紅偎翠。", 
      "奈少年、自有新愁舊恨，消遣無計。", 
      "帝裏。", 
      "風光當此際。", 
      "正好恁攜佳麗。", 
      "阻歸程迢遞。", 
      "奈好景難留，舊歡頓棄。", 
      "早是傷春情緒，那堪困人天氣。", 
      "但贏得、獨立高原，斷魂一餉凝睇。"
    ], 
    "rhythmic": "內家嬌"
  }, 
  {
    "author": "柳永", 
    "paragraphs": [
      "炎光謝。", 
      "過暮雨、芳塵輕灑。", 
      "乍露冷風清庭戶，爽天如水，玉鉤遙掛。", 
      "應是星娥嗟久阻，敘舊約、飆輪欲駕。", 
      "極目處、微雲暗度，耿耿銀河高瀉。", 
      "閒雅。", 
      "須知此景，古今無價。", 
      "運巧思、穿針樓上女，擡粉面、雲鬟相亞。", 
      "鈿合金釵私語處，算誰在、迴廊影下。", 
      "願天上人間，佔得歡娛，年年今夜。"
    ], 
    "rhythmic": "二郎神"
  }, 
  {
    "author": "柳永", 
    "paragraphs": [
      "漸亭皋葉下，隴首雲飛，素秋新霽。", 
      "華闕中天，鎖蔥蔥佳氣。", 
      "嫩菊黃深，拒霜紅淺，近寶階香砌。", 
      "玉宇無塵，金莖有露，碧天如水。", 
      "正值昇平，萬幾多暇，夜色澄鮮，漏聲迢遞。", 
      "南極星中，有老人呈瑞。", 
      "此際宸遊，鳳輦何處，度管絃清脆。", 
      "太液波翻，披香簾卷，月明風細。"
    ], 
    "rhythmic": "醉蓬萊"
  }, 
  {
    "author": "柳永", 
    "paragraphs": [
      "殘月朦朧，小宴闌珊，歸來輕寒凜凜。", 
      "背銀釭、孤館乍眠，擁重衾、醉魄猶噤。", 
      "永漏頻傳，前歡已去，離愁一枕。", 
      "暗尋思、舊追遊，神京風物如錦。", 
      "念擲果朋儕，絕纓宴會，當時曾痛飲。", 
      "命舞燕翩翻，歌珠貫串，向玳筵前，盡是神仙流品。", 
      "至更闌、疏狂轉甚。", 
      "更相將、鳳幃鴛寢。", 
      "玉釵亂橫，任散盡高陽，這歡娛、甚時重恁。"
    ], 
    "rhythmic": "宣清"
  }, 
  {
    "author": "柳永", 
    "paragraphs": [
      "墜髻慵梳，愁蛾懶畫，心緒是事闌珊。", 
      "覺新來憔悴，金縷衣寬。", 
      "認得這疏狂意下，向人誚譬如閒。", 
      "把芳容整頓，恁地輕孤，爭忍心安。", 
      "依前過了舊約，甚當初賺我，偷翦雲鬟。", 
      "幾時得歸來，香閣深關。", 
      "待伊要、尤雲殢雨，纏繡衾、不與同歡。", 
      "盡更深、款款問伊，今後敢更無端。"
    ], 
    "rhythmic": "錦堂春・錦堂春慢"
  }, 
  {
    "author": "柳永", 
    "paragraphs": [
      "自春來、慘綠愁紅，芳心是事可可。", 
      "日上花梢，鶯穿柳帶，猶壓香衾臥。", 
      "暖酥消，膩雲嚲。", 
      "終日厭厭倦梳裹。", 
      "無那。", 
      "恨薄情一去，音書無個。", 
      "早知恁麼。", 
      "悔當初、不把雕鞍鎖。", 
      "向雞窗、只與蠻箋象管，拘束教吟課。", 
      "鎮相隨，莫拋躲。", 
      "針線閒拈伴伊坐。", 
      "和我。", 
      "免使年少，光陰虛過。"
    ], 
    "rhythmic": "定風波", 
    "tags": [
      "宋詞三百首"
    ]
  }, 
  {
    "author": "柳永", 
    "paragraphs": [
      "雨晴氣爽，佇立江樓望處。", 
      "澄明遠水生光，重疊暮山聳翠。", 
      "遙認斷橋幽徑，隱隱漁村，向晚孤煙起。", 
      "殘陽裏。", 
      "脈脈朱闌靜倚。", 
      "黯然情緒，未飲先如醉。", 
      "愁無際。", 
      "暮雲過了，秋光老盡，故人千里。", 
      "竟日空凝睇。"
    ], 
    "rhythmic": "訴衷情近"
  }, 
  {
    "author": "柳永", 
    "paragraphs": [
      "景闌晝永，漸入清和氣序。", 
      "榆錢飄滿閒階，蓮葉嫩生翠沼。", 
      "遙望水邊幽徑，山崦孤村，是處園林好。", 
      "閒情悄。", 
      "綺陌遊人漸少。", 
      "少年風韻，自覺隨春老。", 
      "追前好。", 
      "帝城信阻，天涯目斷，暮雲芳草。", 
      "佇立空殘照。"
    ], 
    "rhythmic": "訴衷情近"
  }, 
  {
    "author": "柳永", 
    "paragraphs": [
      "偶登眺。", 
      "憑小闌、豔陽時節，乍晴天氣，是處閒花芳草。", 
      "遙山萬疊雲散，漲海千里，潮平波浩渺。", 
      "煙村院落，是誰家綠樹，數聲啼鳥。", 
      "旅情悄。", 
      "遠信沈沈，離魂杳杳。", 
      "對景傷懷，度日無言誰表。", 
      "惆悵舊歡何處，後約難憑，看看春又老。", 
      "盈盈淚眼，望仙鄉，隱隱斷霞殘照。"
    ], 
    "rhythmic": "留客住"
  }, 
  {
    "author": "柳永", 
    "paragraphs": [
      "近來憔悴人驚怪。", 
      "爲別後、相思煞。", 
      "我前生、負你愁煩債。", 
      "便苦恁難開解。", 
      "良夜永、牽情無計奈。", 
      "錦被裏、餘香猶在。", 
      "怎得依前燈下，恣意憐嬌態。"
    ], 
    "rhythmic": "迎春樂"
  }, 
  {
    "author": "柳永", 
    "paragraphs": [
      "咫尺鳳衾鴛帳，欲去無因到。", 
      "蝦鬚窣地重門悄。", 
      "認繡履頻移，洞房杳杳。", 
      "強語笑。", 
      "逞如簧、再三輕巧。", 
      "梳妝早。", 
      "琵琶閒抱。", 
      "愛品相思調。", 
      "聲聲似把芳心告。", 
      "隔簾聽，贏得斷腸多少。", 
      "恁煩惱。", 
      "除非共伊知道。"
    ], 
    "rhythmic": "隔簾聽"
  }, 
  {
    "author": "柳永", 
    "paragraphs": [
      "戀帝裏，金谷園林，平康巷陌，觸處繁華，連日疏狂，未嘗輕負，寸心雙眼。", 
      "況佳人、盡天外行雲，掌上飛燕。", 
      "向玳筵、一一皆妙選。", 
      "長是因酒沈迷，被花縈絆。", 
      "更可惜、淑景亭臺，暑天枕簟。", 
      "霜月夜涼，雪霰朝飛，一歲風光，盡堪隨分，俊遊清宴。", 
      "算浮生事，瞬息光陰，錙銖名宦。", 
      "正歡笑，試恁暫時分散。", 
      "卻是恨雨愁雲，地遙天遠。"
    ], 
    "rhythmic": "鳳歸雲"
  }, 
  {
    "author": "柳永", 
    "paragraphs": [
      "曉來天氣濃淡，微雨輕灑。", 
      "近清明，風絮巷陌，菸草池塘，盡堪圖畫。", 
      "豔杏暖、妝臉勻開，弱柳困、宮腰低亞。", 
      "是處麗質盈盈，巧笑嬉嬉，手簇鞦韆架。", 
      "戲綵球羅綬，金雞芥羽，少年馳騁，芳郊綠野。", 
      "占斷五陵遊，奏脆管、繁絃聲和雅。", 
      "向名園深處，爭泥畫輪，競羈寶馬。", 
      "取次羅列杯盤，就芳樹、綠陰紅影下。", 
      "舞婆娑，歌宛轉，彷彿鶯嬌燕奼。", 
      "寸珠片玉，爭似此、濃歡無價。", 
      "任他美酒，十千一斗，飲竭仍解金貂貰。", 
      "恣幕天席地，陶陶盡醉太平，且樂唐虞景化。", 
      "須信豔陽天，看未足、已覺鶯花謝。", 
      "對綠蟻翠蛾，怎忍輕舍。"
    ], 
    "rhythmic": "拋球樂"
  }, 
  {
    "author": "柳永", 
    "paragraphs": [
      "小樓深巷狂遊遍，羅綺成叢。", 
      "就中堪人屬意，最是蟲蟲。", 
      "有畫難描雅態，無花可比芳容。", 
      "幾回飲散良宵永，鴛衾暖、鳳枕香濃。", 
      "算得人間天上，惟有兩心同。", 
      "近來雲雨忽西東。", 
      "誚惱損情悰。", 
      "縱然偷期暗會，長是匆匆。", 
      "爭似和鳴偕老，免教斂翠啼紅。", 
      "眼前時、暫疏歡宴，盟言在、更莫忡忡。", 
      "待作真個宅院，方信有初終。"
    ], 
    "rhythmic": "集賢賓・接賢賓"
  }, 
  {
    "author": "柳永", 
    "paragraphs": [
      "當日相逢，便有憐才深意。", 
      "歌筵罷、偶同鴛被。", 
      "別來光景，看看經歲。", 
      "昨夜裏、方把舊歡重繼。", 
      "曉月將沈，徵驂已鞴。", 
      "愁腸亂、又還分袂。", 
      "良辰好景，恨浮名牽繫。", 
      "無分得、與你恣情濃睡。"
    ], 
    "rhythmic": "人嬌"
  }, 
  {
    "author": "柳永", 
    "paragraphs": [
      "天幕清和堪宴聚。", 
      "想得盡、高陽儔侶。", 
      "皓齒善歌長袖舞。", 
      "漸引入、醉鄉深處。", 
      "晚歲光陰能幾許。", 
      "這巧宦、不須多取。", 
      "共君把酒聽杜宇。", 
      "解再三、勸人歸去。"
    ], 
    "rhythmic": "思歸樂"
  }, 
  {
    "author": "柳永", 
    "paragraphs": [
      "殘蟬漸絕。", 
      "傍碧砌修梧，敗葉微脫。", 
      "風露悽清，正是登高時節。", 
      "東籬霜乍結。", 
      "綻金蕊、嫩香堪折。", 
      "聚宴處，落帽風流，未饒前哲。", 
      "把酒與君說。", 
      "恁好景佳辰，怎忍虛設。", 
      "休效牛山，空對江天凝咽。", 
      "塵勞無暫歇。", 
      "遇良會、剩偷歡悅。", 
      "歌聲闋。", 
      "杯興方濃，莫便中輟。"
    ], 
    "rhythmic": "應天長"
  }, 
  {
    "author": "柳永", 
    "paragraphs": [
      "身材兒、早是妖嬈。", 
      "算風措、實難描。", 
      "一個肌膚渾似玉，更都來、佔了千嬌。", 
      "妍歌豔舞，鶯慚巧舌，柳妒纖腰。", 
      "自相逢，便覺韓娥價減，飛燕聲消。", 
      "桃花零落，溪水潺湲，重尋仙徑非遙。", 
      "莫道千金酬一笑，便明珠、萬斛須邀。", 
      "檀郎幸有，凌雲詞賦，擲果風標。", 
      "況當年，便好相攜，鳳樓深處吹簫。"
    ], 
    "rhythmic": "合歡帶"
  }, 
  {
    "author": "柳永", 
    "paragraphs": [
      "長安古道馬遲遲。", 
      "高柳亂蟬棲。", 
      "夕陽島外，秋風原上，目斷四天垂。", 
      "歸雲一去無蹤跡，何處是前期。", 
      "狎興生疏，酒徒蕭索，不似去年時。"
    ], 
    "rhythmic": "少年遊", 
    "tags": [
      "宋詞三百首"
    ]
  }, 
  {
    "author": "柳永", 
    "paragraphs": [
      "參差煙樹灞陵橋。", 
      "風物盡前朝。", 
      "衰楊古柳，幾經攀折，憔悴楚宮腰。", 
      "夕陽閒淡秋光老，離思滿蘅皋。", 
      "一曲陽關，斷腸聲盡，獨自憑蘭橈。"
    ], 
    "rhythmic": "少年遊"
  }, 
  {
    "author": "柳永", 
    "paragraphs": [
      "層波瀲灩遠山橫。", 
      "一笑一傾城。", 
      "酒容紅嫩，歌喉清麗，百媚坐中生。", 
      "牆頭馬上初相見，不準擬、恁多情。", 
      "昨夜杯闌，洞房深處，特地快逢迎。"
    ], 
    "rhythmic": "少年遊"
  }, 
  {
    "author": "柳永", 
    "paragraphs": [
      "世間尤物意中人。", 
      "輕細好腰身。", 
      "香幃睡起，發妝酒釅，紅臉杏花春。", 
      "嬌多愛把齊紈扇，和笑掩朱脣。", 
      "心性溫柔，品流詳雅，不稱在風塵。"
    ], 
    "rhythmic": "少年遊"
  }, 
  {
    "author": "柳永", 
    "paragraphs": [
      "淡黃衫子鬱金裙。", 
      "長憶個人人。", 
      "文談閒雅，歌喉清麗，舉措好精神。", 
      "當初爲倚深深寵，無個事、愛嬌瞋。", 
      "想得別來，舊家模樣，只是翠蛾顰。"
    ], 
    "rhythmic": "少年遊"
  }, 
  {
    "author": "柳永", 
    "paragraphs": [
      "鈴齋無訟宴遊頻。", 
      "羅綺簇簪紳。", 
      "施朱傅粉，豐肌清骨，容態盡天真。", 
      "舞裀歌扇花光裏，翻迴雪、駐行雲。", 
      "綺席闌珊，鳳燈明滅，誰是意中人。"
    ], 
    "rhythmic": "少年遊"
  }, 
  {
    "author": "柳永", 
    "paragraphs": [
      "簾垂深院冷蕭蕭。", 
      "花外漏聲遙。", 
      "青燈未滅，紅窗閒臥，魂夢去迢迢。", 
      "薄情漫有歸消息，鴛鴦被、半香消。", 
      "試問伊家，阿誰心緒，禁得恁無憀。"
    ], 
    "rhythmic": "少年遊"
  }, 
  {
    "author": "柳永", 
    "paragraphs": [
      "一生贏得是淒涼。", 
      "追前事、暗心傷。", 
      "好天良夜，深屏香被，爭忍便相忘。", 
      "王孫動是經年去，貪迷戀、有何長。", 
      "萬種千般，把伊情分，顛倒盡猜量。"
    ], 
    "rhythmic": "少年遊"
  }, 
  {
    "author": "柳永", 
    "paragraphs": [
      "日高花榭懶梳頭。", 
      "無語倚妝樓。", 
      "修眉斂黛，遙山橫翠，相對結春愁。", 
      "王孫走馬長楸陌，貪迷戀、少年遊。", 
      "似恁疏狂，費人拘管，爭似不風流。"
    ], 
    "rhythmic": "少年遊"
  }, 
  {
    "author": "柳永", 
    "paragraphs": [
      "佳人巧笑值千金。", 
      "當日偶情深。", 
      "幾回飲散，燈殘香暖，好事盡鴛衾。", 
      "如今萬水千山阻，魂杳杳、信沈沈。", 
      "孤棹煙波，小樓風月，兩處一般心。"
    ], 
    "rhythmic": "少年遊"
  }, 
  {
    "author": "柳永", 
    "paragraphs": [
      "畫鼓喧街，蘭燈滿市，皎月初照嚴城。", 
      "清都絳闕夜景，風傳銀箭，露靉金莖。", 
      "巷陌縱橫。", 
      "過平康款轡，緩聽歌聲。", 
      "鳳燭熒熒。", 
      "那人家、未掩香屏。", 
      "向羅綺叢中，認得依稀舊日，雅態輕盈。", 
      "嬌波豔冶，巧笑依然，有意相迎。", 
      "牆頭馬上，漫遲留、難寫深誠。", 
      "又豈知、名宦拘檢，年來減盡風情。"
    ], 
    "rhythmic": "長相思"
  }, 
  {
    "author": "柳永", 
    "paragraphs": [
      "晴煙冪冪。", 
      "漸東郊芳草，染成輕碧。", 
      "野塘風暖，游魚動觸，冰嘶微坼。", 
      "幾行斷雁，旋次第、歸霜磧。", 
      "詠新詩，手拈江梅，故人贈我春色。", 
      "似此光陰催逼。", 
      "念浮生、不滿百。", 
      "雖照人軒冕，潤屋珠金，於身何益。", 
      "一種勞心力。", 
      "圖利祿，殆非長策。", 
      "除是恁、點檢笙歌，訪尋羅綺消得。"
    ], 
    "rhythmic": "尾犯"
  }, 
  {
    "author": "柳永", 
    "paragraphs": [
      "心娘自小能歌舞。", 
      "舉意動容皆濟楚。", 
      "解教天上念奴羞，不怕掌中飛燕妒。", 
      "玲瓏繡扇花藏語。", 
      "宛轉香茵雲襯步。", 
      "王孫若擬贈千金，只在畫樓東畔住。"
    ], 
    "rhythmic": "木蘭花・玉樓春"
  }, 
  {
    "author": "柳永", 
    "paragraphs": [
      "佳娘捧板花鈿簇。", 
      "唱出新聲羣豔伏。", 
      "金鵝扇掩調累累，文杏樑高塵簌簌。", 
      "鸞吟鳳嘯清相續。", 
      "管裂弦焦爭可逐。", 
      "何當夜召入連昌，飛上九天歌一曲。"
    ], 
    "rhythmic": "木蘭花・玉樓春"
  }, 
  {
    "author": "柳永", 
    "paragraphs": [
      "蟲娘舉措皆溫潤。", 
      "每到婆娑偏恃俊。", 
      "香檀敲緩玉纖遲，畫鼓聲催蓮步緊。", 
      "貪爲顧盼誇風韻。", 
      "往往曲終情未盡。", 
      "坐中年少暗消魂，爭問青鸞家遠近。"
    ], 
    "rhythmic": "木蘭花・玉樓春"
  }, 
  {
    "author": "柳永", 
    "paragraphs": [
      "酥娘一搦腰肢嫋。", 
      "迴雪縈塵皆盡妙。", 
      "幾多狎客看無厭，一輩舞童功不到。", 
      "星眸顧指精神峭。", 
      "羅袖迎風身段小。", 
      "而今長大懶婆娑，只要千金酬一笑。"
    ], 
    "rhythmic": "木蘭花・玉樓春"
  }, 
  {
    "author": "柳永", 
    "paragraphs": [
      "鳳枕鸞帷。", 
      "二三載，如魚似水相知。", 
      "良天好景，深憐多愛，無非盡意依隨。", 
      "奈何伊。", 
      "恣性靈、忒煞些兒。", 
      "無事孜煎，萬回千度，怎忍分離。", 
      "而今漸行漸遠，漸覺雖悔難追。", 
      "漫寄消寄息，終久奚爲。", 
      "也擬重論繾綣，爭奈翻覆思維。", 
      "縱再會，只恐恩情，難似當時。"
    ], 
    "rhythmic": "駐馬聽"
  }, 
  {
    "author": "柳永", 
    "paragraphs": [
      "一聲畫角日西曛。", 
      "催促掩朱門。", 
      "不堪更倚危闌，腸斷已消魂。", 
      "年漸晚，雁空頻。", 
      "問無因。", 
      "思心欲碎，愁淚難收，又是黃昏。"
    ], 
    "rhythmic": "訴衷情"
  }, 
  {
    "author": "柳永", 
    "paragraphs": [
      "晚秋天。", 
      "一霎微雨灑庭軒。", 
      "檻菊蕭疏，井梧零亂惹殘煙。", 
      "悽然。", 
      "望江關。", 
      "飛雲黯淡夕陽間。", 
      "當時宋玉悲感，向此臨水與登山。", 
      "遠道迢遞，行人悽楚，倦聽隴水潺湲。", 
      "正蟬吟敗葉，蛩響衰草，相應喧喧。", 
      "孤館度日如年。", 
      "風露漸變，悄悄至更闌。", 
      "長天淨，絳河清淺，皓月嬋娟。", 
      "思綿綿。", 
      "夜永對景，那堪屈指，暗想從前。", 
      "未名未祿，綺陌紅樓，往往經歲遷延。", 
      "帝裏風光好，當年少日，暮宴朝歡。", 
      "況有狂朋怪侶，遇當歌、對酒競留連。", 
      "別來迅景如梭，舊遊似夢，煙水程何限。", 
      "念利名、憔悴長縈絆。", 
      "追往事、空慘愁顏。", 
      "漏箭移、稍覺輕寒。", 
      "漸嗚咽、畫角數聲殘。", 
      "對閒窗畔，停燈向曉，抱影無眠。"
    ], 
    "rhythmic": "戚氏", 
    "tags": [
      "宋詞三百首"
    ]
  }, 
  {
    "author": "柳永", 
    "paragraphs": [
      "一枕清宵好夢，可惜被、鄰雞喚覺。", 
      "匆匆策馬登途，滿目淡煙衰草。", 
      "前驅風觸鳴珂，過霜林、漸覺驚棲鳥。", 
      "冒征塵遠況，自古淒涼長安道。", 
      "行行又歷孤村，楚天闊、望中未曉。", 
      "念勞生，惜芳年壯歲，離多歡少。", 
      "嘆斷梗難停，暮雲漸杳。", 
      "但黯黯魂消，寸腸憑誰表。", 
      "恁驅驅、何時是了。", 
      "又爭似、卻返瑤京，重買千金笑。"
    ], 
    "rhythmic": "輪臺子"
  }, 
  {
    "author": "柳永", 
    "paragraphs": [
      "虹收殘雨。", 
      "蟬嘶敗柳長堤暮。", 
      "背都門、動消黯，西風片帆輕舉。", 
      "愁睹。", 
      "泛畫鷁翩翩，靈龜隱隱下前浦。", 
      "忍回首、佳人漸遠，想高城、隔煙樹。", 
      "幾許。", 
      "秦樓永晝，謝閣連宵奇遇。", 
      "算贈笑千金，酬歌百琲，盡成輕負。", 
      "南顧。", 
      "念吳邦越國，風煙蕭索在何處。", 
      "獨自個、千山萬水，指天涯去。"
    ], 
    "rhythmic": "引駕行"
  }, 
  {
    "author": "柳永", 
    "paragraphs": [
      "繡幃睡起。", 
      "殘妝淺，無緒勻紅補翠。", 
      "藻井凝塵，金梯鋪蘚，寂寞鳳樓十二。", 
      "風絮紛紛，煙蕪苒苒，永日畫闌，沈吟獨倚。", 
      "望遠行，南陌春殘悄歸騎。", 
      "凝睇。", 
      "消遣離愁無計。", 
      "但暗擲、金釵買醉。", 
      "對好景、空飲香醪，爭奈轉添珠淚。", 
      "待伊遊冶歸來，故故解放翠羽，輕裙重系。", 
      "見纖腰，圖信人憔悴。"
    ], 
    "rhythmic": "望遠行"
  }, 
  {
    "author": "柳永", 
    "paragraphs": [
      "蘅皋向晚艤輕航。", 
      "卸雲帆、水驛魚鄉。", 
      "當暮天、霽色如晴晝，江練靜、皎月飛光。", 
      "那堪聽、遠村羌管，引離人斷腸。", 
      "此際浪萍風梗，度歲茫茫。", 
      "堪傷。", 
      "朝歡暮宴，被多情、賦與淒涼。", 
      "別來最苦，襟袖依約，尚有餘香。", 
      "算得伊、鴛衾鳳枕，夜永爭不思量。", 
      "牽情處，惟有臨歧，一句難忘。"
    ], 
    "rhythmic": "彩雲歸"
  }, 
  {
    "author": "柳永", 
    "paragraphs": [
      "佳景留心慣。", 
      "況少年彼此，風情非淺。", 
      "有笙歌巷陌，綺羅庭院。", 
      "傾城巧笑如花面。", 
      "恣雅態、明眸回美盼。", 
      "同心綰。", 
      "算國豔仙材，翻恨相逢晚。", 
      "繾綣。", 
      "洞房悄悄，繡被重重，夜永歡餘，共有海約山盟，記得翠雲偷翦。", 
      "和鳴綵鳳于飛燕。", 
      "間柳徑花陰攜手遍。", 
      "情眷戀。", 
      "向其間、密約輕憐事何限。", 
      "忍聚散。", 
      "況已結深深願。", 
      "願人間天上，暮雲朝雨長相見。"
    ], 
    "rhythmic": "洞仙歌"
  }, 
  {
    "author": "柳永", 
    "paragraphs": [
      "花謝水流倏忽，嗟年少光陰。", 
      "有天然、蕙質蘭心。", 
      "美韶容、何啻值千金。", 
      "便因甚、翠弱紅衰，纏綿香體，都不勝任。", 
      "算神仙、五色靈丹無驗，中路委瓶簪。", 
      "人悄悄，夜沈沈。", 
      "閉香閨、永棄鴛衾。", 
      "想嬌魂媚魄非遠，縱洪都方士也難尋。", 
      "最苦是、好景良天，尊前歌笑，空想遺音。", 
      "望斷處，杳杳巫峯十二，千古暮雲深。"
    ], 
    "rhythmic": "離別難"
  }, 
  {
    "author": "柳永", 
    "paragraphs": [
      "香靨深深，姿姿媚媚，雅格奇容天與。", 
      "自識伊來，便好看承，會得妖嬈心素。", 
      "臨歧再約同歡，定是都把、平生相許。", 
      "又恐恩情，易破難成，未免千般思慮。", 
      "近日書來，寒喧而已，苦沒忉忉言語。", 
      "便認得、聽人教當，擬把前言輕負。", 
      "見說蘭臺宋玉，多才多藝善詞賦。", 
      "試與問、朝朝暮暮。", 
      "行雲何處去。"
    ], 
    "rhythmic": "擊梧桐"
  }, 
  {
    "author": "柳永", 
    "paragraphs": [
      "凍雲黯淡天氣，扁舟一葉，乘興離江渚。", 
      "渡萬壑千巖，越溪深處。", 
      "怒濤漸息，樵風乍起，更聞商旅相呼。", 
      "片帆高舉。", 
      "泛畫鷁、翩翩過南浦。", 
      "望中酒旆閃閃，一簇煙村，數行霜樹。", 
      "殘日下，漁人鳴榔歸去。", 
      "敗荷零落，衰楊掩映，岸邊兩兩三三，浣沙遊女。", 
      "避行客、含羞笑相語。", 
      "到此因念，繡閣輕拋，浪萍難駐。", 
      "嘆後約丁寧竟何據。", 
      "慘離懷，空恨歲晚歸期阻。", 
      "凝淚眼、杳杳神京路。", 
      "斷鴻聲遠長天暮。"
    ], 
    "rhythmic": "夜半樂", 
    "tags": [
      "宋詞三百首"
    ]
  }, 
  {
    "author": "柳永", 
    "paragraphs": [
      "嘆笑筵歌席輕拋嚲。", 
      "背孤城、幾舍煙村停畫舸。", 
      "更深釣叟歸來，數點殘燈火。", 
      "被連綿宿酒醺醺，愁無那。", 
      "寂寞擁、重衾臥。", 
      "又聞得、行客扁舟過。", 
      "篷窗近，蘭棹急，好夢還驚破。", 
      "念平生、單棲蹤跡，多感情懷，到此厭厭，向曉披衣坐。"
    ], 
    "rhythmic": "祭天神"
  }, 
  {
    "author": "柳永", 
    "paragraphs": [
      "淮楚。", 
      "曠望極，千里火雲燒空，盡日西郊無雨。", 
      "厭行旅。", 
      "數幅輕帆旋落，艤棹蒹葭浦。", 
      "避畏景，兩兩舟人夜深語。", 
      "此際爭可，便恁奔名競利去。", 
      "九衢塵裏，衣冠冒炎暑。", 
      "回首江鄉，月觀風亭，水邊石上，幸有散發披襟處。"
    ], 
    "rhythmic": "過澗歇近・過澗歇"
  }, 
  {
    "author": "柳永", 
    "paragraphs": [
      "長川波瀲灩。", 
      "楚鄉淮岸迢遞，一霎煙汀雨過，芳草青如染。", 
      "驅驅攜書劍。", 
      "當此好天好景，自覺多愁多病，行役心情厭。", 
      "望處曠野沈沈，暮雲黯黯。", 
      "行侵夜色，又是急槳投村店。", 
      "認去程將近，舟子相呼，遙指漁燈一點。"
    ], 
    "rhythmic": "安公子"
  }, 
  {
    "author": "柳永", 
    "paragraphs": [
      "欲掩香幃論繾綣。", 
      "先斂雙蛾愁夜短。", 
      "催促少年郎，先去睡、鴛衾圖暖。", 
      "須臾放了殘針線。", 
      "脫羅裳、恣情無限。", 
      "留取帳前燈，時時待、看伊嬌面。"
    ], 
    "rhythmic": "菊花新"
  }, 
  {
    "author": "柳永", 
    "paragraphs": [
      "酒醒。", 
      "夢才覺，小閣香炭成煤，洞戶銀蟾移影。", 
      "人寂靜。", 
      "夜永清寒，翠瓦霜凝。", 
      "疏簾風動，漏聲隱隱，飄來轉愁聽。", 
      "怎向心緒，近日厭厭長似病。", 
      "鳳樓咫尺，佳期杳無定。", 
      "展轉無眠，粲枕冰冷。", 
      "香虯煙斷，是誰與把重衾整。"
    ], 
    "rhythmic": "過澗歇近・過澗歇"
  }, 
  {
    "author": "柳永", 
    "paragraphs": [
      "霧斂澄江，煙消藍光碧。", 
      "彤霞襯遙天，掩映斷續，半空殘月。", 
      "孤村望處人寂寞，聞釣叟、甚處一聲羌笛。", 
      "九疑山畔才雨過，斑竹作、血痕添色。", 
      "感行客。", 
      "翻思故國，恨因循阻隔。", 
      "路久沈消息。", 
      "正老鬆枯柏情如織。", 
      "聞野猿啼，愁聽得。", 
      "見釣舟初出，芙蓉渡頭，鴛鴦灘側。", 
      "幹名利祿終無益。", 
      "念歲歲間阻，迢迢紫陌。", 
      "翠蛾嬌豔，從別後經今，花開柳拆傷魂魄。", 
      "利名牽役。", 
      "又爭忍、把光景拋擲。"
    ], 
    "rhythmic": "輪臺子"
  }, 
  {
    "author": "柳永", 
    "paragraphs": [
      "明月明月明月。", 
      "爭奈乍圓還缺。", 
      "恰如年少洞房人，暫歡會、依前離別。", 
      "小樓憑檻處，正是去年時節。", 
      "千里清光又依舊，奈夜永、厭厭人絕。"
    ], 
    "rhythmic": "望漢月・憶漢月"
  }, 
  {
    "author": "柳永", 
    "paragraphs": [
      "初過元宵三五。", 
      "慵困春情緒。", 
      "燈月闌珊嬉遊處。", 
      "遊人盡、厭歡聚。", 
      "憑仗如花女。", 
      "持杯謝、酒朋詩侶。", 
      "餘酲更不禁香醑。", 
      "歌筵罷、且歸去。"
    ], 
    "rhythmic": "歸去來"
  }, 
  {
    "author": "柳永", 
    "paragraphs": [
      "織錦裁編寫意深。", 
      "字值千金。", 
      "一回披玩一愁吟。", 
      "腸成結、淚盈襟。", 
      "幽歡已散前期遠，無憀賴、是而今。", 
      "密憑歸雁寄芳音。", 
      "恐冷落、舊時心。"
    ], 
    "rhythmic": "燕歸樑"
  }, 
  {
    "author": "柳永", 
    "paragraphs": [
      "如花貌。", 
      "當來便約，永結同心偕老。", 
      "爲妙年、俊格聰明，凌厲多方憐愛，何期養成心性近，元來都不相表。", 
      "漸作分飛計料。", 
      "稍覺因情難供，恁殛惱。", 
      "爭克罷同歡笑。", 
      "已是斷絃尤續，覆水難收，常向人前誦談，空遣時傳音耗。", 
      "漫悔懊。", 
      "此事何時壞了。"
    ], 
    "rhythmic": "八六子"
  }, 
  {
    "author": "柳永", 
    "paragraphs": [
      "尤紅殢翠。", 
      "近日來、陡把狂心牽繫。", 
      "羅綺叢中，笙歌筵上，有個人人可意。", 
      "解嚴妝巧笑，取次言談成嬌媚。", 
      "知幾度、密約秦樓盡醉。", 
      "仍攜手，眷戀香衾繡被。", 
      "情漸美。", 
      "算好把、夕雨朝雲相繼。", 
      "便是仙禁春深，御爐香嫋，臨軒親試。", 
      "對天顏咫尺，定然魁甲登高第。", 
      "待恁時、等著回來賀喜。", 
      "好生地。", 
      "剩與我兒利市。"
    ], 
    "rhythmic": "長壽樂"
  }, 
  {
    "author": "柳永", 
    "paragraphs": [
      "東南形勝，三吳都會，錢塘自古繁華。", 
      "煙柳畫橋，風簾翠幕，參差十萬人家。", 
      "雲樹繞堤沙。", 
      "怒濤卷霜雪，天塹無涯。", 
      "市列珠璣，戶盈羅綺競豪奢。", 
      "重湖疊巘清嘉。", 
      "有三秋桂子，十里荷花。", 
      "羌管弄晴，菱歌泛夜，嬉嬉釣叟蓮娃。", 
      "千騎擁高牙。", 
      "乘醉聽簫鼓，吟賞煙霞。", 
      "異日圖將好景，歸去鳳池誇。"
    ], 
    "rhythmic": "望海潮"
  }, 
  {
    "author": "柳永", 
    "paragraphs": [
      "輕靄浮空，亂峯倒影，瀲灩十里銀塘。", 
      "繞岸垂楊。", 
      "紅樓朱閣相望。", 
      "芰荷香。", 
      "雙雙戲、鸂鶒鴛鴦。", 
      "乍雨過、蘭芷汀洲，望中依約似瀟湘。", 
      "風淡淡，水茫茫。", 
      "動一片晴光。", 
      "畫舫相將。", 
      "盈盈紅粉清商。", 
      "紫薇郎。", 
      "修禊飲、且樂仙鄉。", 
      "更歸去，遍歷鑾坡鳳沼，此景也難忘。"
    ], 
    "rhythmic": "如魚水"
  }, 
  {
    "author": "柳永", 
    "paragraphs": [
      "帝裏疏散，數載酒縈花系，九陌狂遊。", 
      "良景對珍筵惱，佳人自有風流。", 
      "勸瓊甌。", 
      "絳脣啓、歌發清幽。", 
      "被舉措、藝足才高，在處別得豔姬留。", 
      "浮名利，擬拼休。", 
      "是非莫掛心頭。", 
      "富貴豈尤人，時會高志須酬。", 
      "莫閒愁。", 
      "共綠蟻、紅粉相尤。", 
      "向繡幄，醉倚芳姿睡，算除此外何求。"
    ], 
    "rhythmic": "如魚水"
  }, 
  {
    "author": "柳永", 
    "paragraphs": [
      "望處雨收雲斷，憑闌悄悄，目送秋光。", 
      "晚景蕭疏，堪動宋玉悲涼。", 
      "水風輕、蘋花漸老，月露冷、梧葉飄黃。", 
      "遣情傷。", 
      "故人何在，煙水茫茫。", 
      "難忘。", 
      "文期酒會，幾孤風月，屢變星霜。", 
      "海闊山遙，未知何處是瀟湘。", 
      "念雙燕、難憑遠信，指暮天、空識歸航。", 
      "黯相望。", 
      "斷鴻聲裏，立盡斜陽。"
    ], 
    "rhythmic": "玉蝴蝶", 
    "tags": [
      "宋詞三百首"
    ]
  }, 
  {
    "author": "柳永", 
    "paragraphs": [
      "漸覺芳郊明媚，夜來膏雨，一灑塵埃。", 
      "滿目淺桃深杏，露染風裁。", 
      "銀塘靜、魚鱗簟展，煙岫翠、龜甲屏開。", 
      "殷晴雷。", 
      "雲中鼓吹，遊遍蓬萊。", 
      "徘徊。", 
      "隼旟前後，三千珠履，十二金釵。", 
      "雅俗熙熙，下車成宴盡春臺。", 
      "好雍容、東山妓女，堪笑傲、北海尊罍。", 
      "且追陪。", 
      "鳳池歸去，那更重來。"
    ], 
    "rhythmic": "玉蝴蝶"
  }, 
  {
    "author": "柳永", 
    "paragraphs": [
      "是處小街斜巷，爛遊花館，連醉瑤卮。", 
      "選得芳容端麗，冠絕吳姬。", 
      "絳脣輕、笑歌盡雅，蓮步穩、舉措皆奇。", 
      "出屏幃。", 
      "倚風情態，約素腰肢。", 
      "當時。", 
      "綺羅叢裏，知名雖久，識面何遲。", 
      "見了千花萬柳，比並不如伊。", 
      "未同歡、寸心暗許，欲話別、纖手重攜。", 
      "結前期。", 
      "美人才子，合是相知。"
    ], 
    "rhythmic": "玉蝴蝶"
  }, 
  {
    "author": "柳永", 
    "paragraphs": [
      "誤入平康小巷，畫檐深處，珠箔微褰。", 
      "羅綺叢中，偶認舊識嬋娟。", 
      "翠眉開、嬌橫遠岫，綠鬢嚲、濃染春煙。", 
      "憶情牽。", 
      "粉牆曾恁，窺宋三年。", 
      "遷延。", 
      "珊瑚筵上，親持犀管，旋疊香箋。", 
      "要索新詞，殢人含笑立尊前。", 
      "按新聲、珠喉漸穩，想舊意、波臉增妍。", 
      "苦留連。", 
      "鳳衾鴛枕，忍負良天。"
    ], 
    "rhythmic": "玉蝴蝶"
  }, 
  {
    "author": "柳永", 
    "paragraphs": [
      "淡蕩素商行暮，遠空雨歇，平野煙收。", 
      "滿目江山，堪助楚客冥搜。", 
      "素光動、雲濤漲晚，紫翠冷、霜巘橫秋。", 
      "景清幽。", 
      "渚蘭香謝，汀樹紅愁。", 
      "良儔。", 
      "西風吹帽，東籬攜酒，共結歡遊。", 
      "淺酌低吟，坐中俱是飲家流。", 
      "對殘暉、登臨休嘆，賞令節、酩酊方酬。", 
      "且相留。", 
      "眼前尤物，盞裏忘憂。"
    ], 
    "rhythmic": "玉蝴蝶"
  }, 
  {
    "author": "柳永", 
    "paragraphs": [
      "暮雨初收，長川靜、征帆夜落。", 
      "臨島嶼、蓼煙疏淡，葦風蕭索。", 
      "幾許漁人飛短艇，盡載燈火歸村落。", 
      "遣行客、當此念回程，傷漂泊。", 
      "桐江好，煙漠漠。", 
      "波似染，山如削。", 
      "繞嚴陵灘畔，鷺飛魚躍。", 
      "遊宦區區成底事，平生況有云泉約。", 
      "歸去來、一曲仲宣吟，從軍樂。"
    ], 
    "rhythmic": "滿江紅"
  }, 
  {
    "author": "柳永", 
    "paragraphs": [
      "訪雨尋雲，無非是、奇容豔色。", 
      "就中有、天真妖麗，自然標格。", 
      "惡發姿顏歡喜面，細追想處皆堪惜。", 
      "自別後、幽怨與閒愁，成堆積。", 
      "鱗鴻阻，無信息。", 
      "夢魂斷，難尋覓。", 
      "盡思量，休又怎生休得。", 
      "誰恁多情憑向道，縱來相見且相憶。", 
      "便不成、常遣似如今，輕拋擲。"
    ], 
    "rhythmic": "滿江紅"
  }, 
  {
    "author": "柳永", 
    "paragraphs": [
      "萬恨千愁，將年少、衷腸牽繫。", 
      "殘夢斷、酒醒孤館，夜長無味。", 
      "可惜許枕前多少意，到如今兩總無終始。", 
      "獨自個、贏得不成眠，成憔悴。", 
      "添傷感，將何計。", 
      "空只恁，厭厭地。", 
      "無人處思量，幾度垂淚。", 
      "不會得都來些子事，甚恁底死難拚棄。", 
      "待到頭、終久問伊看，如何是。"
    ], 
    "rhythmic": "滿江紅"
  }, 
  {
    "author": "柳永", 
    "paragraphs": [
      "匹馬驅驅，搖徵轡、溪邊谷畔。", 
      "望斜日西照，漸沈山半。", 
      "兩兩棲禽歸去急，對人相併聲相喚。", 
      "似笑我、獨自向長途，離魂亂。", 
      "中心事，多傷感。", 
      "人是宿，前村館。", 
      "想鴛衾今夜，共他誰暖。", 
      "惟有枕前相思淚，背燈彈了依前滿。", 
      "怎忘得、香閣共伊時，嫌更短。"
    ], 
    "rhythmic": "滿江紅"
  }, 
  {
    "author": "柳永", 
    "paragraphs": [
      "乘興，閒泛蘭舟，渺渺煙波東去。", 
      "淑氣散幽香，滿蕙蘭汀渚。", 
      "綠蕪平畹，和風輕暖，曲岸垂楊，隱隱隔、桃花圃。", 
      "芳樹外，閃閃酒旗遙舉。", 
      "羈旅。", 
      "漸入三吳風景，水村漁市。", 
      "閒思更遠神京，拋擲幽會小歡何處。", 
      "不堪獨倚危檣，凝情西望日邊，繁華地、歸程阻。", 
      "空自嘆當時，言約無據。", 
      "傷心最苦。", 
      "佇立對、碧雲將暮。", 
      "關河遠，怎奈向、此時情緒。"
    ], 
    "rhythmic": "洞仙歌"
  }, 
  {
    "author": "柳永", 
    "paragraphs": [
      "紅塵紫陌，斜陽暮草長安道，是離人、斷魂處，迢迢匹馬西征。", 
      "新晴。", 
      "韶光明媚，輕煙淡薄和氣暖，望花村、路隱映，搖鞭時過長亭。", 
      "愁生。", 
      "傷鳳城仙子，別來千里重行行。", 
      "又記得臨歧，淚眼溼、蓮臉盈盈。", 
      "消凝。", 
      "花朝月夕，最苦冷落銀屏。", 
      "想媚容、耿耿無眠，屈指已算回程。", 
      "相縈。", 
      "空萬般思憶，爭如歸去睹傾城。", 
      "向繡幃、深處並枕，說如此牽情。"
    ], 
    "rhythmic": "引駕行"
  }, 
  {
    "author": "柳永", 
    "paragraphs": [
      "長空降瑞，寒風翦，淅淅瑤花初下。", 
      "亂飄僧舍，密灑歌樓，迤邐漸迷鴛瓦。", 
      "好是漁人，披得一蓑歸去，江上晚來堪畫。", 
      "滿長安，高卻旗亭酒價。", 
      "幽雅。", 
      "乘興最宜訪戴，泛小棹、越溪瀟灑。", 
      "皓鶴奪鮮，白鷳失素，千里廣鋪寒野。", 
      "須信幽蘭歌斷，彤雲收盡，別有瑤臺瓊榭。", 
      "放一輪明月，交光清夜。"
    ], 
    "rhythmic": "望遠行"
  }, 
  {
    "author": "柳永", 
    "paragraphs": [
      "對瀟瀟、暮雨灑江天，一番洗清秋。", 
      "漸霜風悽慘，關河冷落，殘照當樓。", 
      "是處紅衰翠減，苒苒物華休。", 
      "惟有長江水，無語東流。", 
      "不忍登高臨遠，望故鄉渺邈，歸思難收。", 
      "嘆年來蹤跡，何事苦淹留。", 
      "想佳人、妝樓顒望，誤幾回、天際識歸舟。", 
      "爭知我、倚闌干處，正恁凝愁。"
    ], 
    "rhythmic": "八聲甘州", 
    "tags": [
      "宋詞三百首", 
      "長江"
    ]
  }, 
  {
    "author": "柳永", 
    "paragraphs": [
      "夢覺小庭院，冷風淅淅，疏雨瀟瀟。", 
      "綺窗外，秋聲敗葉狂飄。", 
      "心搖。", 
      "奈寒漏永，孤幃悄，淚燭空燒。", 
      "無端處，是繡衾鴛枕，閒過清宵。", 
      "蕭條。", 
      "牽情繫恨，爭向年少偏饒。", 
      "覺新來、憔悴舊日風標。", 
      "魂消。", 
      "念歡娛事，煙波阻、後約方遙。", 
      "還經歲，問怎生禁得，如許無聊。"
    ], 
    "rhythmic": "臨江仙"
  }, 
  {
    "author": "柳永", 
    "paragraphs": [
      "登孤壘荒涼，危亭曠望，靜臨煙渚。", 
      "對雌霓掛雨，雄風拂檻，微收煩暑。", 
      "漸覺一葉驚秋，殘蟬噪晚，素商時序。", 
      "覽景想前歡，指神京，非霧非煙深處。", 
      "向此成追感，新愁易積，故人難聚。", 
      "憑高盡日凝佇。", 
      "贏得消魂無語。", 
      "極目霽靄霏微，暝鴉零亂，蕭索江城暮。", 
      "南樓畫角，又送殘陽去。"
    ], 
    "rhythmic": "竹馬子・竹馬兒", 
    "tags": [
      "宋詞三百首"
    ]
  }, 
  {
    "author": "柳永", 
    "paragraphs": [
      "意中有個人，芳顏二八。", 
      "天然俏、自來奸黠。", 
      "最奇絕。", 
      "是笑時、媚靨深深，百態千嬌，再三偎著，再三香滑。", 
      "久離缺。", 
      "夜來魂夢裏，尤花殢雪。", 
      "分明似舊家時節。", 
      "正歡悅。", 
      "被鄰雞喚起，一場寂寥，無眠向曉，空有半窗殘月。"
    ], 
    "rhythmic": "小鎮西・小鎮西犯"
  }, 
  {
    "author": "柳永", 
    "paragraphs": [
      "水鄉初禁火，青春未老。", 
      "芳菲滿、柳汀煙島。", 
      "波際紅幃縹緲。", 
      "盡杯盤小。", 
      "歌祓禊，聲聲諧楚調。", 
      "路繚繞。", 
      "野橋新市裏，花穠妓好。", 
      "引遊人、兢來喧笑。", 
      "酩酊誰家年少。", 
      "信玉山倒。", 
      "家何處，落日眠芳草。"
    ], 
    "rhythmic": "小鎮西犯"
  }, 
  {
    "author": "柳永", 
    "paragraphs": [
      "一葉扁舟輕帆卷。", 
      "暫泊楚江南岸。", 
      "孤城暮角，引胡茄怨。", 
      "水茫茫，平沙雁、旋驚散。", 
      "煙斂寒林簇，畫屏展。", 
      "天際遙山小，黛眉淺。", 
      "舊賞輕拋，到此成遊宦。", 
      "覺客程勞，年光晚。", 
      "異鄉風物，忍蕭索、當愁眼。", 
      "帝城賒，秦樓阻，旅魂亂。", 
      "芳草連空闊，殘照滿。", 
      "佳人無消息，斷雲遠。"
    ], 
    "rhythmic": "迷神引", 
    "tags": [
      "宋詞三百首"
    ]
  }, 
  {
    "author": "柳永", 
    "paragraphs": [
      "香靨融春雪，翠鬢嚲秋煙。", 
      "楚腰纖細正笄年。", 
      "鳳幃夜短，偏愛日高眠。", 
      "起來貪顛耍，只恁殘卻黛眉，不整花鈿。", 
      "有時攜手閒坐，偎倚綠窗前。", 
      "溫柔情態盡人憐。", 
      "畫堂春過，悄悄落花天。", 
      "最是嬌癡處，尤殢檀郎，未教拆了鞦韆。"
    ], 
    "rhythmic": "促拍滿路花"
  }, 
  {
    "author": "柳永", 
    "paragraphs": [
      "淡煙殘照，搖曳溪光碧。", 
      "溪邊淺桃深杏，迤邐染春色。", 
      "昨夜扁舟泊處，枕底當灘磧。", 
      "波聲漁笛。", 
      "驚回好夢，夢裏欲歸歸不得。", 
      "展轉翻成無寐，因此傷行役。", 
      "思念多媚多嬌，咫尺千山隔。", 
      "都爲深情密愛，不忍輕離拆。", 
      "好天良夕。", 
      "鴛帷寂寞，算得也應暗相憶。"
    ], 
    "rhythmic": "六麼令"
  }, 
  {
    "author": "柳永", 
    "paragraphs": [
      "何事春工用意。", 
      "繡畫出、萬紅千翠。", 
      "豔杏夭桃，垂楊芳草，各鬥雨膏煙膩。", 
      "如斯佳致。", 
      "早晚是、讀書天氣。", 
      "漸漸園林明媚。", 
      "便好安排歡計。", 
      "論檻買花，盈車載酒，百琲千金邀妓。", 
      "何妨沈醉。", 
      "有人伴、日高春睡。"
    ], 
    "rhythmic": "剔銀燈"
  }, 
  {
    "author": "柳永", 
    "paragraphs": [
      "如削肌膚紅玉瑩。", 
      "舉措有、許多端正。", 
      "二年三歲同鴛寢。", 
      "表溫柔心性。", 
      "別後無非良夜永。", 
      "如何向、名牽利役，歸期未定。", 
      "算伊心裏，卻冤成薄倖。"
    ], 
    "rhythmic": "紅窗聽"
  }, 
  {
    "author": "柳永", 
    "paragraphs": [
      "鳴珂碎撼都門曉，旌幢擁下天人。", 
      "馬搖金轡破香塵。", 
      "壺漿盈路，歡動一城春。", 
      "揚州曾是追遊地，酒臺花徑仍存。", 
      "鳳簫依舊月中聞。", 
      "荊王魂夢，應認嶺頭雲。"
    ], 
    "rhythmic": "臨江仙"
  }, 
  {
    "author": "柳永", 
    "paragraphs": [
      "向深秋，雨餘爽氣肅西郊。", 
      "陌上夜闌，襟袖起涼飆。", 
      "天末殘星，流電未滅，閃閃隔林梢。", 
      "又是曉雞聲斷，陽烏光動，漸分山路迢迢。", 
      "驅驅行役，苒苒光陰，繩頭利祿，蝸角功名，畢竟成何事，漫相高。", 
      "拋擲雲泉，狎玩塵土，壯節等閒消。", 
      "幸有五湖煙浪，一船風月，會須歸去老漁樵。"
    ], 
    "rhythmic": "鳳歸雲"
  }, 
  {
    "author": "柳永", 
    "paragraphs": [
      "淡煙飄薄。", 
      "鶯花謝、清和院落。", 
      "樹陰翠、密葉成幄。", 
      "麥秋霽景，夏雲忽變奇峯、倚寥廓。", 
      "波暖銀塘，漲新萍綠魚躍。", 
      "想端憂多暇，陳王是日，嫩苔生閣。", 
      "正鑠石天高，流金晝永，楚榭光風轉蕙，披襟處、波翻翠幕。", 
      "以文會友，沈李浮瓜忍輕諾。", 
      "別館清閒，避炎蒸、豈須河朔。", 
      "但尊前隨分，雅歌豔舞，盡成歡樂。"
    ], 
    "rhythmic": "女冠子"
  }, 
  {
    "author": "柳永", 
    "paragraphs": [
      "驟雨新霽。", 
      "蕩原野、清如洗。", 
      "斷霞散彩，殘陽倒影，天外雲峯，數朵相倚。", 
      "露荷煙芰滿池塘，見次第、幾番紅翠。", 
      "當是時、河朔飛觴，避炎蒸，想風流堪繼。", 
      "晚來高樹清風起。", 
      "動簾幕、生秋氣。", 
      "畫樓晝寂，蘭堂夜靜，舞豔歌姝，漸任羅綺。", 
      "訟閒時泰足風情，便爭奈、雅歌都廢。", 
      "省教成、幾闋清歌，盡新聲，好尊前重理。"
    ], 
    "rhythmic": "玉山枕"
  }, 
  {
    "author": "柳永", 
    "paragraphs": [
      "花心柳眼。", 
      "郎似遊絲常惹絆。", 
      "慵困誰憐。", 
      "繡線金針不喜穿。", 
      "深房密宴。", 
      "爭向好天多聚散。", 
      "綠鎖窗前。", 
      "幾日春愁廢管絃。"
    ], 
    "rhythmic": "減字木蘭花"
  }, 
  {
    "author": "柳永", 
    "paragraphs": [
      "有個人人真攀羨。", 
      "問著洋洋回卻面。", 
      "你若無意向他人，爲甚夢中頻相見。", 
      "不如聞早還卻願。", 
      "免使牽人虛魂亂。", 
      "風流腸肚不堅牢，祗恐被伊牽引斷。"
    ], 
    "rhythmic": "木蘭花令"
  }, 
  {
    "author": "柳永", 
    "paragraphs": [
      "凍雲深，淑氣淺，寒欺綠野。", 
      "輕雪伴、早梅飄謝。", 
      "豔陽天，正明媚，卻成瀟灑。", 
      "玉人歌，畫樓酒，對此景、驟增高價。", 
      "賣花巷陌，放燈臺榭。", 
      "好時節、怎生輕舍。", 
      "賴和風，蕩霽藹，廓清良夜。", 
      "玉塵鋪，桂華滿，素光裏、更堪遊冶。"
    ], 
    "rhythmic": "甘州令"
  }, 
  {
    "author": "柳永", 
    "paragraphs": [
      "苧蘿妖豔世難偕。", 
      "善媚悅君懷。", 
      "後庭恃寵，盡使絕嫌猜。", 
      "正恁朝歡暮宴，情未足，早江上兵來。", 
      "捧心調態軍前死，羅綺旋變塵埃。", 
      "至今想，怨魂無主尚徘徊。", 
      "夜夜姑蘇城外，當時月，但空照荒臺。"
    ], 
    "rhythmic": "西施"
  }, 
  {
    "author": "柳永", 
    "paragraphs": [
      "柳街燈市好花多。", 
      "儘讓美瓊娥。", 
      "萬嬌千媚，的的在層波。", 
      "取次梳妝，自有天然態，愛淺畫雙娥。", 
      "斷腸最是金閨客，空憐愛、奈伊何。", 
      "洞房咫尺，無計枉朝珂。", 
      "有意憐才，每遇行雲處，幸時恁相過。"
    ], 
    "rhythmic": "西施"
  }, 
  {
    "author": "柳永", 
    "paragraphs": [
      "自從回步百花橋。", 
      "便獨處清宵。", 
      "鳳衾鴛枕，何事等閒拋。", 
      "縱有餘香，也似郎恩愛，向日夜潛消。", 
      "恐伊不信芳容改，將憔悴、寫霜綃。", 
      "更憑錦字，字字說情憀。", 
      "要識愁腸，但看丁香樹，漸結盡春梢。"
    ], 
    "rhythmic": "西施"
  }, 
  {
    "author": "柳永", 
    "paragraphs": [
      "翠深紅淺。", 
      "愁娥黛蹙，嬌波刀翦。", 
      "奇容妙妓，爭逞舞裀歌扇。", 
      "妝光生粉面。", 
      "坐中醉客風流慣。", 
      "尊前見。", 
      "特地驚狂眼。", 
      "不似少年時節，千金爭選。", 
      "相逢何太晚。"
    ], 
    "rhythmic": "河傳"
  }, 
  {
    "author": "柳永", 
    "paragraphs": [
      "淮岸。", 
      "向晚。", 
      "圓荷向背，芙蓉深淺。", 
      "仙娥畫舸，露漬紅芳交亂。", 
      "難分花與面。", 
      "採多漸覺輕船滿。", 
      "呼歸伴。", 
      "急槳煙村遠。", 
      "隱隱棹歌，漸被蒹葭遮斷。", 
      "曲終人不見。"
    ], 
    "rhythmic": "河傳"
  }, 
  {
    "author": "柳永", 
    "paragraphs": [
      "帝裏。", 
      "閒居小曲深坊，庭院沈沈朱戶閉。", 
      "新霽。", 
      "畏景天氣。", 
      "薰風簾幕無人，永晝厭厭如度歲。", 
      "愁悴。", 
      "枕簟微涼，睡久輾轉慵起。", 
      "硯席塵生，新詩小闋，等閒都盡廢。", 
      "這些兒、寂寞情懷，何事新來常恁地。"
    ], 
    "rhythmic": "郭郎兒近拍"
  }, 
  {
    "author": "柳永", 
    "paragraphs": [
      "月華邊。", 
      "萬年芳樹起祥煙。", 
      "帝居壯麗，皇家熙盛，寶運當千。", 
      "端門清晝，觚稜照日，雙闕中天。", 
      "太平時、朝野多歡。", 
      "遍錦街香陌，鈞天歌吹，閬苑神仙。", 
      "昔觀光得意，狂遊風景，再睹更精妍。", 
      "傍柳陰，尋花徑，空恁嚲轡垂鞭。", 
      "樂遊雅戲，平康豔質，應也依然。", 
      "仗何人、多謝嬋娟。", 
      "道宦途蹤跡，歌酒情懷，不似當年。"
    ], 
    "rhythmic": "透碧霄"
  }, 
  {
    "author": "柳永", 
    "paragraphs": [
      "倚危樓佇立，乍蕭索、晚晴初。", 
      "漸素景衰殘，風砧韻響，雙樹紅疏。", 
      "雲衢。", 
      "見新雁過，奈佳人自別阻音書。", 
      "空遣悲秋念遠，寸腸萬恨縈紆。", 
      "皇都。", 
      "暗想歡遊，成往事、動欷歔。", 
      "唸對酒當歌，低幃並枕，翻恁輕孤。", 
      "歸途。", 
      "縱凝望處，但斜陽暮靄滿平蕪。", 
      "贏得無言悄悄，憑闌盡日踟躕。"
    ], 
    "rhythmic": "木蘭花慢"
  }, 
  {
    "author": "柳永", 
    "paragraphs": [
      "拆桐花爛漫，乍疏雨、洗清明。", 
      "正豔杏燒林，緗桃繡野，芳景如屏。", 
      "傾城。", 
      "盡尋勝去，驟雕鞍紺幰出郊坰。", 
      "風暖繁弦脆管，萬家競奏新聲。", 
      "盈盈。", 
      "鬥草踏青。", 
      "人豔冶、遞逢迎。", 
      "向路傍往往，遺簪墜珥，珠翠縱橫。", 
      "歡情。", 
      "對佳麗地，信金罍罄竭玉山傾。", 
      "拼卻明朝永日，畫堂一枕春酲。"
    ], 
    "rhythmic": "木蘭花慢"
  }, 
  {
    "author": "柳永", 
    "paragraphs": [
      "古繁華茂苑，是當日、帝王州。", 
      "詠人物鮮明，土風細膩，曾美詩流。", 
      "尋幽。", 
      "近香徑處，聚蓮娃釣叟簇汀洲。", 
      "晴景吳波練靜，萬家綠水朱樓。", 
      "凝旒。", 
      "乃眷東南，思共理、命賢侯。", 
      "繼夢得文章，樂天惠愛，佈政優優。", 
      "鰲頭。", 
      "況虛位久，遇名都勝景阻淹留。", 
      "贏得蘭堂醞酒，畫船攜妓歡遊。"
    ], 
    "rhythmic": "木蘭花慢"
  }, 
  {
    "author": "柳永", 
    "paragraphs": [
      "渡口、向晚，乘瘦馬、陟平岡。", 
      "西郊又送秋光。", 
      "對暮山橫翠，襯殘葉飄黃。", 
      "憑高念遠，素景楚天，無處不淒涼。", 
      "香閨別來無信息，雲愁雨恨難忘。", 
      "指帝城歸路，但煙水茫茫。", 
      "凝情望斷淚眼，盡日獨立斜陽。"
    ], 
    "rhythmic": "臨江仙引"
  }, 
  {
    "author": "柳永", 
    "paragraphs": [
      "上國。", 
      "去客。", 
      "停飛蓋、促離筵。", 
      "長安古道綿綿。", 
      "見岸花啼露，對堤柳愁煙。", 
      "物情人意，向此觸目，無處不悽然。", 
      "醉擁徵驂猶佇立，盈盈淚眼相看。", 
      "況繡幃人靜，更山館春寒。", 
      "今宵怎向漏永，頓成兩處孤眠。"
    ], 
    "rhythmic": "臨江仙引"
  }, 
  {
    "author": "柳永", 
    "paragraphs": [
      "畫舸、蕩槳，隨浪箭、隔岸虹。", 
      "□荷占斷秋容。", 
      "疑水仙遊泳，向別浦相逢。", 
      "鮫絲霧吐漸收，細腰無力轉嬌慵。", 
      "羅襪凌波成舊恨，有誰更賦驚鴻。", 
      "想媚魂香信，算密鎖瑤宮。", 
      "遊人漫勞倦□，奈何不逐東風。"
    ], 
    "rhythmic": "臨江仙引"
  }, 
  {
    "author": "柳永", 
    "paragraphs": [
      "寶髻瑤簪。", 
      "嚴妝巧，天然綠媚紅深。", 
      "綺羅叢裏，獨逞謳吟。", 
      "一曲陽春定價，何啻值千金。", 
      "傾聽處，王孫帝子，鶴蓋成陰。", 
      "凝態掩霞襟。", 
      "動象板聲聲，怨思難任。", 
      "嘹亮處，迥壓弦管低沈。", 
      "時恁回眸斂黛，空役五陵心。", 
      "須信道，緣情寄意，別有知音。"
    ], 
    "rhythmic": "瑞鷓鴣"
  }, 
  {
    "author": "柳永", 
    "paragraphs": [
      "吳會風流。", 
      "人煙好，高下水際山頭。", 
      "瑤臺絳闕，依約蓬丘。", 
      "萬井千閭富庶，雄壓十三州。", 
      "觸處青娥畫舸，紅粉朱樓。", 
      "方面委元侯。", 
      "致訟簡時豐，繼日歡遊。", 
      "襦溫褲暖，已扇民謳。", 
      "旦暮鋒車命駕，重整濟川舟。", 
      "當恁時，沙堤路穩，歸去難留。"
    ], 
    "rhythmic": "瑞鷓鴣"
  }, 
  {
    "author": "柳永", 
    "paragraphs": [
      "薄衾小枕天氣。", 
      "乍覺別離滋味。", 
      "展轉數寒更，起了還重睡。", 
      "畢竟不成眠，一夜長如歲。", 
      "也擬待、卻回徵轡。", 
      "又爭奈、已成行計。", 
      "萬種思量，多方開解，只恁寂寞厭厭地。", 
      "系我一生心，負你千行淚。"
    ], 
    "rhythmic": "憶帝京"
  }, 
  {
    "author": "柳永", 
    "paragraphs": [
      "一聲雞，又報殘更歇。", 
      "秣馬巾車催發。", 
      "草草主人燈下別。", 
      "山路險，新霜滑。", 
      "瑤珂響、起棲烏，金鐙冷、敲殘月。", 
      "漸西風緊，襟袖悽冽。", 
      "遙指白玉京，望斷黃金闕。", 
      "遠道何時行徹。", 
      "算得佳人凝恨切。", 
      "應念念，歸時節。", 
      "相見了、執柔荑，幽會處、偎香雪。", 
      "免鴛衾，兩恁虛設。"
    ], 
    "rhythmic": "塞孤"
  }, 
  {
    "author": "柳永", 
    "paragraphs": [
      "天將奇豔與寒梅。", 
      "乍驚繁杏臘前開。", 
      "暗想花神、巧作江南信，鮮染燕脂細翦裁。", 
      "壽陽妝罷無端飲，凌晨酒入香腮。", 
      "恨聽煙塢深中，誰恁吹羌管逐風來。", 
      "絳雪紛紛落翠苔。"
    ], 
    "rhythmic": "瑞鷓鴣"
  }, 
  {
    "author": "柳永", 
    "paragraphs": [
      "全吳嘉會古風流。", 
      "渭南往歲憶來遊。", 
      "西子方來、越相功成去，千里滄江一葉舟。", 
      "至今無限盈盈者，盡來拾翠芳洲。", 
      "最是簇簇寒村，遙認南朝路、晚煙收。", 
      "三兩人家古渡頭。"
    ], 
    "rhythmic": "瑞鷓鴣"
  }, 
  {
    "author": "柳永", 
    "paragraphs": [
      "嘉景，向少年彼此，爭不雨沾雲惹。", 
      "奈傅粉英俊，夢蘭品雅。", 
      "金絲帳暖銀屏亞。", 
      "並粲枕、輕偎輕倚，綠嬌紅奼。", 
      "算一笑，百琲明珠非價。", 
      "閒暇。", 
      "每祗向、洞房深處，痛憐極寵，似覺些子輕孤，早恁揹人沾灑。", 
      "從來嬌縱多猜訝。", 
      "更對翦香雲，須要深心同寫。", 
      "愛搵了雙眉，索人重畫。", 
      "忍孤豔冶。", 
      "斷不等閒輕舍。", 
      "鴛衾下。", 
      "願常恁、好天良夜。"
    ], 
    "rhythmic": "洞仙歌"
  }, 
  {
    "author": "柳永", 
    "paragraphs": [
      "遠岸收殘雨。", 
      "雨殘稍覺江天暮。", 
      "拾翠汀洲人寂靜，立雙雙鷗鷺。", 
      "望幾點、漁燈隱映蒹葭浦。", 
      "停畫橈、兩兩舟人語。", 
      "道去程今夜，遙指前村煙樹。", 
      "遊宦成羈旅。", 
      "短檣吟倚閑凝佇。", 
      "萬水千山迷遠近，想鄉關何處。", 
      "自別後、風亭月榭孤歡聚。", 
      "剛斷腸、惹得離情苦。", 
      "聽杜宇聲聲，勸人不如歸去。"
    ], 
    "rhythmic": "安公子"
  }, 
  {
    "author": "柳永", 
    "paragraphs": [
      "夢覺清宵半。", 
      "悄然屈指聽銀箭。", 
      "惟有牀前殘淚燭，啼紅相伴。", 
      "暗惹起、雲愁雨恨情何限。", 
      "從臥來、展轉千餘遍。", 
      "恁數重鴛被，怎向孤眠不暖。", 
      "堪恨還堪嘆。", 
      "當初不合輕分散。", 
      "及至厭厭獨自個，卻眼穿腸斷。", 
      "似恁地、深情密意如何拚。", 
      "雖後約、的有于飛願。", 
      "奈片時難過，怎得如今便見。"
    ], 
    "rhythmic": "安公子"
  }, 
  {
    "author": "柳永", 
    "paragraphs": [
      "繁紅嫩翠。", 
      "豔陽景，妝點神州明媚。", 
      "是處樓臺，朱門院落，弦管新聲騰沸。", 
      "恣遊人、無限馳驟，嬌馬車如水。", 
      "竟尋芳選勝，歸來向晚，起通衢近遠，香塵細細。", 
      "太平世。", 
      "少年時，忍把韶光輕棄。", 
      "況有紅妝，楚腰越豔，一笑千金何啻。", 
      "向尊前、舞袖飄雪，歌響行雲止。", 
      "願長繩、且把飛烏系。", 
      "任好從容痛飲，誰能惜醉。"
    ], 
    "rhythmic": "長壽樂"
  }, 
  {
    "author": "柳永", 
    "paragraphs": [
      "水鄉天氣，灑蒹葭、露結寒生早。", 
      "客館更堪秋杪。", 
      "空階下、木葉飄零，颯颯聲乾，狂風亂掃。", 
      "當無緒、人靜酒初醒，天外徵鴻，知送誰家歸信，穿雲悲叫。", 
      "蛩響幽窗，鼠窺寒硯，一點銀釭閒照。", 
      "夢枕頻驚，愁衾半擁，萬里歸心悄悄。", 
      "往事追思多少。", 
      "贏得空使方寸擾。", 
      "斷不成眠，此夜厭厭，就中難曉。"
    ], 
    "rhythmic": "傾杯・傾杯樂"
  }, 
  {
    "author": "柳永", 
    "paragraphs": [
      "金風淡蕩，漸秋光老、清宵永。", 
      "小院新晴天氣，輕煙乍斂，皓月當軒練淨。", 
      "對千里寒光，念幽期阻、當殘景。", 
      "早是多情多病。", 
      "那堪細把，舊約前歡重省。", 
      "最苦碧雲信斷，仙鄉路杳，歸鴻難倩。", 
      "每高歌、強遣離懷，慘咽、翻成心耿耿。", 
      "漏殘露冷。", 
      "空贏得、悄悄無言，愁緒終難整。", 
      "又是立盡，梧桐碎影。"
    ], 
    "rhythmic": "傾杯・傾杯樂"
  }, 
  {
    "author": "柳永", 
    "paragraphs": [
      "鶩落霜洲，雁橫煙渚，分明畫出秋色。", 
      "暮雨乍歇。", 
      "小楫夜泊，宿葦村山驛。", 
      "何人月下臨風處，起一聲羌笛。", 
      "離愁萬緒，聞岸草、切切蛩吟如織。", 
      "爲憶。", 
      "芳容別後，水遙山遠，何計憑鱗翼。", 
      "想繡閣深沈，爭知憔悴損、天涯行客。", 
      "楚峽雲歸，高陽人散，寂寞狂蹤跡。", 
      "望京國。", 
      "空目斷、遠峯凝碧。"
    ], 
    "rhythmic": "傾杯・傾杯樂"
  }, 
  {
    "author": "柳永", 
    "paragraphs": [
      "黃金榜上。", 
      "偶失龍頭望。", 
      "明代暫遺賢，如何向。", 
      "未遂風雲便，爭不恣狂蕩。", 
      "何須論得喪。", 
      "才子詞人，自是白衣卿相。", 
      "煙花巷陌，依約丹青屏障。", 
      "幸有意中人，堪尋訪。", 
      "且恁偎紅翠，風流事、平生暢。", 
      "青春都一餉。", 
      "忍把浮名，換了淺斟低唱。"
    ], 
    "rhythmic": "鶴沖天"
  }, 
  {
    "author": "柳永", 
    "paragraphs": [
      "翦裁用盡春工意。", 
      "淺蘸朝霞千萬蕊。", 
      "天然淡濘好精神，洗盡嚴妝方見媚。", 
      "風亭月榭閒相倚。", 
      "紫玉枝梢紅蠟蒂。", 
      "假饒花落未消愁，煮酒杯盤催結子。"
    ], 
    "rhythmic": "木蘭花・玉樓春"
  }, 
  {
    "author": "柳永", 
    "paragraphs": [
      "東風催露千嬌面。", 
      "欲綻紅深開處淺。", 
      "日高梳洗甚時忺，點滴燕脂勻未遍。", 
      "霏微雨罷殘陽院。", 
      "洗出都城新錦段。", 
      "美人纖手摘芳枝，插在釵頭和鳳顫。"
    ], 
    "rhythmic": "木蘭花・玉樓春"
  }, 
  {
    "author": "柳永", 
    "paragraphs": [
      "黃金萬縷風牽細。", 
      "寒食初頭春有味。", 
      "殢煙尤雨索春饒，一日三眠誇得意。", 
      "章街隋岸歡遊地。", 
      "高拂樓臺低映水。", 
      "楚王空待學風流，餓損宮腰終不似。"
    ], 
    "rhythmic": "木蘭花・玉樓春"
  }, 
  {
    "author": "柳永", 
    "paragraphs": [
      "樓鎖輕煙，水橫斜照，遙山半隱愁碧。", 
      "片帆岸遠，行客路杳，簇一天寒色。", 
      "楚梅映雪數枝豔，報青春消息。", 
      "年華夢促，音信斷、聲遠飛鴻南北。", 
      "算伊別來無緒，翠消紅減，雙帶長拋擲。", 
      "但淚眼沈迷，看朱成碧。", 
      "惹閒愁堆積。", 
      "雨意雲情，酒心花態，孤負高陽客。", 
      "夢難極。", 
      "和夢也、多時間隔。"
    ], 
    "rhythmic": "傾杯樂"
  }, 
  {
    "author": "柳永", 
    "paragraphs": [
      "憶繡衾相向輕輕語。", 
      "屏山掩、紅蠟長明，金獸盛薰蘭炷。", 
      "何期到此，酒態花情頓孤負。", 
      "柔腸斷、還是黃昏，那更滿庭風雨。", 
      "聽空階和漏，碎聲鬥滴愁眉聚。", 
      "算伊還共誰人，爭知此冤苦。", 
      "念千里煙波，迢迢前約，舊歡慵省，一向無心緒。"
    ], 
    "rhythmic": "祭天神"
  }, 
  {
    "author": "柳永", 
    "paragraphs": [
      "吹破殘煙入夜風。", 
      "一軒明月上簾櫳。", 
      "因驚路遠人還遠，縱得心同寢未同。", 
      "情脈脈，意忡忡。", 
      "碧雲歸去認無蹤。", 
      "只應曾向前生裏，愛把鴛鴦兩處籠。"
    ], 
    "rhythmic": "鷓鴣天"
  }, 
  {
    "author": "柳永", 
    "paragraphs": [
      "一夜狂風雨。", 
      "花英墜、碎紅無數。", 
      "垂楊漫結黃金縷。", 
      "盡春殘、縈不住。", 
      "蝶稀蜂散知何處。", 
      "殢尊酒、轉添愁緒。", 
      "多情不慣相思苦。", 
      "休惆悵、好歸去。"
    ], 
    "rhythmic": "歸去來"
  }, 
  {
    "author": "柳永", 
    "paragraphs": [
      "夢覺紗窗曉。", 
      "殘燈掩然空照。", 
      "因思人事苦縈牽，離愁別恨，無限何時了。", 
      "憐深定是心腸小。", 
      "往往成煩惱。", 
      "一生惆悵情多少。", 
      "月不長圓，春色易爲老。"
    ], 
    "rhythmic": "梁州令"
  }, 
  {
    "author": "柳永", 
    "paragraphs": [
      "輕躡羅鞋掩絳綃。", 
      "傳音耗、苦相招。", 
      "語聲猶顫不成嬌。", 
      "乍得見、兩魂消。", 
      "匆匆草草難留戀，還歸去又無聊。", 
      "若諧雨夕與雲朝。", 
      "得似個、有囂囂。"
    ], 
    "rhythmic": "燕歸樑"
  }, 
  {
    "author": "柳永", 
    "paragraphs": [
      "豔陽天氣，煙雨風暖，芳郊澄朗閒凝佇。", 
      "漸妝點亭臺，參差佳樹。", 
      "舞腰困力，垂楊綠映，淺桃穠李夭夭，嫩紅無數。", 
      "度綺燕、流鶯鬥雙語。", 
      "翠娥南陌簇簇，躡影紅陰，緩移嬌步。", 
      "擡粉面、韶容花光相妒。", 
      "絳綃袖舉。", 
      "雲鬟風顫，半遮檀口含羞，揹人偷顧。", 
      "競鬥草、金釵笑爭賭。", 
      "對此嘉景，頓覺消凝，惹成愁緒。", 
      "念解佩、輕盈在何處。", 
      "忍良時、孤負少年等閒度。", 
      "空望極、回首斜陽暮。", 
      "嘆浪萍風梗知何去。"
    ], 
    "rhythmic": "夜半樂"
  }, 
  {
    "author": "柳永", 
    "paragraphs": [
      "繁華錦爛。", 
      "已恨歸期晚。", 
      "翠減紅稀鶯似懶。", 
      "特地柔腸欲斷。", 
      "不堪尊酒頻傾。", 
      "惱人轉轉愁生。", 
      "□□□□□□，多情爭似無情。"
    ], 
    "rhythmic": "清平樂"
  }, 
  {
    "author": "柳永", 
    "paragraphs": [
      "紅板橋頭秋光暮。", 
      "淡月映煙方煦。", 
      "寒溪蘸碧，繞垂楊路。", 
      "重分飛，攜纖手、淚如雨。", 
      "波急隋堤遠，片帆舉。", 
      "倏忽年華改，向期阻。", 
      "時覺春殘，漸漸飄花絮。", 
      "好夕良天長孤負。", 
      "洞房閒掩，小屏空、無心覷。", 
      "指歸雲，仙鄉杳、在何處。", 
      "遙夜香衾暖，算誰與。", 
      "知他深深約，記得否。"
    ], 
    "rhythmic": "迷神引"
  }, 
  {
    "author": "柳永", 
    "paragraphs": [
      "多情到了多病。"
    ], 
    "rhythmic": "失調名"
  }, 
  {
    "author": "柳永", 
    "paragraphs": [
      "每到秋來，轉添甚況味。", 
      "金風動、冷清清地。", 
      "殘蟬噪晚，甚聒得、人心欲碎，更休道、宋玉多悲，石人、也須下淚。", 
      "衾寒枕冷，夜迢迢、更無寐。", 
      "深院靜、月明風細。", 
      "巴巴望曉，怎生捱、更迢遞。", 
      "料我兒、只在枕頭根底，等人來、睡夢裏。"
    ], 
    "rhythmic": "爪茉莉"
  }, 
  {
    "author": "柳永", 
    "paragraphs": [
      "火雲初布。", 
      "遲遲永日炎暑。", 
      "濃陰高樹。", 
      "黃鸝葉底，羽毛學整，方調嬌語。", 
      "薰風時漸動，峻閣池塘，芰荷爭吐。", 
      "畫樑紫燕，對對銜泥，飛來又去。", 
      "想佳期、容易成辜負。", 
      "共人人、同上畫樓斟香醑。", 
      "恨花無主。", 
      "臥象牀犀枕，成何情緒。", 
      "有時魂夢斷，半窗殘月，透簾穿戶。", 
      "去年今夜，扇兒扇我，情人何處。"
    ], 
    "rhythmic": "女冠子"
  }, 
  {
    "author": "柳永", 
    "paragraphs": [
      "晚晴初，淡煙籠月，風透蟾光如洗。", 
      "覺翠帳、涼生秋思。", 
      "漸入微寒天氣。", 
      "敗葉敲窗，西風滿院，睡不成還起。", 
      "更漏咽、滴破憂心，萬感並生，都在離人愁耳。", 
      "天怎知、當時一句，做得十分縈繫。", 
      "夜永有時，分明枕上，覷着孜孜地。", 
      "燭暗時酒醒，元來又是夢裏。", 
      "睡覺來、披衣獨坐，萬種無憀情意。", 
      "怎得伊來，重諧雲雨，再整餘香被。", 
      "祝告天發願，從今永無拋棄。"
    ], 
    "rhythmic": "十二時・憶少年"
  }, 
  {
    "author": "柳永", 
    "paragraphs": [
      "小園東，花共柳。", 
      "紅紫又一齊開了。", 
      "引將蜂蝶燕和鶯，成陣價、忙忙走。", 
      "花心偏向蜂兒有。", 
      "鶯共燕、吃他拖逗。", 
      "蜂兒卻入、花裏藏身，胡蝶兒、你且退後。"
    ], 
    "rhythmic": "紅窗迥"
  }, 
  {
    "author": "柳永", 
    "paragraphs": [
      "師師生得豔冶，香香於我情多。", 
      "安安那更久比和。", 
      "四個打成一個。", 
      "幸自蒼皇未款，新詞寫處多磨。", 
      "幾回扯了又重挼。", 
      "奸字中心著我。"
    ], 
    "rhythmic": "西江月"
  }, 
  {
    "author": "柳永", 
    "paragraphs": [
      "匆匆相見，懊惱恩情太薄。", 
      "霎時雲雨人拋卻。", 
      "教我行思坐想，肌膚如削。", 
      "恨只恨、相違舊約。", 
      "相思成病，那更瀟瀟雨落。", 
      "斷腸人在闌干角。", 
      "山遠水遠人遠，音信難託。", 
      "這滋味、黃昏又惡。"
    ], 
    "rhythmic": "鳳凰閣"
  }, 
  {
    "author": "張先", 
    "paragraphs": [
      "雙蝶繡羅裙。", 
      "東池宴。", 
      "初相見。", 
      "朱粉不深勻。", 
      "閒花淡淡春。", 
      "細看諸處好。", 
      "人人道。", 
      "柳腰身。", 
      "昨日亂山昏。", 
      "來時衣上雲。"
    ], 
    "rhythmic": "醉垂鞭", 
    "tags": [
      "宋詞三百首"
    ]
  }, 
  {
    "author": "張先", 
    "paragraphs": [
      "朱粉不須施。", 
      "花枝小。", 
      "春偏好。", 
      "嬌妙近勝衣。", 
      "輕羅紅霧垂。", 
      "琵琶金畫鳳。", 
      "雙條重。", 
      "倦眉低。", 
      "啄木細聲遲。", 
      "黃蜂花上飛。"
    ], 
    "rhythmic": "醉垂鞭"
  }, 
  {
    "author": "張先", 
    "paragraphs": [
      "何處可魂消。", 
      "京口終朝兩信潮。", 
      "不管離心千疊恨，滔滔。", 
      "催促行人動去橈。", 
      "記得舊江皋。", 
      "綠楊輕絮幾條條。", 
      "春水一篙殘照闊，遙遙。", 
      "有個多情立畫橋。"
    ], 
    "rhythmic": "南鄉子"
  }, 
  {
    "author": "張先", 
    "paragraphs": [
      "潮上水清渾。", 
      "棹影輕於水底雲。", 
      "去意徘徊無奈淚，衣巾。", 
      "猶有當時粉黛痕。", 
      "海近古城昏。", 
      "暮角寒沙雁隊分。", 
      "今夜相思應看月，無人。", 
      "露冷依前獨掩門。"
    ], 
    "rhythmic": "南鄉子"
  }, 
  {
    "author": "張先", 
    "paragraphs": [
      "憶郎還上層樓曲。", 
      "樓前芳草年年綠。", 
      "綠似去時袍。", 
      "回頭風袖飄。", 
      "郎袍應已舊。", 
      "顏色非長久。", 
      "惜恐鏡中春。", 
      "不如花草新。"
    ], 
    "rhythmic": "菩薩蠻"
  }, 
  {
    "author": "張先", 
    "paragraphs": [
      "聞人語著仙卿字。", 
      "瞋情恨意還須喜。", 
      "何況草長時。", 
      "酒前頻共伊。", 
      "嬌香堆寶帳。", 
      "月到梨花上。", 
      "心事兩人知。", 
      "掩燈羅幕垂。"
    ], 
    "rhythmic": "菩薩蠻"
  }, 
  {
    "author": "張先", 
    "paragraphs": [
      "夜深不至春蟾見。", 
      "令人更更情飛亂。", 
      "翠幕動風亭。", 
      "時疑響屜聲。", 
      "花香聞水榭。", 
      "幾誤飄衣麝。", 
      "不忍下朱扉。", 
      "繞廊重待伊。"
    ], 
    "rhythmic": "菩薩蠻"
  }, 
  {
    "author": "張先", 
    "paragraphs": [
      "簟紋衫色嬌黃淺。", 
      "釵頭秋葉玲瓏翦。", 
      "輕怯瘦腰身。", 
      "紗窗病起人。", 
      "相思魂欲絕。", 
      "莫話新秋別。", 
      "何處斷離腸。", 
      "西風昨夜涼。"
    ], 
    "rhythmic": "菩薩蠻"
  }, 
  {
    "author": "張先", 
    "paragraphs": [
      "衾鳳猶溫，籠鸚尚睡。", 
      "宿妝稀淡眉成字。", 
      "映花避月上行廊，珠裙摺摺輕垂地。", 
      "翠幕成波，新荷貼水。", 
      "紛紛煙柳低還起。", 
      "重牆繞院更重門，春風無路通深意。"
    ], 
    "rhythmic": "踏莎行"
  }, 
  {
    "author": "張先", 
    "paragraphs": [
      "波湛橫眸，霞分膩臉。", 
      "盈盈笑動籠香靨。", 
      "有情未結鳳樓歡，無憀愛把歌眉斂。", 
      "密意欲傳，嬌羞未敢。", 
      "斜偎象板還偷盰。", 
      "輕輕試問借人麼，佯佯不覷雲鬟點。"
    ], 
    "rhythmic": "踏莎行"
  }, 
  {
    "author": "張先", 
    "paragraphs": [
      "萬乘靴袍御紫宸。", 
      "揮豪敷麗藻，盡經綸。", 
      "第名天陛首平津。", 
      "東堂桂，重佔一枝春。", 
      "殊觀聳簪紳。", 
      "蓬山仙話重，霈恩新。", 
      "暫時趨府冠談賓。", 
      "十年外，身是鳳池人。"
    ], 
    "rhythmic": "感皇恩"
  }, 
  {
    "author": "張先", 
    "paragraphs": [
      "體態看來隱約，梳妝好是家常。", 
      "檀槽初抱更安詳。", 
      "立向尊前一行。", 
      "小打登鉤怕重，盡纏繡帶由長。", 
      "嬌春鶯舌巧如簧。", 
      "飛在四條弦上。"
    ], 
    "rhythmic": "西江月"
  }, 
  {
    "author": "張先", 
    "paragraphs": [
      "青螺添遠山。", 
      "兩嬌靨、笑時圓。", 
      "抱雲勾雪近燈看。", 
      "妍處不堪憐。", 
      "今生但願無離別，花月下、繡屏前。", 
      "雙蠶成繭共纏綿。", 
      "更結後生緣。"
    ], 
    "rhythmic": "慶金枝"
  }, 
  {
    "author": "張先", 
    "paragraphs": [
      "輕屜來時不破塵。", 
      "石榴花映石榴裙。", 
      "有情應得撞腮春。", 
      "夜短更難留遠夢，日高何計學行雲。", 
      "樹深鶯過靜無人。"
    ], 
    "rhythmic": "浣溪沙"
  }, 
  {
    "author": "張先", 
    "paragraphs": [
      "春去幾時還。", 
      "問桃李無言。", 
      "燕子歸棲風緊，梨雪亂西園。", 
      "猶有月嬋娟。", 
      "似人人、難近如天。", 
      "願教清影長相見，更乞取長圓。"
    ], 
    "rhythmic": "相思兒令"
  }, 
  {
    "author": "張先", 
    "paragraphs": [
      "香鈿寶珥。", 
      "拂菱花如水。", 
      "學妝皆道稱時宜，粉色有、天然春意。", 
      "蜀綵衣長勝未起。", 
      "縱亂雲垂地。", 
      "都城池苑誇桃李。", 
      "問東風何似。", 
      "不須回扇障清歌，脣一點、小於珠子。", 
      "正是殘英和月墜。", 
      "寄此情千里。"
    ], 
    "rhythmic": "師師令"
  }, 
  {
    "author": "張先", 
    "paragraphs": [
      "宴亭永晝喧簫鼓。", 
      "倚青空、畫闌紅柱。", 
      "玉瑩紫微人，藹和氣、春融日煦。", 
      "故宮池館更樓臺，約風月、今宵何處。", 
      "湖水動鮮衣，競拾翠、湖邊路。", 
      "落花蕩漾愁空樹。", 
      "曉山靜、數聲杜宇。", 
      "天意送芳菲，正黯淡、疏煙逗雨。", 
      "新歡寧似舊歡長，此會散、幾時還聚。", 
      "試爲挹飛雲，問解寄、相思否。"
    ], 
    "rhythmic": "山亭宴慢・山亭宴"
  }, 
  {
    "author": "張先", 
    "paragraphs": [
      "繚牆重院，時聞有、啼鶯到。", 
      "繡被掩餘寒，畫幕明新曉。", 
      "朱檻連空闊，飛絮無多少。", 
      "徑莎平，池水渺。", 
      "日長風靜，花影閒相照。", 
      "塵香拂馬，逢謝女、城南道。", 
      "秀豔過施粉，多眉生輕笑。", 
      "鬥色鮮衣薄，碾玉雙蟬小。", 
      "歡難偶，春過了。", 
      "琵琶流怨，都入相思調。"
    ], 
    "rhythmic": "謝池春慢"
  }, 
  {
    "author": "張先", 
    "paragraphs": [
      "城上層樓天邊路。", 
      "殘照裏、平蕪綠樹。", 
      "傷遠更惜春暮。", 
      "有人還在高高處。", 
      "斷夢歸雲經日去。", 
      "無計使、哀弦寄語。", 
      "相望恨不相遇。", 
      "倚橋臨水誰家住。"
    ], 
    "rhythmic": "惜雙雙・惜分飛"
  }, 
  {
    "author": "張先", 
    "paragraphs": [
      "隋堤遠，波急路塵輕。", 
      "今古柳橋多送別，見人分袂亦愁生。", 
      "何況自關情。", 
      "斜照後，新月上西城。", 
      "城上樓高重倚望，願身能似月亭亭。", 
      "千里伴君行。"
    ], 
    "rhythmic": "江南柳"
  }, 
  {
    "author": "張先", 
    "paragraphs": [
      "錦屏羅幌初睡起。", 
      "花陰轉、重門閉。", 
      "正不寒不暖，和風細雨，困人天氣。", 
      "此時無限傷春意。", 
      "憑誰訴、厭厭地。", 
      "這淺情薄倖，千山萬水，也須來裏。"
    ], 
    "rhythmic": "八寶裝・八寶妝"
  }, 
  {
    "author": "張先", 
    "paragraphs": [
      "傷高懷遠幾時窮。", 
      "無物似情濃。", 
      "離愁正引千絲亂，更東陌、飛絮濛濛。", 
      "嘶騎漸遙，征塵不斷，何處認郎蹤。", 
      "雙鴛池沼水溶溶。", 
      "南北小橈通。", 
      "梯橫畫閣黃昏後，又還是、斜月簾櫳。", 
      "沈恨細思，不如桃杏，猶解嫁東風。"
    ], 
    "rhythmic": "一叢花令・一叢花", 
    "tags": [
      "宋詞三百首"
    ]
  }, 
  {
    "author": "張先", 
    "paragraphs": [
      "泛泛春船載樂，溶溶湖水平橋。", 
      "高鬟照影翠煙搖。", 
      "白紵一聲雲杪。", 
      "倦醉天然玉軟，弄妝人惜花嬌。", 
      "風情遺恨幾時消。", 
      "不見盧郎年少。"
    ], 
    "rhythmic": "西江月"
  }, 
  {
    "author": "張先", 
    "paragraphs": [
      "廊廟當時共代工。", 
      "睢陵千里遠，約過從。", 
      "欲知賓主與誰同。", 
      "宗枝內，黃閣舊，有三公。", 
      "廣樂起雲中。", 
      "湖山看畫軸，兩仙翁。", 
      "武林嘉語幾時窮。", 
      "元豐際，德星聚，照江東。"
    ], 
    "rhythmic": "感皇恩"
  }, 
  {
    "author": "張先", 
    "paragraphs": [
      "麗日千門，紫煙雙闕，瓊林又報春回。", 
      "殿閣風微，當時去燕還來。", 
      "五侯池館頻開。", 
      "探芳菲、走馬天街。", 
      "重簾人語，轔轔繡軒，遠近輕雷。", 
      "雕觴霞灩，翠幕雲飛，楚腰舞柳，宮面妝梅。", 
      "金猊夜暖、羅衣暗裛香煤。", 
      "洞府人歸，放笙歌、燈火樓臺。", 
      "下蓬萊。", 
      "猶有花上月，清影徘徊。"
    ], 
    "rhythmic": "宴春臺慢・宴春臺"
  }, 
  {
    "author": "張先", 
    "paragraphs": [
      "月色透橫枝，短葉小花無力。", 
      "北客一聲長笛，怨江南先得。", 
      "誰教強半臘前開，多情爲春憶。", 
      "留取大家沈醉，正雨休風息。"
    ], 
    "rhythmic": "好事近"
  }, 
  {
    "author": "張先", 
    "paragraphs": [
      "燈燭上山堂，香霧暖生寒夕。", 
      "前夜雪清梅瘦，已不禁輕摘。", 
      "雙歌聲斷寶杯空，妝光豔瑤席。", 
      "相趁笑聲歸去，有隨人月色。"
    ], 
    "rhythmic": "好事近"
  }, 
  {
    "author": "張先", 
    "paragraphs": [
      "屏山斜展。", 
      "帳卷紅綃半。", 
      "泥淺曲池飛海燕。", 
      "風度楊花滿院。", 
      "雲情雨意空深。", 
      "覺來一枕春陰。", 
      "隴上梅花落盡，江南消息沈沈。"
    ], 
    "rhythmic": "清平樂"
  }, 
  {
    "author": "張先", 
    "paragraphs": [
      "清歌逐酒。", 
      "膩臉生紅透。", 
      "櫻小杏青寒食後。", 
      "衣換縷金輕繡。", 
      "畫堂新月朱扉。", 
      "嚴城夜鼓聲遲。", 
      "細看玉人嬌面，春光不在花枝。"
    ], 
    "rhythmic": "清平樂"
  }, 
  {
    "author": "張先", 
    "paragraphs": [
      "落花浮水樹臨池。", 
      "年前心眼期。", 
      "見來無事去還思。", 
      "如今花又飛。", 
      "淺螺黛，淡胭脂。", 
      "開花取次宜。", 
      "隔簾燈影閉門時。", 
      "此情風月知。"
    ], 
    "rhythmic": "醉桃源・阮郎歸"
  }, 
  {
    "author": "張先", 
    "paragraphs": [
      "好夢才成又斷。", 
      "日晚起、雲嚲梳鬟。", 
      "秀臉拂新紅，酒入嬌眉眼，薄衣減春寒。", 
      "紅柱溪橋波平岸。", 
      "畫閣外、落日西山。", 
      "不分閒花並蒂，秋藕連根，何時重得雙眠。"
    ], 
    "rhythmic": "恨春遲"
  }, 
  {
    "author": "張先", 
    "paragraphs": [
      "欲借紅梅薦飲。", 
      "望隴驛、音信沈沈。", 
      "住在柳州東岸，彼此相思，夢去難尋。", 
      "乳燕來時花期寢。", 
      "淡月墜、將曉還陰。", 
      "爭奈多情易感，音信無憑，如何消遣得初心。"
    ], 
    "rhythmic": "恨春遲"
  }, 
  {
    "author": "張先", 
    "paragraphs": [
      "莫風流。", 
      "莫風流。", 
      "風流後、有閒愁。", 
      "花滿南園月滿樓。", 
      "偏使我、憶歡遊。", 
      "我憶歡遊無計奈，除卻且醉金甌。", 
      "醉了醒來春復秋。", 
      "我心事、幾時休。"
    ], 
    "rhythmic": "慶佳節"
  }, 
  {
    "author": "張先", 
    "paragraphs": [
      "芳菲節。", 
      "芳菲節。", 
      "天意應不虛設。", 
      "對酒高歌玉壺闕。", 
      "慎莫負、狂風月。", 
      "人間萬事何時歇。", 
      "空贏得、鬢成雪。", 
      "我有閒愁與君說。", 
      "且莫用、輕離別。"
    ], 
    "rhythmic": "慶佳節"
  }, 
  {
    "author": "張先", 
    "paragraphs": [
      "水雲薄薄天同色，竟日清輝。", 
      "風影輕飛。", 
      "花發瑤林春未知。", 
      "剡溪不辨沙頭路，粉水平堤。", 
      "姑射人歸。", 
      "記得歌聲與舞時。"
    ], 
    "rhythmic": "採桑子"
  }, 
  {
    "author": "張先", 
    "paragraphs": [
      "畫船橫倚煙溪半。", 
      "春入吳山遍。", 
      "主人憑客且遲留，程入花溪遠遠。", 
      "數聲蘆葉，兩行霓袖，幾處成離宴。", 
      "紛紛歸騎亭皋晚。", 
      "風順檣烏轉。", 
      "古今爲別最消魂，因別有情須怨。", 
      "更獨自、盡上高臺望，望盡飛雲斷。"
    ], 
    "rhythmic": "御街行"
  }, 
  {
    "author": "張先", 
    "paragraphs": [
      "都人未逐風雲散。", 
      "願留離宴。", 
      "不須都愛洛城春，黃花訝、歸來晚。", 
      "葉落灞陵如翦。", 
      "淚沾歌扇。", 
      "無由重肯日邊來，上馬便、長安遠。"
    ], 
    "rhythmic": "玉聯環・解連環"
  }, 
  {
    "author": "張先", 
    "paragraphs": [
      "來時露裛衣香潤。", 
      "彩絛垂鬢。", 
      "捲簾還喜月相親，把酒更、花相近。", 
      "西去陽關休問。", 
      "未歌先恨。", 
      "玉峯山下水長流，流水盡、情無盡。"
    ], 
    "rhythmic": "玉聯環・解連環"
  }, 
  {
    "author": "張先", 
    "paragraphs": [
      "秋染青溪天外水，風棹採菱還。", 
      "波上逢郎密意傳。", 
      "語近隔叢蓮。", 
      "相看忘卻歸來路，遮日小荷圓。", 
      "菱蔓雖多不上船。", 
      "心眼在郎邊。"
    ], 
    "rhythmic": "武陵春"
  }, 
  {
    "author": "張先", 
    "paragraphs": [
      "素藕抽條未放蓮。", 
      "晚蠶將繭不成眠。", 
      "若比相思如亂絮。", 
      "何異。", 
      "兩心俱被暗絲牽。", 
      "暫覺欲歸還是恨。", 
      "莫問。", 
      "有情誰信道無緣。", 
      "有似中秋雲外月。", 
      "皎潔。", 
      "不團圓待幾時圓。"
    ], 
    "rhythmic": "定風波"
  }, 
  {
    "author": "張先", 
    "paragraphs": [
      "珠闕五雲仙子。", 
      "未省有誰能似。", 
      "百媚算應天乞與，淨飾豔妝俱美。", 
      "若取次芳華皆可意。", 
      "何處比桃李。", 
      "蜀被錦紋鋪水。", 
      "不放彩鴛雙戲。", 
      "樂事也知存後會，爭奈眼前心裏。", 
      "綠皺小池紅疊砌。", 
      "花外東風起。"
    ], 
    "rhythmic": "百媚娘"
  }, 
  {
    "author": "張先", 
    "paragraphs": [
      "江東蘇小。", 
      "夭斜窈窕。", 
      "都不勝、綵鸞嬌妙。", 
      "春豔上新妝。", 
      "肌肉過人香。", 
      "佳樹陰陰池院。", 
      "華燈繡幔。", 
      "花月好、可能長見。", 
      "離聚此生緣。", 
      "無計問天天。"
    ], 
    "rhythmic": "夢仙鄉"
  }, 
  {
    "author": "張先", 
    "paragraphs": [
      "聲轉轆轤聞露井。", 
      "曉引銀瓶牽素綆。", 
      "西園人語夜來風，叢英飄墜紅成徑。", 
      "寶猊煙未冷。", 
      "蓮臺香蠟殘痕凝。", 
      "等身金，誰能得意，買此好光景。", 
      "粉落輕妝紅玉瑩。", 
      "月枕橫釵雲墜領。", 
      "有情無物不雙棲，文禽只合常交頸。", 
      "晝長歡豈定。", 
      "爭如翻作春消永。", 
      "日曈曨，嬌柔懶起，簾押殘花影。"
    ], 
    "rhythmic": "歸朝歡"
  }, 
  {
    "author": "張先", 
    "paragraphs": [
      "蘋滿溪。", 
      "柳繞堤。", 
      "相送行人溪水西。", 
      "回時隴月低。", 
      "煙霏霏。", 
      "風悽悽。", 
      "重倚朱門聽馬嘶。", 
      "寒鷗相對飛。"
    ], 
    "rhythmic": "相思令・相思兒令"
  }, 
  {
    "author": "張先", 
    "paragraphs": [
      "紅葉黃花秋又老，疏雨更西風。", 
      "山重水遠，雲閒天淡，遊子斷腸中。", 
      "青樓薄倖何時見，細說與、這忡忡。", 
      "念遠離情，感時愁緒，應解與人同。"
    ], 
    "rhythmic": "少年遊"
  }, 
  {
    "author": "張先", 
    "paragraphs": [
      "淡黃衫子濃妝了。", 
      "步縷金鞋小。", 
      "愛來書幌綠窗前，半和嬌笑。", 
      "謝家姊妹，詩名空杳。", 
      "何曾機巧。", 
      "爭如奴道，春來情思，亂如芳草。"
    ], 
    "rhythmic": "賀聖朝"
  }, 
  {
    "author": "張先", 
    "paragraphs": [
      "當初相見時，彼此心蕭灑。", 
      "近日見人來，卻恁相謾諕。", 
      "休休休便休，美底教他且。", 
      "匹似沒伊時，更不思量也。"
    ], 
    "rhythmic": "生查子"
  }, 
  {
    "author": "張先", 
    "paragraphs": [
      "昨夜小筵歡縱。", 
      "燭房深、舞鸞歌鳳。", 
      "酒迷花困共厭厭，倚朱弦、未成歸弄。", 
      "峽雨忽收尋斷夢。", 
      "依前是、畫樓鍾動。", 
      "爭拂雕鞍蔥蔥去，萬千恨、不能相送。"
    ], 
    "rhythmic": "夜厭厭・夜行船"
  }, 
  {
    "author": "張先", 
    "paragraphs": [
      "城頭畫角催夕宴。", 
      "憶前時、小樓晚。", 
      "殘虹數尺雲中斷。", 
      "愁送目、天涯遠。", 
      "枕清風、停畫扇。", 
      "逗蠻簟、碧紗零亂。", 
      "怎生得伊來，今夜裏、銀蟾滿。"
    ], 
    "rhythmic": "迎春樂"
  }, 
  {
    "author": "張先", 
    "paragraphs": [
      "密宴厭厭池館暮。", 
      "天漢沈沈，借得春光住。", 
      "紅翠鬥爲長袖舞。", 
      "香檀拍過驚鴻翥。", 
      "明日不知花在否。", 
      "今夜圓蟾，後夜憂風雨。", 
      "可惜歌雲容易去。", 
      "東城楊柳東城路。"
    ], 
    "rhythmic": "鳳棲梧・蝶戀花"
  }, 
  {
    "author": "張先", 
    "paragraphs": [
      "榴花簾外飄紅。", 
      "藕絲罩、小屏風。", 
      "東山別後，高唐夢短，猶喜相逢。", 
      "幾時再與眠香翠，悔舊歡、何事匆匆。", 
      "芳心念我，也應那裏，蹙破眉峯。"
    ], 
    "rhythmic": "雙燕兒"
  }, 
  {
    "author": "張先", 
    "paragraphs": [
      "溪山別意，煙樹去程，日落採蘋春晚。", 
      "欲上徵鞍，更掩翠簾相眄。", 
      "惜彎彎淺黛長長眼。", 
      "奈畫閣歡遊，也學狂花亂絮輕散。", 
      "水影橫池館。", 
      "對靜夜無人，月高雲遠。", 
      "一餉凝思，兩袖淚痕還滿。", 
      "恨私書、又逐東風斷。", 
      "縱西北層樓萬尺，望重城那見。"
    ], 
    "rhythmic": "卜算子慢"
  }, 
  {
    "author": "張先", 
    "paragraphs": [
      "錦筵紅，羅幕翠。", 
      "侍宴美人姝麗。", 
      "十五六，解憐才。", 
      "勸人深酒杯。", 
      "黛眉長，檀口小。", 
      "耳畔向人輕道。", 
      "柳陰曲，是兒家。", 
      "門前紅杏花。"
    ], 
    "rhythmic": "更漏子"
  }, 
  {
    "author": "張先", 
    "paragraphs": [
      "相君家，賓宴集。", 
      "秋葉曉霜紅溼。", 
      "簾額動，水紋浮。", 
      "纈花相對流。", 
      "薄霞衣，酣酒面。", 
      "重抱琵琶輕按。", 
      "回畫撥，抹幺弦。", 
      "一聲飛露蟬。"
    ], 
    "rhythmic": "更漏子"
  }, 
  {
    "author": "張先", 
    "paragraphs": [
      "醉後和衣倒，愁來殢酒醺。", 
      "困人天氣近清明。", 
      "盡日厭厭□臉、淺含顰。", 
      "睡覺□□恨，依然月映門。", 
      "楚天何處覓行雲。", 
      "唯有暗燈殘漏、伴消魂。"
    ], 
    "rhythmic": "南歌子"
  }, 
  {
    "author": "張先", 
    "paragraphs": [
      "蟬抱高高柳，蓮開淺淺波。", 
      "倚風疏葉下庭柯。", 
      "況是不寒不暖、正清和。", 
      "浮世歡會少，勞生怨別多。", 
      "相逢休惜醉顏酡。", 
      "賴有西園明月、照笙歌。"
    ], 
    "rhythmic": "南歌子"
  }, 
  {
    "author": "張先", 
    "paragraphs": [
      "殘照催行棹，乘春拂去衣。", 
      "海棠花下醉芳菲。", 
      "無計少留君住、淚雙垂。", 
      "煙染春江暮，雲藏閣道危。", 
      "行行聽取杜鵑啼。", 
      "是妾此時離恨、盡呼伊。"
    ], 
    "rhythmic": "南歌子"
  }, 
  {
    "author": "張先", 
    "paragraphs": [
      "臨水人家深宅院。", 
      "階下殘花，門外斜陽岸。", 
      "柳舞麴塵千萬線。", 
      "青樓百尺臨天半。", 
      "樓上東風春不淺。", 
      "十二闌干，盡日珠簾卷。", 
      "有個離人凝淚眼。", 
      "淡煙芳草連雲遠。"
    ], 
    "rhythmic": "蝶戀花"
  }, 
  {
    "author": "張先", 
    "paragraphs": [
      "檻菊愁煙蘭泣露。", 
      "羅幕輕寒，燕子雙來去。", 
      "明月不諳離恨苦。", 
      "斜光到曉穿朱戶。", 
      "昨夜西風雕碧樹。", 
      "獨上高樓，望盡天涯路。", 
      "欲寄彩箋兼尺素。", 
      "山長水闊知何處。"
    ], 
    "rhythmic": "蝶戀花"
  }, 
  {
    "author": "張先", 
    "paragraphs": [
      "綠水波平花爛漫。", 
      "照影紅妝，步轉垂楊岸。", 
      "別後深情將爲斷。", 
      "相逢添得人留戀。", 
      "絮軟絲輕無系絆。", 
      "煙惹風迎，併入春心亂。", 
      "和淚語嬌聲又顫。", 
      "行行盡遠猶回面。"
    ], 
    "rhythmic": "蝶戀花"
  }, 
  {
    "author": "張先", 
    "paragraphs": [
      "移得綠楊栽後院。", 
      "學舞宮腰，二月青猶短。", 
      "不比灞陵多送遠。", 
      "殘絲亂絮東西岸。", 
      "幾葉小眉寒不展。", 
      "莫唱陽關，真個腸先斷。", 
      "分付與春休細看。", 
      "條條盡是離人怨。"
    ], 
    "rhythmic": "蝶戀花"
  }, 
  {
    "author": "張先", 
    "paragraphs": [
      "花前月下暫相逢。", 
      "苦恨阻從容。", 
      "何況酒醒夢斷，花謝月朦朧。", 
      "花不盡，月無窮。", 
      "兩心同。", 
      "此時願作，楊柳千絲，絆惹春風。"
    ], 
    "rhythmic": "訴衷情"
  }, 
  {
    "author": "張先", 
    "paragraphs": [
      "數枝金菊對芙蓉。", 
      "零落意忡忡。", 
      "不知多少幽怨，和淚泣東風。", 
      "人散後，月明中。", 
      "夜寒濃。", 
      "謝娘愁臥，潘令閒眠，往事何窮。"
    ], 
    "rhythmic": "訴衷情"
  }, 
  {
    "author": "張先", 
    "paragraphs": [
      "青錢貼水萍無數。", 
      "臨曉西湖春漲雨。", 
      "泥新輕燕面前飛，風慢落花衣上住。", 
      "紅裙空引煙娥聚。", 
      "雲月卻能隨馬去。", 
      "明朝何處上高臺，回認玉峯山下路。"
    ], 
    "rhythmic": "木蘭花・玉樓春", 
    "tags": [
      "西湖"
    ]
  }, 
  {
    "author": "張先", 
    "paragraphs": [
      "西湖楊柳風流絕。", 
      "滿縷青春看贈別。", 
      "牆頭簌簌暗飛花，山外陰陰初落月。", 
      "秦姬穠麗雲梳髮。", 
      "持酒唱歌留晚發。", 
      "驪駒應解惱人情，欲出重城嘶不歇。"
    ], 
    "rhythmic": "木蘭花・玉樓春", 
    "tags": [
      "西湖"
    ]
  }, 
  {
    "author": "張先", 
    "paragraphs": [
      "樓下雪飛樓上宴。", 
      "歌咽笙簧聲韻顫。", 
      "尊前有個好人人，十二闌干同倚遍。", 
      "簾重不知金屋晚。", 
      "信馬歸來腸欲斷。", 
      "多情無奈苦相思，醉眼開時猶似見。"
    ], 
    "rhythmic": "木蘭花・玉樓春"
  }, 
  {
    "author": "張先", 
    "paragraphs": [
      "垂螺近額。", 
      "走上紅裀初趁拍。", 
      "只恐輕飛。", 
      "擬倩遊絲惹住伊。", 
      "文鴛繡履。", 
      "去似楊花塵不起。", 
      "舞徹伊州。", 
      "頭上宮花顫未休。"
    ], 
    "rhythmic": "減字木蘭花"
  }, 
  {
    "author": "張先", 
    "paragraphs": [
      "碎霞浮動曉朦朧。", 
      "春意與花濃。", 
      "銀瓶素綆，玉泉金甃，真色浸朝紅。", 
      "花枝人面難常見，青子小叢叢。", 
      "韶華長在，明年依舊，相與笑春風。"
    ], 
    "rhythmic": "少年遊"
  }, 
  {
    "author": "張先", 
    "paragraphs": [
      "帽檐風細馬蹄塵。", 
      "常記探花人。", 
      "露英千樣，粉香無盡，驀地酒初醒。", 
      "探花人向花前老，花上舊時春。", 
      "行歌聲外，靚妝叢裏，須貴少年身。"
    ], 
    "rhythmic": "少年遊"
  }, 
  {
    "author": "張先", 
    "paragraphs": [
      "雲輕柳弱。", 
      "內家髻要新梳掠。", 
      "生香真色人難學。", 
      "橫管孤吹，月淡天垂暮。", 
      "朱脣淺破桃花萼。", 
      "倚樓誰在闌干角。", 
      "夜寒手冷羅衣薄。", 
      "聲入霜林，簌簌驚梅落。"
    ], 
    "rhythmic": "醉落魄・一斛珠"
  }, 
  {
    "author": "張先", 
    "paragraphs": [
      "曉雲開。", 
      "睨仙館陵虛，步入蓬萊。", 
      "玉宇瓊甃，對青林近，歸鳥徘徊。", 
      "風月頓消清暑，野色對、江山助詩才。", 
      "瀟鼓宴，璇題寶字，浮動持杯。", 
      "人多送目天際，識渡舟帆小，時見潮回。", 
      "故國千里，共十萬室，日日春臺。", 
      "睢社朝京非遠，正和羹、民口渴鹽梅。", 
      "佳景在，吳儂還望，分閫重來。"
    ], 
    "rhythmic": "喜朝天・踏莎行"
  }, 
  {
    "author": "張先", 
    "paragraphs": [
      "四堂互映，雙門並麗，龍閣開府。", 
      "郡美東南第一，望故苑、樓臺霏霧。", 
      "垂柳池塘，流泉巷陌，吳歌處處。", 
      "近黃昏，漸更宜良夜，簇簇繁星燈燭，長衢如晝，暝色韶光，幾許粉面，飛甍朱戶。", 
      "和煦。", 
      "雁齒橋紅，裙腰草綠，雲際寺、林下路。", 
      "酒熟梨花賓客醉，但覺滿山瀟鼓。", 
      "盡朋遊、同民樂，芳菲有主。", 
      "自此歸從泥詔，去指沙堤，南屏水石，西湖風月，好作千騎行春，畫圖寫取。"
    ], 
    "rhythmic": "破陣樂", 
    "tags": [
      "西湖"
    ]
  }, 
  {
    "author": "張先", 
    "paragraphs": [
      "墮髻慵妝來日暮。", 
      "家在畫橋堤下住。", 
      "衣緩絳綃垂，瓊樹嫋、一枝紅霧。", 
      "院深池靜嬌相妒。", 
      "粉牆低、樂聲時度。", 
      "長恐舞筵空，輕化作、彩雲飛去。"
    ], 
    "rhythmic": "菊花新"
  }, 
  {
    "author": "張先", 
    "paragraphs": [
      "苕花飛盡汀風定。", 
      "苕水天搖影。", 
      "畫船羅綺滿溪春。", 
      "一曲石城清響、入高雲。", 
      "壺觴昔歲同歌舞。", 
      "今日無歡侶。", 
      "南園花少故人稀。", 
      "月照玉樓依舊、似當時。"
    ], 
    "rhythmic": "虞美人"
  }, 
  {
    "author": "張先", 
    "paragraphs": [
      "瓊枝玉樹不相饒。", 
      "薄雲衣、細柳腰。", 
      "一般妝樣百般嬌。", 
      "眉眼細、好如描。", 
      "東風搖草百花飄。", 
      "恨無計、上青條。", 
      "更起雙歌郎且飲，郎未醉、有金貂。"
    ], 
    "rhythmic": "醉紅妝"
  }, 
  {
    "author": "張先", 
    "paragraphs": [
      "水調數聲持酒聽。", 
      "午醉醒來愁未醒。", 
      "送春春去幾時回，臨晚鏡。", 
      "傷流景。", 
      "往事後期空記省。", 
      "沙上並禽池上暝。", 
      "雲破月來花弄影。", 
      "重重簾幕密遮燈，風不定。", 
      "人初靜。", 
      "明日落紅應滿徑。"
    ], 
    "rhythmic": "天仙子", 
    "tags": [
      "宋詞三百首"
    ]
  }, 
  {
    "author": "張先", 
    "paragraphs": [
      "持節來時初有雁。", 
      "十萬人家春已滿。", 
      "龍標名第鳳池身，堂阜遠。", 
      "江橋晚。", 
      "一見湖山看未遍。", 
      "障扇欲收歌淚濺。", 
      "亭下花空羅綺散。", 
      "檣竿漸向望中疏，旗影轉。", 
      "鼙聲斷。", 
      "惆悵不如船尾燕。"
    ], 
    "rhythmic": "天仙子"
  }, 
  {
    "author": "張先", 
    "paragraphs": [
      "玉人又是匆匆去。", 
      "馬蹄何處垂楊路。", 
      "殘日倚樓時。", 
      "斷魂郎未知。", 
      "闌干移倚遍。", 
      "薄倖教人怨。", 
      "明月卻多情。", 
      "隨人處處行。"
    ], 
    "rhythmic": "菩薩蠻"
  }, 
  {
    "author": "張先", 
    "paragraphs": [
      "無由且住。", 
      "綿綿恨似春蠶緒。", 
      "見來時餉還須去。", 
      "月淺燈收，多在偷期處。", 
      "今夜掩妝花下語。", 
      "明朝芳草東西路。", 
      "願身不學相思樹。", 
      "但願羅衣，化作雙飛羽。"
    ], 
    "rhythmic": "怨春風・一斛珠"
  }, 
  {
    "author": "張先", 
    "paragraphs": [
      "寶奩開，菱鑑靜，一掏清蟾。", 
      "新妝臉、旋學花添。", 
      "蜀紅衫，雙繡蝶，裙縷鶼鶼。", 
      "尋思前事，小屏風、巧畫江南。", 
      "怎空教、草解宜男。", 
      "柔桑暗、又過春蠶。", 
      "正陰晴天氣，更暝色相兼。", 
      "幽期消息，曲房西、碎月篩簾。"
    ], 
    "rhythmic": "于飛樂令・于飛樂"
  }, 
  {
    "author": "張先", 
    "paragraphs": [
      "自古傷心惟遠別，登山臨水遲留。", 
      "暮塵衰草一番秋。", 
      "尋常景物，到此盡成愁。", 
      "況與佳人分鳳侶，盈盈粉淚難收。", 
      "高城深處是青樓。", 
      "紅塵遠道，明日忍回頭。"
    ], 
    "rhythmic": "臨江仙"
  }, 
  {
    "author": "張先", 
    "paragraphs": [
      "鏤牙歌板齒如犀。", 
      "串珠齊。", 
      "畫橋西。", 
      "雜花池院，風幕卷金泥。", 
      "酒入四肢波入鬢，嬌不盡，翠眉低。"
    ], 
    "rhythmic": "江城子"
  }, 
  {
    "author": "張先", 
    "paragraphs": [
      "使君欲醉離亭酒。", 
      "酒醒離愁轉有。", 
      "紫禁多時虛右。", 
      "苕霄留難久。", 
      "一聲歌掩雙羅袖。", 
      "日落亂山春後。", 
      "猶有東城煙柳。", 
      "青蔭長依舊。"
    ], 
    "rhythmic": "轉聲虞美人・桃源憶故人"
  }, 
  {
    "author": "張先", 
    "paragraphs": [
      "去歲中秋玩桂輪。", 
      "河漢淨無雲。", 
      "今年江上共瑤尊。", 
      "都不是、去年人。", 
      "水精宮殿，琉璃臺閣，紅翠兩行分。", 
      "點脣機動秀眉顰。", 
      "清影外、見微塵。"
    ], 
    "rhythmic": "燕歸樑"
  }, 
  {
    "author": "張先", 
    "paragraphs": [
      "夜月啼烏促亂弦。", 
      "江樹遠無煙。", 
      "缺多圓少奈何天。", 
      "愁只恐、下關山。", 
      "粉香生潤，衣珠弄彩，人月兩蟬娟。", 
      "留連殘夜惜餘歡。", 
      "人月在、又明年。"
    ], 
    "rhythmic": "燕歸樑"
  }, 
  {
    "author": "張先", 
    "paragraphs": [
      "年少登瀛詞客，飄逸氣，拂晴霓。", 
      "盡帶江南春色、過長淮。", 
      "一曲豔歌留別，翠蟬搖寶釵。", 
      "此後吳姬難見、且徘徊。"
    ], 
    "rhythmic": "定西番"
  }, 
  {
    "author": "張先", 
    "paragraphs": [
      "花暮。", 
      "春去。", 
      "都門東路。", 
      "嘶馬將行。", 
      "江南江北，十里五里郵亭。", 
      "幾程程。", 
      "高城望遠看回睇。", 
      "煙細。", 
      "晚碧空無際。", 
      "今夜何處，冷落衾幃。", 
      "欲眠時。"
    ], 
    "rhythmic": "河傳"
  }, 
  {
    "author": "張先", 
    "paragraphs": [
      "雪籠瓊苑梅花瘦。", 
      "外院重扉聯寶獸。", 
      "海月新生。", 
      "上得高樓無奈情。", 
      "簾波不動凝釭小。", 
      "今夜夜長爭得曉。", 
      "欲夢高唐。", 
      "只恐覺來添斷腸。"
    ], 
    "rhythmic": "偷聲木蘭花"
  }, 
  {
    "author": "張先", 
    "paragraphs": [
      "畫橋淺映橫塘路。", 
      "流水滔滔春共去。", 
      "目送殘暉。", 
      "燕子雙高蝶對飛。", 
      "風花將盡持杯送。", 
      "往事只成清夜夢。", 
      "莫更登樓。", 
      "坐想行思已是愁。"
    ], 
    "rhythmic": "偷聲木蘭花"
  }, 
  {
    "author": "張先", 
    "paragraphs": [
      "雙花連袂近香猊。", 
      "歌隨鏤板齊。", 
      "分明珠索漱煙溪。", 
      "凝雲定不飛。", 
      "脣破點，齒編犀。", 
      "春鶯莫亂啼。", 
      "陽關更在碧峯西。", 
      "相看翠黛低。"
    ], 
    "rhythmic": "醉桃源・阮郎歸"
  }, 
  {
    "author": "張先", 
    "paragraphs": [
      "數聲鶗鴂。", 
      "又報芳菲歇。", 
      "惜春更把殘紅折。", 
      "雨輕風色暴，梅子青時節。", 
      "永豐柳，無人盡日飛花雪。", 
      "莫把幺弦撥。", 
      "怨極弦能說。", 
      "天不老，情難絕。", 
      "心似雙絲網，中有千千結。", 
      "夜過也，東窗未白凝殘月。"
    ], 
    "rhythmic": "千秋歲", 
    "tags": [
      "宋詞三百首"
    ]
  }, 
  {
    "author": "張先", 
    "paragraphs": [
      "醉笑相逢能幾度。", 
      "爲報江頭春且住。", 
      "主人今日是行人，紅袖舞。", 
      "清歌女。", 
      "憑仗東風教點取。", 
      "三月柳枝柔似縷。", 
      "落絮盡飛還戀樹。", 
      "有情寧不憶西園，鶯解語。", 
      "花無數。", 
      "應訝使君何處去。"
    ], 
    "rhythmic": "天仙子"
  }, 
  {
    "author": "張先", 
    "paragraphs": [
      "巴子城頭青草暮。", 
      "巴山重疊相逢處。", 
      "燕子佔巢花脫樹。", 
      "杯且舉。", 
      "瞿塘水闊舟難渡。", 
      "天外吳門清霅路。", 
      "君家正在吳門住。", 
      "贈我柳枝情幾許。", 
      "春滿縷。", 
      "爲君將入江南去。"
    ], 
    "rhythmic": "漁家傲"
  }, 
  {
    "author": "張先", 
    "paragraphs": [
      "十歲手如芽子筍。", 
      "固愛弄妝偷傅粉。", 
      "金蕉併爲舞時空，紅臉嫩。", 
      "輕衣褪。", 
      "春重日濃花覺困。", 
      "斜雁軋弦隨步趁。", 
      "小鳳累珠光繞鬢。", 
      "密教持履恐仙飛，催拍緊。", 
      "驚鴻奔。", 
      "風袂飄搖無定準。"
    ], 
    "rhythmic": "天仙子"
  }, 
  {
    "author": "張先", 
    "paragraphs": [
      "坐治吳州成樂土。", 
      "詔捲風飛來聖語。", 
      "親輿乞得便藩歸，瑤席主。", 
      "杯休數。", 
      "清夜爲君歌白苧。", 
      "花接舊枝新蕊吐。", 
      "造化不知人有助。", 
      "看花歲歲比甘棠，嘉月暮。", 
      "東門路。", 
      "只恐帶將春色去。"
    ], 
    "rhythmic": "天仙子"
  }, 
  {
    "author": "張先", 
    "paragraphs": [
      "相併細腰身。", 
      "時樣宮妝一樣新。", 
      "曲項胡琴魚尾撥，離人。", 
      "入塞絃聲水上聞。", 
      "天碧染衣巾。", 
      "血色輕羅碎摺裙。", 
      "百卉已隨霜女妒，東君。", 
      "暗折雙花借小春。"
    ], 
    "rhythmic": "南鄉子"
  }, 
  {
    "author": "張先", 
    "paragraphs": [
      "聽歌持酒且休行。", 
      "雲樹幾程程。", 
      "眼看檐牙，手搓花蕊，未必兩無情。", 
      "拓夫灘上聞新雁，離袖掩盈盈。", 
      "此恨無窮，遠如江水，東去幾時平。"
    ], 
    "rhythmic": "少年遊"
  }, 
  {
    "author": "張先", 
    "paragraphs": [
      "碧玉篦扶墜髻雲。", 
      "鶯黃衫子退紅裙。", 
      "妝樣巧將花草競。", 
      "相併。", 
      "要教人意勝於春。", 
      "酒眼茸茸香拂面。", 
      "□見。", 
      "丹青寧似鏡中真。", 
      "自是有情偏小小。", 
      "向道。", 
      "江東誰信更無人。"
    ], 
    "rhythmic": "定風波令・定風波"
  }, 
  {
    "author": "張先", 
    "paragraphs": [
      "浴殿詞臣亦議兵。", 
      "禁中頗牧黨羌平。", 
      "詔卷促歸難自緩。", 
      "溪館。", 
      "彩花千數酒泉清。", 
      "春草未青秋葉暮。", 
      "□去。", 
      "一家行色萬家情。", 
      "可恨黃鶯相識晚。", 
      "望斷。", 
      "湖邊亭上不聞聲。"
    ], 
    "rhythmic": "定風波令・定風波"
  }, 
  {
    "author": "張先", 
    "paragraphs": [
      "談辨才疏堂上兵。", 
      "畫船齊岸暗潮平。", 
      "萬乘靴袍曾好問。", 
      "須信。", 
      "文章傳口齒牙清。", 
      "三百寺應遊未遍。", 
      "□算。", 
      "湖山風物豈無情。", 
      "不獨渠丘歌叔度。", 
      "行路。", 
      "吳謠終日有餘聲。"
    ], 
    "rhythmic": "定風波令・定風波"
  }, 
  {
    "author": "張先", 
    "paragraphs": [
      "西閣明呈奉詔行。", 
      "南牀吏部錦衣榮。", 
      "中有瀛仙賓與主。", 
      "相遇。", 
      "平津選首更神清。", 
      "溪上玉樓同宴喜。", 
      "歡醉。", 
      "對堤杯葉惜秋英。", 
      "盡道賢人聚吳分。", 
      "試問。", 
      "也應旁有老人星。"
    ], 
    "rhythmic": "定風波令・定風波"
  }, 
  {
    "author": "張先", 
    "paragraphs": [
      "人意共憐花月滿。", 
      "花好月圓人又散。", 
      "歡情去逐遠雲空，往事過如幽夢斷。", 
      "草樹爭春紅影亂。", 
      "一唱雞聲千萬怨。", 
      "任教遲日更添長，能得幾時擡眼看。"
    ], 
    "rhythmic": "木蘭花・玉樓春"
  }, 
  {
    "author": "張先", 
    "paragraphs": [
      "相離徒有相逢夢。", 
      "門外馬蹄塵已動。", 
      "怨歌留待醉時聽，遠目不堪空際送。", 
      "今宵風月知誰共。", 
      "聲咽琵琶槽上鳳。", 
      "人生無物比多情，江水不深山不重。"
    ], 
    "rhythmic": "木蘭花・玉樓春"
  }, 
  {
    "author": "張先", 
    "paragraphs": [
      "檀槽碎響金絲撥。", 
      "露溼潯陽江上月。", 
      "不知商婦爲誰愁，一曲行人留晚發。", 
      "畫堂花入新聲別。", 
      "紅蕊調高彈未徹。", 
      "暗將深意語膠弦，長願弦絲無斷絕。"
    ], 
    "rhythmic": "木蘭花・玉樓春"
  }, 
  {
    "author": "張先", 
    "paragraphs": [
      "插花勸酒鹽橋館。", 
      "召節促行龍闕遠。", 
      "吳船漸起晚潮生，蠻榼未空寒日短。", 
      "慶門奕世隆宸眷。", 
      "歸到月陂梅已綻。", 
      "有情願寄向南枝，圖得洛陽春色看。"
    ], 
    "rhythmic": "木蘭花・玉樓春"
  }, 
  {
    "author": "張先", 
    "paragraphs": [
      "去年春入芳菲國。", 
      "青蕊如梅終忍摘。", 
      "闌邊徒欲說相思，綠蠟密緘朱粉飾。", 
      "歸來故苑重尋覓。", 
      "花滿舊枝心更惜。", 
      "鴛鴦從小自相雙，若不多情頭不白。"
    ], 
    "rhythmic": "木蘭花・玉樓春"
  }, 
  {
    "author": "張先", 
    "paragraphs": [
      "龍頭舴艋吳兒競。", 
      "筍柱鞦韆遊女並。", 
      "芳洲拾翠暮忘歸，秀野踏青來不定。", 
      "行雲去後遙山暝。", 
      "已放笙歌池院靜。", 
      "中庭月色正清明，無數楊花過無影。"
    ], 
    "rhythmic": "木蘭花・玉樓春"
  }, 
  {
    "author": "張先", 
    "paragraphs": [
      "輕牙低掌隨聲聽。", 
      "合調破空雲自凝。", 
      "姝娘翠黛有人描，瓊女分鬟待誰並。", 
      "弄妝俱學閒心性。", 
      "固向鸞臺同照影。", 
      "雙頭蓮子一時花，天碧秋池水如鏡。"
    ], 
    "rhythmic": "木蘭花・玉樓春"
  }, 
  {
    "author": "張先", 
    "paragraphs": [
      "橫塘水靜，花窺影、孤城轉。", 
      "浮玉無塵，五亭爭景，畫橋對起，垂虹不斷。", 
      "愛溪上瓊樓，憑雕欄、久□飛雲遠。", 
      "人在虛空，月生溟海，寒漁夜泛，遊鱗可辨。", 
      "正是草長蘋老，江南地暖。", 
      "汀洲日晚。", 
      "更茶山、已過清明，風雨暴千巖、啼鳥怨。", 
      "芳菲故苑。", 
      "深紅盡、綠葉陰濃，青子枝頭滿。", 
      "史君莫放尋春緩。"
    ], 
    "rhythmic": "傾杯・傾杯樂"
  }, 
  {
    "author": "張先", 
    "paragraphs": [
      "飛雲過盡，明河淺、天無畔。", 
      "草色棲螢，霜華清暑，輕颸弄袂，澄瀾拍岸。", 
      "宴玉麈談賓，倚瓊枝、秀挹雕觴滿。", 
      "午夜中秋，十分圓月，香槽撥鳳，朱弦軋雁。", 
      "正是欲醒還醉，臨空悵遠。", 
      "壺更疊換。", 
      "對東西、數裏回塘，恨零落芙蓉、春不管。", 
      "籠燈待散。", 
      "誰知道、座有離人，目斷雙歌伴。", 
      "煙江艇子歸來晚。"
    ], 
    "rhythmic": "傾杯・傾杯樂"
  }, 
  {
    "author": "張先", 
    "paragraphs": [
      "捧黃封詔卷。", 
      "隨處是、離亭別宴。", 
      "紅翠成輪歌未遍。", 
      "已恨野橋風便。", 
      "此去濟南非久，惟有鳳池鸞殿。", 
      "三月花飛幾片。", 
      "又減卻、芳菲過半。", 
      "千里恩深雲海淺。", 
      "民愛比、春流不斷。", 
      "更上玉樓西，歸雁與、征帆共遠。"
    ], 
    "rhythmic": "離亭宴"
  }, 
  {
    "author": "張先", 
    "paragraphs": [
      "心膂良臣，帷幄元勳，左右萬幾。", 
      "暫武林分閫，東南外翰，錦衣鄉社，未滿瓜時。", 
      "易鎮梧臺，宣條期歲，又西指夷橋千騎移。", 
      "珠灘上，喜甘棠翠蔭，依舊春暉。", 
      "須知。", 
      "系國安危。", 
      "料節召、還趨浴鳳池。", 
      "且代工施化，持鈞播澤，置盂天下，此外何思。", 
      "素卷書名，赤松遊道，飆馭雲軿仙可期。", 
      "湖山美，有啼猿唳鶴，相望東歸。"
    ], 
    "rhythmic": "沁園春"
  }, 
  {
    "author": "張先", 
    "paragraphs": [
      "延壽芸香七世孫。", 
      "華軒承大對，見經綸。", 
      "溟魚一息化天津。", 
      "袍如草，三百騎，從清塵。", 
      "玉樹瑩風神。", 
      "同時棠棣萼，一家春。", 
      "十年身是鳳池人。", 
      "蓬萊閣，黃合主，遲談賓。"
    ], 
    "rhythmic": "感皇恩"
  }, 
  {
    "author": "張先", 
    "paragraphs": [
      "參差竹。", 
      "吹斷相思曲。", 
      "情不足。", 
      "西北有樓窮遠目。", 
      "憶苕溪、寒影透清玉。", 
      "秋雁南飛速。", 
      "菰草綠。", 
      "應下溪頭沙上宿。"
    ], 
    "rhythmic": "憶秦娥"
  }, 
  {
    "author": "張先", 
    "paragraphs": [
      "惜霜蟾照夜雲天。", 
      "朦朧影、畫勾闌。", 
      "人情縱是長情月，算一年年。", 
      "又能得、幾番圓。", 
      "欲寄西江題葉字，流不到、五亭前。", 
      "東池始有荷新綠，尚小如錢。", 
      "問何日藕、幾時蓮。"
    ], 
    "rhythmic": "系裙腰"
  }, 
  {
    "author": "張先", 
    "paragraphs": [
      "青袍如草。", 
      "得意還年少。", 
      "馬躍綠螭金絡腦。", 
      "寒食乍臨新曉。", 
      "曲池斜度鸞橋。", 
      "西園一片笙簫。", 
      "自欲剩留春住，風花無奈飄飄。"
    ], 
    "rhythmic": "清平樂"
  }, 
  {
    "author": "張先", 
    "paragraphs": [
      "曾居別乘康吳俗。", 
      "民到於今歌不足。", 
      "驪馭徵鞭。", 
      "一去東風十二年。", 
      "重來卻擁諸侯騎。", 
      "寶帶垂魚金照地。", 
      "和氣融人。", 
      "清霅千家日日春。"
    ], 
    "rhythmic": "偷聲木蘭花"
  }, 
  {
    "author": "張先", 
    "paragraphs": [
      "佳人學得平陽曲。", 
      "纖纖玉筍橫孤竹。", 
      "一弄入雲聲。", 
      "海門江月清。", 
      "髻搖金鈿落。", 
      "惜恐櫻脣薄。", 
      "聽罷已依依。", 
      "莫吹楊柳枝。"
    ], 
    "rhythmic": "菩薩蠻"
  }, 
  {
    "author": "張先", 
    "paragraphs": [
      "藕絲衫翦猩紅窄。", 
      "衫輕不礙瓊膚白。", 
      "縵鬢小橫波。", 
      "花樓東是家。", 
      "上湖閒蕩槳。", 
      "粉豔芙蓉樣。", 
      "湖水亦多情。", 
      "照妝天底清。"
    ], 
    "rhythmic": "菩薩蠻"
  }, 
  {
    "author": "張先", 
    "paragraphs": [
      "牛星織女年年別。", 
      "分明不及人間物。", 
      "匹鳥少孤飛。", 
      "斷沙猶並棲。", 
      "洗車昏雨過。", 
      "缺月雲中墮。", 
      "斜漢曉依依。", 
      "暗蛩還促機。"
    ], 
    "rhythmic": "菩薩蠻"
  }, 
  {
    "author": "張先", 
    "paragraphs": [
      "雙針競引雙絲縷。", 
      "家家盡道迎牛女。", 
      "不見渡河時。", 
      "空聞烏鵲飛。", 
      "西南低片月。", 
      "應恐雲梳髮。", 
      "寄語問星津。", 
      "誰爲得巧人。"
    ], 
    "rhythmic": "菩薩蠻"
  }, 
  {
    "author": "張先", 
    "paragraphs": [
      "飛閣危橋相倚。", 
      "人獨立東風，滿衣輕絮。", 
      "還記憶江南，如今天氣。", 
      "正白蘋花，繞堤漲流水。", 
      "寒梅落盡誰寄。", 
      "方春意無窮，青空千里。", 
      "愁草樹依依，關城初閉。", 
      "對月黃昏，角聲傍煙起。"
    ], 
    "rhythmic": "慶春澤"
  }, 
  {
    "author": "張先", 
    "paragraphs": [
      "豔色不須妝樣。", 
      "風韻好天真，畫毫難上。", 
      "花影灩金尊，酒泉生浪。", 
      "鎮欲留春，傍花爲春唱。", 
      "銀塘玉宇空曠。", 
      "冰齒映輕脣，蕊紅新放。", 
      "聲宛轉，疑隨煙香悠揚。", 
      "對暮林靜，寥寥振清響。"
    ], 
    "rhythmic": "慶春澤"
  }, 
  {
    "author": "張先", 
    "paragraphs": [
      "南園已恨歸來晚。", 
      "芳菲滿眼。", 
      "春工偏上好花多，疑不向、空枝暖。", 
      "惜恐紅雲易散。", 
      "叢叢看遍。", 
      "當時猶有蕊如梅，問幾日上、東風綻。"
    ], 
    "rhythmic": "玉聯環・解連環"
  }, 
  {
    "author": "張先", 
    "paragraphs": [
      "華燈火樹紅相鬥。", 
      "往來如晝。", 
      "橋河水白天青，訝別生星斗。", 
      "落梅穠李還依舊。", 
      "寶釵沽酒。", 
      "曉蟾殘漏心情，恨雕鞍歸後。"
    ], 
    "rhythmic": "玉樹後庭花・後庭花"
  }, 
  {
    "author": "張先", 
    "paragraphs": [
      "寶牀香重春眠覺。", 
      "魫窗難曉。", 
      "新聲麗色千人，歌后庭清妙。", 
      "青驄一騎來飛鳥。", 
      "靚妝難好。", 
      "至今落日寒蟾，照臺城秋草。"
    ], 
    "rhythmic": "玉樹後庭花・後庭花"
  }, 
  {
    "author": "張先", 
    "paragraphs": [
      "夢斷寒夜長，坐待清霜曉。", 
      "臨鏡無人爲整妝，但自學、孤鸞照。", 
      "樓臺紅樹杪。", 
      "風月依前好。", 
      "江水東流郎在西，問尺素、何由到。"
    ], 
    "rhythmic": "卜算子"
  }, 
  {
    "author": "張先", 
    "paragraphs": [
      "鳴鞘電過曉闈靜。", 
      "斂龍旗風定。", 
      "鳳樓遠出霏煙，聞笑語、中天迥。", 
      "清光近。", 
      "歡聲竟。", 
      "鴛鴦集、仙花鬥影。", 
      "更聞度曲瑤山，升瑞日、春宮永。"
    ], 
    "rhythmic": "雙韻子"
  }, 
  {
    "author": "張先", 
    "paragraphs": [
      "星橋火樹，長安一夜，開遍紅蓮萬蕊。", 
      "綺羅能借月中春，風露細、天清似水。", 
      "重城閉月，青樓誇樂，人在銀潢影裏。", 
      "畫屏期約近收燈，歸步急、雙鴛欲起。"
    ], 
    "rhythmic": "鵲橋仙"
  }, 
  {
    "author": "張先", 
    "paragraphs": [
      "酒面灩金魚。", 
      "吳娃唱。", 
      "吳潮上。", 
      "玉殿白麻書。", 
      "待君歸後除。", 
      "勾留風月好。", 
      "平湖曉。", 
      "翠峯孤。", 
      "此景出關無。", 
      "西州空畫圖。"
    ], 
    "rhythmic": "醉垂鞭"
  }, 
  {
    "author": "張先", 
    "paragraphs": [
      "秀眼謾生千媚，釵玉重，髻雲低。", 
      "寂寂挹妝羞淚，怨分攜。", 
      "鴛帳願從今夜，夢長連曉雞。", 
      "小逐畫船風月，渡江西。"
    ], 
    "rhythmic": "定西番"
  }, 
  {
    "author": "張先", 
    "paragraphs": [
      "焊撥紫槽金襯，雙秀萼，兩回鸞。", 
      "齊學漢宮妝樣，競蟬娟。", 
      "三十六絃蟬鬧，小弦蜂作團。", 
      "聽盡昭君幽怨，莫重彈。"
    ], 
    "rhythmic": "定西番"
  }, 
  {
    "author": "張先", 
    "paragraphs": [
      "青樓宴，靚女薦瑤杯。", 
      "一曲白雲江月滿，際天拖練夜潮來。", 
      "人物誤瑤臺。", 
      "醺醺酒，拂拂上雙腮。", 
      "媚臉已非朱淡粉，香紅全勝雪籠梅。", 
      "標格外塵埃。"
    ], 
    "rhythmic": "望江南・憶江南"
  }, 
  {
    "author": "張先", 
    "paragraphs": [
      "春城三二月。", 
      "禁柳飄綿未歇。", 
      "仙篽生香，輕雲凝紫，臨層闕。", 
      "歌掌明珠滑。", 
      "酒臉紅霞發。", 
      "華省名高，少年得意時節。", 
      "畫刻三題徹。", 
      "梯漢同登蟾窟。", 
      "玉殿初宣，銀袍齊脫，生仙骨。", 
      "花探都門曉，馬躍芳衢闊。", 
      "宴罷東風，鞭梢一行飛雪。"
    ], 
    "rhythmic": "少年遊慢"
  }, 
  {
    "author": "張先", 
    "paragraphs": [
      "野綠連空，天青垂水，素色溶漾都淨。", 
      "柔柳搖搖，墜輕絮無影。", 
      "汀洲日落人歸，修巾薄袂，擷香拾翠相競。", 
      "如解凌波，泊煙渚春暝。", 
      "採絛朱索新整。", 
      "宿繡屏、畫船風定。", 
      "金鳳響雙槽，彈出今古幽思誰省。", 
      "玉盤大小亂珠迸。", 
      "酒上妝面，花豔媚相併。", 
      "重聽。", 
      "盡漢妃一曲，江空月靜。"
    ], 
    "rhythmic": "翦牡丹"
  }, 
  {
    "author": "張先", 
    "paragraphs": [
      "外潮蓮子長參差。", 
      "霽山青處鷗飛。", 
      "水天溶漾畫橈遲。", 
      "人影鑑中移。", 
      "桃葉淺聲雙唱，杏紅深色輕衣。", 
      "小荷障面避斜暉。", 
      "分得翠陰歸。"
    ], 
    "rhythmic": "畫堂春"
  }, 
  {
    "author": "張先", 
    "paragraphs": [
      "雙門曉鎖響朱扉。", 
      "千騎擁、萬人隨。", 
      "風烏弄影畫船移。", 
      "歌時淚，和別怨，作秋悲。", 
      "寒潮小，渡淮遲。", 
      "吳越路、漸天涯。", 
      "宋王臺上爲相思。", 
      "江雲下，日西盡，雁南飛。"
    ], 
    "rhythmic": "芳草渡・系裙腰"
  }, 
  {
    "author": "張先", 
    "paragraphs": [
      "主人宴客玉樓西。", 
      "風飄雪、忽氛霏。", 
      "唐昌花蕊漸平枝。", 
      "浮光裏，寒聲聚，隊禽棲。", 
      "驚曉日，喜春遲。", 
      "野橋時伴梅飛。", 
      "山明日遠霽雲披。", 
      "溪上月，堂下水，並春暉。"
    ], 
    "rhythmic": "芳草渡・系裙腰"
  }, 
  {
    "author": "張先", 
    "paragraphs": [
      "夭非花豔輕非霧。", 
      "來夜半、天明去。", 
      "來如春夢不多時，去似朝雲何處。", 
      "遠雞棲燕，落星沈月，紞紞城頭鼓。", 
      "參差漸辨西池樹。", 
      "珠閣斜開戶。", 
      "綠苔深徑少人行，苔上屐痕無數。", 
      "餘香遺粉，剩衾閒枕，天把多情付。"
    ], 
    "rhythmic": "御街行"
  }, 
  {
    "author": "張先", 
    "paragraphs": [
      "柳飛綿，花實少。", 
      "鏤板音清，淺發江南調。", 
      "斜日兩竿留碧□。", 
      "馬足重重，又近青門道。", 
      "去塵濃，人散了。", 
      "回首旗亭，漸漸紅裳小。", 
      "莫訝安仁頭白早。", 
      "天若有情，天也終須老。"
    ], 
    "rhythmic": "蘇幕遮"
  }, 
  {
    "author": "張先", 
    "paragraphs": [
      "每見韶娘梳鬢好，釵燕傍雲飛。", 
      "誰掬彤霞露染衣。", 
      "□玉透柔肌。", 
      "梅花瘦雪梨花雨，心眼未芳菲。", 
      "看著嬌妝聽柳枝。", 
      "人意覺春歸。"
    ], 
    "rhythmic": "武陵春"
  }, 
  {
    "author": "張先", 
    "paragraphs": [
      "山圍畫障。", 
      "風溪弄月清溶漾。", 
      "玉樓苕館人相望。", 
      "下若醲醅，競欲金釵當。", 
      "使君勸醉青娥唱。", 
      "分明仙曲雲中響。", 
      "南園百卉千家賞。", 
      "和氣兼春，不獨花枝上。"
    ], 
    "rhythmic": "醉落魄・一斛珠"
  }, 
  {
    "author": "張先", 
    "paragraphs": [
      "粉豔明。", 
      "秋水盈。", 
      "柳樣纖柔花樣輕。", 
      "笑前雙靨生。", 
      "寒江平。", 
      "江櫓鳴。", 
      "誰道潮溝非遠行。", 
      "回頭千里情。"
    ], 
    "rhythmic": "長相思"
  }, 
  {
    "author": "張先", 
    "paragraphs": [
      "杜陵春，秦樹晚。", 
      "傷別更堪臨遠。", 
      "南去信，欲憑誰。", 
      "歸鴻多北歸。", 
      "小桃枝，紅蓓發。", 
      "今夜昔時風月。", 
      "休苦意，說相思。", 
      "少情人不知。"
    ], 
    "rhythmic": "更漏子"
  }, 
  {
    "author": "張先", 
    "paragraphs": [
      "樓倚春江百尺高。", 
      "煙中還未見歸橈。", 
      "幾時期信似江潮。", 
      "花片片飛風弄蝶，柳陰陰下水平橋。", 
      "日長才過又今宵。"
    ], 
    "rhythmic": "浣溪沙"
  }, 
  {
    "author": "張先", 
    "paragraphs": [
      "仙郎何日是來期。", 
      "無心雲勝伊。", 
      "行雲猶解傍山飛。", 
      "郎行去不歸。", 
      "強勻畫，又芳菲。", 
      "春深輕薄衣。", 
      "桃花無語伴相思。", 
      "陰陰月上時。"
    ], 
    "rhythmic": "醉桃源・阮郎歸"
  }, 
  {
    "author": "張先", 
    "paragraphs": [
      "舞雪歌雲。", 
      "閒淡妝勻。", 
      "藍溪水、深染輕裙。", 
      "酒香醺臉，粉色生春。", 
      "更巧談話，美情性，好精神。", 
      "江空無畔，凌波何處，月橋邊、青柳朱門。", 
      "斷鍾殘角，又送黃昏。", 
      "奈心中事，眼中淚，意中人。"
    ], 
    "rhythmic": "行香子"
  }, 
  {
    "author": "張先", 
    "paragraphs": [
      "武林鄉，佔第一湖山，詠畫爭巧。", 
      "鷲石飛來，倚翠樓煙靄，清猿啼曉。", 
      "況值禁垣師帥，惠政流入歡謠。", 
      "朝暮萬景，寒潮弄月，亂峯迴照。", 
      "天使尋春不早。", 
      "並行樂，免有花愁花笑。", 
      "持酒更聽，紅兒肉聲長調。", 
      "瀟湘故人未歸，但目送遊雲孤鳥。", 
      "際天杪。", 
      "離情盡寄芳草。"
    ], 
    "rhythmic": "熙州慢"
  }, 
  {
    "author": "張先", 
    "paragraphs": [
      "恩如明月家家到。", 
      "無處無清照。", 
      "一帆秋色共雲遙。", 
      "眼力不知人遠、上江橋。", 
      "願君書札來雙鯉。", 
      "古汴東流水。", 
      "宋王臺畔楚宮西。", 
      "正是節趣歸路、近沙堤。"
    ], 
    "rhythmic": "虞美人"
  }, 
  {
    "author": "張先", 
    "paragraphs": [
      "綠淨無痕，過曉霽清苕，鏡裏遊人。", 
      "紅柱巧，綵船穩，當筵主、祕館詞臣。", 
      "吳娃勸飲韓娥唱，競豔容、左右皆春。", 
      "學爲行雨，傍畫槳，從教水濺羅裙。", 
      "溪煙混月黃昏。", 
      "漸樓臺上下，火影星分。", 
      "飛檻倚，鬥牛近，響簫鼓、遠破重雲。", 
      "歸軒未至千家待，掩半妝、翠箔朱門。", 
      "衣香拂面，扶醉卸簪花，滿袖餘熅。"
    ], 
    "rhythmic": "泛清苕"
  }, 
  {
    "author": "張先", 
    "paragraphs": [
      "汀蘋白。", 
      "苕水碧。", 
      "每逢花駐樂，隨處歡席。", 
      "別時攜手看春色。", 
      "螢火而今，飛破秋夕。", 
      "旱河流，如帶窄。", 
      "任身輕似葉，何計歸得。", 
      "斷雲孤鶩青山極。", 
      "樓上徘徊，無盡相憶。"
    ], 
    "rhythmic": "惜瓊花"
  }, 
  {
    "author": "張先", 
    "paragraphs": [
      "溪女送花隨處，沙鷗避樂分行。", 
      "遊舸已如圖障裏，小屏猶畫瀟湘。", 
      "人面新生酒豔，日痕更欲春長。", 
      "衣上交枝鬥色，釵頭比翼相雙。", 
      "片段落霞明水底，風紋時動妝光。", 
      "賓從夜歸無月，千燈萬火河塘。"
    ], 
    "rhythmic": "河滿子"
  }, 
  {
    "author": "張先", 
    "paragraphs": [
      "流泉宛轉雙開竇。", 
      "帶染輕紗皺。", 
      "何人暗得金船酒。", 
      "擁羅綺前後。", 
      "綠定見花影，並照與、豔妝爭秀。", 
      "行盡曲名，休更再歌楊柳。", 
      "光生飛動搖瓊甃。", 
      "隔障笙簫奏。", 
      "須知短景歡無足，又還過清晝。", 
      "翰閣遲歸來，傳騎恨、留住難久。", 
      "異日鳳凰池上，爲誰思舊。"
    ], 
    "rhythmic": "勸金船"
  }, 
  {
    "author": "張先", 
    "paragraphs": [
      "海宇，稱慶。", 
      "復生元聖。", 
      "風入南薰。", 
      "拜恩遙闕，衣上曉色猶春。", 
      "望堯雲。", 
      "遊鈞廣樂人疑夢。", 
      "仙聲共。", 
      "日轉旗光動。", 
      "無疆帝算，何獨待祝華封。", 
      "與天同。"
    ], 
    "rhythmic": "慶同天・河傳"
  }, 
  {
    "author": "張先", 
    "paragraphs": [
      "小圓珠串靜慵拈。", 
      "夜厭厭。", 
      "下重簾。", 
      "曲屏斜燭，心事入眉尖。", 
      "金字半開香穗小，愁不寐，恨西蟾。"
    ], 
    "rhythmic": "江城子"
  }, 
  {
    "author": "張先", 
    "paragraphs": [
      "近鬢彩鈿雲雁細。", 
      "好客豔、花枝爭媚。", 
      "學雙燕、同棲還並翅。", 
      "我合著、你難分離。", 
      "這佛面、前生應佈施。", 
      "你更看、蛾眉下秋水。", 
      "似賽九底、見他三五二。", 
      "正悶裏、也須歡喜。"
    ], 
    "rhythmic": "雨中花令"
  }, 
  {
    "author": "張先", 
    "paragraphs": [
      "紅粉苔牆。", 
      "透新春消息，梅粉先芳。", 
      "奇葩異卉，漢家宮額塗黃。", 
      "何人鬥巧，運紫檀、翦出蜂房。", 
      "應爲是、中央正色，東君別與清香。", 
      "仙姿自稱霓裳。", 
      "更孤標俊格，非雪凌霜。", 
      "黃昏院落，爲誰密解羅囊。", 
      "銀瓶注水，浸數枝、小閣幽窗。", 
      "春睡起，纖條在手，厭厭宿酒殘妝。"
    ], 
    "rhythmic": "漢宮春"
  }, 
  {
    "author": "張先", 
    "paragraphs": [
      "乍暖還輕冷。", 
      "風雨晚來方定。", 
      "庭軒寂寞近清明，殘花中酒，又是去年病。", 
      "樓頭畫角風吹醒。", 
      "入夜重門靜。", 
      "那堪更被明月，隔牆送過鞦韆影。"
    ], 
    "rhythmic": "青門引・青門飲", 
    "tags": [
      "宋詞三百首"
    ]
  }, 
  {
    "author": "張先", 
    "paragraphs": [
      "飄盡寒梅，笑粉蝶遊蜂未覺。", 
      "漸迤邐、水明山秀，暖生簾幕。", 
      "過雨小桃紅未透，舞煙新柳青猶弱。", 
      "記畫橋深處水邊亭，曾偷約。", 
      "多少恨，今猶昨。", 
      "愁和悶，都忘卻。", 
      "拼從前爛醉，被花迷著。", 
      "晴鴿試鈴風力軟，雛鶯弄舌春寒薄。", 
      "但只愁、錦繡鬧妝時，東風惡。"
    ], 
    "rhythmic": "滿江紅"
  }, 
  {
    "author": "張先", 
    "paragraphs": [
      "肅肅秺侯清慎，溫溫契苾知詩。", 
      "能推惻隱救民飢。", 
      "況乃義方教子。", 
      "憲府兩飛鶚薦，士林競賦懷辭。", 
      "天門正美可前知。", 
      "入侍鈞天從此。"
    ], 
    "rhythmic": "西江月"
  }, 
  {
    "author": "張先", 
    "paragraphs": [
      "野樹秋聲滿。", 
      "對雨壁、風燈亂。", 
      "雲低翠帳，煙銷素被，籤動重幔。", 
      "甚客懷、先自無消遣。", 
      "更籬落、秋蟲嘆。", 
      "嘆樊川、風流減。", 
      "舊歡難得重見。", 
      "停酒說揚州，平山月、應照棋觀。", 
      "綠綺爲誰彈，空傳廣陵散。", 
      "但光紗短帽，窄袖輕衫，猶記竹西庭院。", 
      "老鶴何時去，認瓊花一面。"
    ], 
    "rhythmic": "塞垣春"
  }, 
  {
    "author": "張先", 
    "paragraphs": [
      "腸斷送韶華。", 
      "爲惜楊花。", 
      "雪球搖曳逐風斜。", 
      "容易著人容易去，飛過誰家。", 
      "聚散苦諮嗟。", 
      "無計留他。", 
      "行人灑淚滴流霞。", 
      "今日畫堂歌舞地，明日天涯。"
    ], 
    "rhythmic": "浪淘沙"
  }, 
  {
    "author": "張先", 
    "paragraphs": [
      "香閨內、空自想佳期。", 
      "獨步花陰情緒亂，謾將珠淚兩行垂。", 
      "勝會在何時。", 
      "厭厭病，此夕最難持。", 
      "一點芳心無託處，荼縻架上月遲遲。", 
      "惆悵有誰知。"
    ], 
    "rhythmic": "望江南・憶江南"
  }, 
  {
    "author": "張先", 
    "paragraphs": [
      "步帳搖紅綺。", 
      "曉月墮，沈煙砌。", 
      "緩板香檀，唱徹伊家新制。", 
      "怨入眉頭，斂黛峯橫翠。", 
      "芭蕉寒，雨聲碎。", 
      "鏡華翳。", 
      "閒照孤鸞戲。", 
      "思量去時容易。", 
      "鈿盒瑤釵，至今冷落輕棄。", 
      "望極藍橋，但暮雲千里。", 
      "幾重山，幾重水。"
    ], 
    "rhythmic": "碧牡丹"
  }, 
  {
    "author": "張先", 
    "paragraphs": [
      "碧波落日寒煙聚，望遙山、迷離紅樹。", 
      "小艇載人來，約尊酒、商量歧路。", 
      "衰柳斷橋西，共攜手、攀條無語。", 
      "水際見鷖鳧，一對對、眠沙漵。", 
      "西陵松柏青如故。", 
      "翦煙花、幽蘭啼露。", 
      "油壁間花驄，那禁得、風吹細雨。", 
      "饒他此後更思量，總莫似、當筵情緒。", 
      "鏡面綠波平，照幾度、人來去。"
    ], 
    "rhythmic": "山亭宴"
  }, 
  {
    "author": "晏殊", 
    "paragraphs": [
      "秋露墜。", 
      "滴盡楚蘭紅淚。", 
      "往事舊歡何限意。", 
      "思量如夢寐。", 
      "人貌老於前歲。", 
      "風月宛然無異。", 
      "座有嘉賓尊有桂。", 
      "莫辭終夕醉。"
    ], 
    "rhythmic": "謁金門"
  }, 
  {
    "author": "晏殊", 
    "paragraphs": [
      "海上蟠桃易熟，人間好月長圓。", 
      "惟有掰釵分鈿侶，離別常多會面難。", 
      "此情須問天。", 
      "蠟燭到明垂淚，薰爐盡日生煙。", 
      "一點淒涼愁絕意，謾道秦箏有剩弦。", 
      "何曾爲細傳。"
    ], 
    "rhythmic": "破陣子"
  }, 
  {
    "author": "晏殊", 
    "paragraphs": [
      "燕子欲歸時節，高樓昨夜西風。", 
      "求得人間成小會，試把金尊傍菊叢。", 
      "歌長粉面紅。", 
      "斜日更穿簾幕，微涼漸入梧桐。", 
      "多少襟懷言不盡，寫向蠻箋曲調中。", 
      "此情千萬重。"
    ], 
    "rhythmic": "破陣子"
  }, 
  {
    "author": "晏殊", 
    "paragraphs": [
      "憶得去年今日，黃花已滿東籬。", 
      "曾與玉人臨小檻，共折香英泛酒卮。", 
      "長條插鬢垂。", 
      "人貌不應遷換，珍叢又睹芳菲。", 
      "重把一尊尋舊徑，所惜光陰去似飛。", 
      "風飄露冷時。"
    ], 
    "rhythmic": "破陣子"
  }, 
  {
    "author": "晏殊", 
    "paragraphs": [
      "湖上西風斜日，荷花落盡紅英。", 
      "金菊滿叢珠顆細，海燕辭巢翅羽輕。", 
      "年年歲歲情。", 
      "美酒一杯新熟，高歌數闋堪聽。", 
      "不向尊前同一醉，可奈光陰似水聲。", 
      "迢迢去未停。"
    ], 
    "rhythmic": "破陣子"
  }, 
  {
    "author": "晏殊", 
    "paragraphs": [
      "閬苑瑤臺風露秋。", 
      "整鬟凝思捧觥籌。", 
      "欲歸臨別強遲留。", 
      "月好謾成孤枕夢，酒闌空得兩眉愁。", 
      "此時情緒悔風流。"
    ], 
    "rhythmic": "浣溪沙"
  }, 
  {
    "author": "晏殊", 
    "paragraphs": [
      "三月和風滿上林。", 
      "牡丹妖豔直千金。", 
      "惱人天氣又春陰。", 
      "爲我轉回紅臉面，向誰分付紫檀心。", 
      "有情須殢酒杯深。"
    ], 
    "rhythmic": "浣溪沙"
  }, 
  {
    "author": "晏殊", 
    "paragraphs": [
      "青杏園林著酒香。", 
      "佳人初試薄羅裳。", 
      "柳絲無力燕飛忙。", 
      "乍雨乍晴花自落，閒愁閒悶日偏長。", 
      "爲誰消瘦減容光。"
    ], 
    "rhythmic": "浣溪沙"
  }, 
  {
    "author": "晏殊", 
    "paragraphs": [
      "一曲新詞酒一杯。", 
      "去年天氣舊亭臺。", 
      "夕陽西下幾時回。", 
      "無可奈何花落去，似曾相識燕歸來。", 
      "小園香徑獨徘徊。"
    ], 
    "rhythmic": "浣溪沙", 
    "tags": [
      "宋詞三百首"
    ]
  }, 
  {
    "author": "晏殊", 
    "paragraphs": [
      "紅蓼花香夾岸稠。", 
      "綠波春水向東流。", 
      "小船輕舫好追遊。", 
      "漁父酒醒重撥棹，鴛鴦飛去卻回頭。", 
      "一杯銷盡兩眉愁。"
    ], 
    "rhythmic": "浣溪沙"
  }, 
  {
    "author": "晏殊", 
    "paragraphs": [
      "淡淡梳妝薄薄衣。", 
      "天仙模樣好容儀。", 
      "舊歡前事入顰眉。", 
      "閒役夢魂孤燭暗，恨無消息畫簾垂。", 
      "且留雙淚說相思。"
    ], 
    "rhythmic": "浣溪沙"
  }, 
  {
    "author": "晏殊", 
    "paragraphs": [
      "小閣重簾有燕過。", 
      "晚花紅片落庭莎。", 
      "曲闌干影入涼波。", 
      "一霎好風生翠幕，幾回疏雨滴圓荷。", 
      "酒醒人散得愁多。"
    ], 
    "rhythmic": "浣溪沙"
  }, 
  {
    "author": "晏殊", 
    "paragraphs": [
      "宿酒才醒厭玉卮。", 
      "水沈香冷懶薰衣。", 
      "早梅先綻日邊枝。", 
      "寒雪寂寥初散後，春風悠揚欲來時。", 
      "小屏閒放畫簾垂。"
    ], 
    "rhythmic": "浣溪沙"
  }, 
  {
    "author": "晏殊", 
    "paragraphs": [
      "綠葉紅花媚曉煙。", 
      "黃蜂金蕊欲披蓮。", 
      "水風深處懶回船。", 
      "可惜異香珠箔外，不辭清唱玉尊前。", 
      "使星歸覲九重天。"
    ], 
    "rhythmic": "浣溪沙"
  }, 
  {
    "author": "晏殊", 
    "paragraphs": [
      "湖上西風急暮蟬。", 
      "夜來清露溼紅蓮。", 
      "少留歸騎促歌筵。", 
      "爲別莫辭金盞酒，入朝須近玉爐煙。", 
      "不知重會是何年。"
    ], 
    "rhythmic": "浣溪沙"
  }, 
  {
    "author": "晏殊", 
    "paragraphs": [
      "楊柳陰中駐彩旌。", 
      "芰荷香裏勸金觥。", 
      "小詞流入管絃聲。", 
      "只有醉飲寬別恨，不須朝暮促歸程。", 
      "雨條菸葉系人情。"
    ], 
    "rhythmic": "浣溪沙"
  }, 
  {
    "author": "晏殊", 
    "paragraphs": [
      "一向年光有限身。", 
      "等閒離別易消魂。", 
      "酒筵歌席莫辭頻。", 
      "滿目山河空念遠，落花風雨更傷春。", 
      "不如憐取眼前人。"
    ], 
    "rhythmic": "浣溪沙", 
    "tags": [
      "宋詞三百首"
    ]
  }, 
  {
    "author": "晏殊", 
    "paragraphs": [
      "玉碗冰寒滴露華。", 
      "粉融香雪透輕紗。", 
      "晚來妝面勝荷花。", 
      "鬢嚲欲迎眉際月，酒紅初上臉邊霞。", 
      "一場春夢日西斜。"
    ], 
    "rhythmic": "浣溪沙"
  }, 
  {
    "author": "晏殊", 
    "paragraphs": [
      "蕣華濃，山翠淺。", 
      "一寸秋波如剪。", 
      "紅日永，綺筵開。", 
      "暗隨仙馭來。", 
      "遏雲聲，迴雪袖。", 
      "占斷曉鶯春柳。", 
      "才送目，又顰眉。", 
      "此情誰得知。"
    ], 
    "rhythmic": "更漏子"
  }, 
  {
    "author": "晏殊", 
    "paragraphs": [
      "塞鴻高，仙露滿。", 
      "秋入銀河清淺。", 
      "逢好客，且開眉。", 
      "盛年能幾時。", 
      "寶箏調，羅袖軟。", 
      "拍碎畫堂檀板。", 
      "須盡醉，莫推辭。", 
      "人生多別離。"
    ], 
    "rhythmic": "更漏子"
  }, 
  {
    "author": "晏殊", 
    "paragraphs": [
      "雪藏梅，煙著柳。", 
      "依約上春時候。", 
      "初送雁，欲問鶯。", 
      "綠池波浪生。", 
      "探花開，留客醉。", 
      "憶得去年情味。", 
      "金盞酒，玉爐香。", 
      "任他紅日長。"
    ], 
    "rhythmic": "更漏子"
  }, 
  {
    "author": "晏殊", 
    "paragraphs": [
      "菊花殘，梨葉墮。", 
      "可惜良辰虛過。", 
      "新酒熟，綺筵開。", 
      "不辭紅玉杯。", 
      "蜀弦高，羌管脆。", 
      "慢颭舞娥香袂。", 
      "君莫笑，醉鄉人。", 
      "熙熙長似春。"
    ], 
    "rhythmic": "更漏子"
  }, 
  {
    "author": "晏殊", 
    "paragraphs": [
      "檻菊愁煙蘭泣露。", 
      "羅幕輕寒，燕子雙飛去。", 
      "明月不諳離恨苦。", 
      "斜光到曉穿朱戶。", 
      "昨夜西風凋碧樹。", 
      "獨上高樓，望盡天涯路。", 
      "欲寄彩箋兼尺素。", 
      "山長水闊知何處。"
    ], 
    "rhythmic": "鵲踏枝・蝶戀花"
  }, 
  {
    "author": "晏殊", 
    "paragraphs": [
      "紫府羣仙名籍祕。", 
      "五色斑龍，暫降人間世。", 
      "海變桑田都不記。", 
      "蟠桃一熟三千歲。", 
      "露滴彩旌雲繞袂。", 
      "誰信壺中，別有笙歌地。", 
      "門外落花隨水逝。", 
      "相看莫惜尊前醉。"
    ], 
    "rhythmic": "鵲踏枝・蝶戀花"
  }, 
  {
    "author": "晏殊", 
    "paragraphs": [
      "露下風高，井梧宮簟生秋意。", 
      "畫堂筵啓。", 
      "一曲呈珠綴。", 
      "天外行雲，欲去凝香袂。", 
      "爐煙起。", 
      "斷腸聲裏。", 
      "斂盡雙蛾翠。"
    ], 
    "rhythmic": "點絳脣"
  }, 
  {
    "author": "晏殊", 
    "paragraphs": [
      "青苹昨夜秋風起。", 
      "無限個、露蓮相倚。", 
      "獨憑朱闌、愁望晴天際。", 
      "空目斷、遙山翠。", 
      "彩箋長，錦書細。", 
      "誰信道、兩情難寄。", 
      "可惜良辰好景、歡娛地。", 
      "只恁空憔悴。"
    ], 
    "rhythmic": "鳳銜杯"
  }, 
  {
    "author": "晏殊", 
    "paragraphs": [
      "留花不住怨花飛。", 
      "向南園、情緒依依。", 
      "可惜倒紅斜白、一枝枝。", 
      "經宿雨、又離披。", 
      "憑朱檻，把金卮。", 
      "對芳叢、惆悵多時。", 
      "何況舊歡新恨、阻心期。", 
      "空滿眼、是相思。"
    ], 
    "rhythmic": "鳳銜杯"
  }, 
  {
    "author": "晏殊", 
    "paragraphs": [
      "柳條花纇惱青春。", 
      "更那堪、飛絮紛紛。", 
      "一曲細絲清脆、倚朱脣。", 
      "斟綠酒、掩紅巾。", 
      "追往事，惜芳辰。", 
      "暫時間、留住行雲。", 
      "端的自家心下、眼中人。", 
      "到處裏、覺尖新。"
    ], 
    "rhythmic": "鳳銜杯"
  }, 
  {
    "author": "晏殊", 
    "paragraphs": [
      "春花秋草。", 
      "只是催人老。", 
      "總把千山眉黛掃。", 
      "未抵別愁多少。", 
      "勸君綠酒金盃。", 
      "莫嫌絲管聲催。", 
      "兔走烏飛不住，人生幾度三臺。"
    ], 
    "rhythmic": "清平樂"
  }, 
  {
    "author": "晏殊", 
    "paragraphs": [
      "秋光向晚。", 
      "小閣初開宴。", 
      "林葉殷紅猶未遍。", 
      "雨後青苔滿院。", 
      "蕭娘勸我金卮。", 
      "殷勤更唱新詞。", 
      "暮去朝來節老，人生不飲何爲。"
    ], 
    "rhythmic": "清平樂"
  }, 
  {
    "author": "晏殊", 
    "paragraphs": [
      "春來秋去。", 
      "往事知何處。", 
      "燕子歸飛蘭泣露。", 
      "光景千留不住。", 
      "酒闌人散忡忡。", 
      "閒階獨倚梧桐。", 
      "記得去年今日，依前黃葉西風。"
    ], 
    "rhythmic": "清平樂"
  }, 
  {
    "author": "晏殊", 
    "paragraphs": [
      "金風細細。", 
      "葉葉梧桐墜。", 
      "綠酒初嘗人易醉。", 
      "一枕小窗濃睡。", 
      "紫微朱槿花殘。", 
      "斜陽卻照闌干。", 
      "雙燕欲歸時節，銀屏昨夜微寒。"
    ], 
    "rhythmic": "清平樂", 
    "tags": [
      "宋詞三百首"
    ]
  }, 
  {
    "author": "晏殊", 
    "paragraphs": [
      "紅箋小字。", 
      "說盡平生意。", 
      "鴻雁在雲魚在水。", 
      "惆悵此情難寄。", 
      "斜陽獨倚西樓。", 
      "遙山恰對簾鉤。", 
      "人面不知何處，綠波依舊東流。"
    ], 
    "rhythmic": "清平樂", 
    "tags": [
      "宋詞三百首"
    ]
  }, 
  {
    "author": "晏殊", 
    "paragraphs": [
      "淡薄梳妝輕結束。", 
      "天意與、臉紅眉綠。", 
      "斷環書素傳情久，許雙飛同宿。", 
      "一餉無端分比目。", 
      "誰知道、風前月底，相看未足。", 
      "此心終擬，覓鸞弦重續。"
    ], 
    "rhythmic": "紅窗聽"
  }, 
  {
    "author": "晏殊", 
    "paragraphs": [
      "記得香閨臨別語。", 
      "彼此有、萬重心訴。", 
      "淡雲輕靄知多少，隔桃源無處。", 
      "夢覺相思天欲曙。", 
      "依前是、銀屏畫燭，宵長歲暮。", 
      "此時何計，託鴛鴦飛去。"
    ], 
    "rhythmic": "紅窗聽"
  }, 
  {
    "author": "晏殊", 
    "paragraphs": [
      "春風不負東君信，遍拆羣芳。", 
      "燕子雙雙。", 
      "依舊銜泥入杏樑。", 
      "須知一盞花前酒，佔得韶光。", 
      "莫話匆忙。", 
      "夢裏浮生足斷腸。"
    ], 
    "rhythmic": "採桑子"
  }, 
  {
    "author": "晏殊", 
    "paragraphs": [
      "紅英一樹春來早，獨佔芳時。", 
      "我有心期。", 
      "把酒攀條惜絳蕤。", 
      "無端一夜狂風雨，暗落繁枝。", 
      "蝶怨鶯悲。", 
      "滿眼春愁說向誰。"
    ], 
    "rhythmic": "採桑子"
  }, 
  {
    "author": "晏殊", 
    "paragraphs": [
      "陽和二月芳菲遍，暖景溶溶。", 
      "戲蝶遊蜂。", 
      "深入千花粉豔中。", 
      "何人解系天邊日，佔取春風。", 
      "免使繁紅。", 
      "一片西飛一片東。"
    ], 
    "rhythmic": "採桑子"
  }, 
  {
    "author": "晏殊", 
    "paragraphs": [
      "櫻桃謝了梨花發，紅白相催。", 
      "燕子歸來。", 
      "幾處風簾繡戶開。", 
      "人生樂事知多少，且酌金盃。", 
      "管咽弦哀。", 
      "慢引蕭娘舞袖回。"
    ], 
    "rhythmic": "採桑子"
  }, 
  {
    "author": "晏殊", 
    "paragraphs": [
      "古羅衣上金針樣，繡出芳妍。", 
      "玉砌朱闌。", 
      "紫豔紅英照日鮮。", 
      "佳人畫閣新妝了，對立叢邊。", 
      "試摘嬋娟。", 
      "貼向眉心學翠鈿。"
    ], 
    "rhythmic": "採桑子"
  }, 
  {
    "author": "晏殊", 
    "paragraphs": [
      "時光只解催人老，不信多情。", 
      "長恨離亭。", 
      "淚滴春衫酒易醒。", 
      "梧桐昨夜西風急，淡月朧明。", 
      "好夢頻驚。", 
      "何處高樓雁一聲。"
    ], 
    "rhythmic": "採桑子"
  }, 
  {
    "author": "晏殊", 
    "paragraphs": [
      "林間摘遍雙雙葉，寄與相思。", 
      "朱槿開時。", 
      "尚有山榴一兩枝。", 
      "荷花欲綻金蓮子，半落紅衣。", 
      "晚雨微微。", 
      "待得空樑宿燕歸。"
    ], 
    "rhythmic": "採桑子"
  }, 
  {
    "author": "晏殊", 
    "paragraphs": [
      "風轉蕙，露催蓮。", 
      "鶯語尚綿蠻。", 
      "堯蓂隨月欲團圓。", 
      "真馭降荷蘭。", 
      "褰油幕。", 
      "調清樂。", 
      "四海一家同樂。", 
      "千官心在玉爐香。", 
      "聖壽祝天長。"
    ], 
    "rhythmic": "喜遷鶯"
  }, 
  {
    "author": "晏殊", 
    "paragraphs": [
      "歌斂黛，舞縈風。", 
      "遲日象筵中。", 
      "分行珠翠簇繁紅。", 
      "雲髻嫋瓏璁。", 
      "金爐暖。", 
      "龍香遠。", 
      "共祝堯齡萬萬。", 
      "曲終休解畫羅衣。", 
      "留伴彩雲飛。"
    ], 
    "rhythmic": "喜遷鶯"
  }, 
  {
    "author": "晏殊", 
    "paragraphs": [
      "花不盡，柳無窮。", 
      "應與我情同。", 
      "觥船一棹百分空。", 
      "何處不相逢。", 
      "朱弦悄。", 
      "知音少。", 
      "天若有情應老。", 
      "勸君看取利名場。", 
      "今古夢茫茫。"
    ], 
    "rhythmic": "喜遷鶯"
  }, 
  {
    "author": "晏殊", 
    "paragraphs": [
      "燭飄花，香掩燼。", 
      "中夜酒初醒。", 
      "畫樓殘點兩三聲。", 
      "窗外月朧明。", 
      "曉簾垂，驚鵲去。", 
      "好夢不知何處。", 
      "南園春色已歸來。", 
      "庭樹有寒梅。"
    ], 
    "rhythmic": "喜遷鶯"
  }, 
  {
    "author": "晏殊", 
    "paragraphs": [
      "曙河低，斜月淡。", 
      "簾外早涼天。", 
      "玉樓清唱倚朱弦。", 
      "餘韻入疏煙。", 
      "臉霞輕，眉翠重。", 
      "欲舞釵鈿搖動。", 
      "人人如意祝爐香。", 
      "爲壽百千長。"
    ], 
    "rhythmic": "喜遷鶯"
  }, 
  {
    "author": "晏殊", 
    "paragraphs": [
      "別來音信千里。", 
      "悵此情難寄。", 
      "碧紗秋月，梧桐夜雨，幾回無寐。", 
      "樓高目斷，天遙雲黯，只堪憔悴。", 
      "念蘭堂紅燭，心長焰短，向人垂淚。"
    ], 
    "rhythmic": "撼庭秋"
  }, 
  {
    "author": "晏殊", 
    "paragraphs": [
      "重陽過後，西風漸緊，庭樹葉紛紛。", 
      "朱闌向曉，芙蓉妖豔，特地鬥芳新。", 
      "霜前月下，斜紅淡蕊，明媚欲回春。", 
      "莫將瓊萼等閒分。", 
      "留贈意中人。"
    ], 
    "rhythmic": "少年遊"
  }, 
  {
    "author": "晏殊", 
    "paragraphs": [
      "霜華滿樹，蘭凋蕙慘，秋豔入芙蓉。", 
      "胭脂嫩臉，金黃輕蕊，猶自怨西風。", 
      "前歡往事，當歌對酒，無限到心中。", 
      "更憑朱檻憶芳容。", 
      "腸斷一枝紅。"
    ], 
    "rhythmic": "少年遊"
  }, 
  {
    "author": "晏殊", 
    "paragraphs": [
      "芙蓉花發去年枝。", 
      "雙燕欲歸飛。", 
      "蘭堂風軟，金爐香暖，新曲動簾帷。", 
      "家人拜上千春壽，深意滿瓊卮。", 
      "綠鬢朱顏，道家裝束，長似少年時。"
    ], 
    "rhythmic": "少年遊"
  }, 
  {
    "author": "晏殊", 
    "paragraphs": [
      "謝家庭檻曉無塵。", 
      "芳宴祝良辰。", 
      "風流妙舞，櫻桃清唱，依約駐行雲。", 
      "榴花一盞濃香滿，爲壽百千春。", 
      "歲歲年年，共歡同樂，嘉慶與時新。"
    ], 
    "rhythmic": "少年遊"
  }, 
  {
    "author": "晏殊", 
    "paragraphs": [
      "三月暖風，開卻好花無限了，當年叢下落紛紛。", 
      "最愁人。", 
      "長安多少利名身。", 
      "若有一杯香桂酒，莫辭花下醉芳茵。", 
      "且留春。"
    ], 
    "rhythmic": "酒泉子"
  }, 
  {
    "author": "晏殊", 
    "paragraphs": [
      "春色初來，遍拆紅芳千萬樹，流鶯粉蝶鬥翻飛。", 
      "戀香枝。", 
      "勸君莫惜縷金衣。", 
      "把酒看花須強飲，明朝後日漸離披。", 
      "惜芳時。"
    ], 
    "rhythmic": "酒泉子"
  }, 
  {
    "author": "晏殊", 
    "paragraphs": [
      "東風昨夜回樑苑。", 
      "日腳依稀添一線。", 
      "旋開楊柳綠蛾眉，暗拆海棠紅粉面。", 
      "無情一去雲中雁。", 
      "有意歸來樑上燕。", 
      "有情無意且休論，莫向酒杯容易散。"
    ], 
    "rhythmic": "木蘭花・玉樓春"
  }, 
  {
    "author": "晏殊", 
    "paragraphs": [
      "簾旌浪卷金泥鳳。", 
      "宿醉醒來長瞢鬆。", 
      "海棠開後曉寒輕，流絮飛時春睡重。", 
      "美酒一杯誰與共。", 
      "往事舊歡時節動。", 
      "不如憐取眼前人，免更勞魂兼役夢。"
    ], 
    "rhythmic": "木蘭花・玉樓春"
  }, 
  {
    "author": "晏殊", 
    "paragraphs": [
      "燕鴻過後鶯歸去。", 
      "細算浮生千萬緒。", 
      "長於春夢幾多時，散似秋雲無覓處。", 
      "聞琴解佩神仙侶。", 
      "挽斷羅衣留不住。", 
      "勸君莫作獨醒人，爛醉花間應有數。"
    ], 
    "rhythmic": "木蘭花・玉樓春", 
    "tags": [
      "宋詞三百首"
    ]
  }, 
  {
    "author": "晏殊", 
    "paragraphs": [
      "池塘水綠風微暖。", 
      "記得玉真初見面。", 
      "重頭歌韻響錚琮，入破舞腰紅亂旋。", 
      "玉鉤闌下香階畔。", 
      "醉後不知斜日晚。", 
      "當時共我賞花人，點檢如今無一半。"
    ], 
    "rhythmic": "木蘭花・玉樓春", 
    "tags": [
      "宋詞三百首"
    ]
  }, 
  {
    "author": "晏殊", 
    "paragraphs": [
      "玉樓朱閣橫金鎖。", 
      "寒食清明春欲破。", 
      "窗間斜月兩眉愁，簾外落花雙淚墮。", 
      "朝雲聚散真無那。", 
      "百歲相看能幾個。", 
      "別來將爲不牽情，萬轉千回思想過。"
    ], 
    "rhythmic": "木蘭花・玉樓春"
  }, 
  {
    "author": "晏殊", 
    "paragraphs": [
      "朱簾半下香銷印。", 
      "二月東風催柳信。", 
      "琵琶旁畔且尋思，鸚鵡前頭休借問。", 
      "驚鴻去後生離恨。", 
      "紅日長時添酒困。", 
      "未知心在阿誰邊，滿眼淚珠言不盡。"
    ], 
    "rhythmic": "木蘭花・玉樓春"
  }, 
  {
    "author": "晏殊", 
    "paragraphs": [
      "杏樑歸燕雙回首。", 
      "黃蜀葵花開應候。", 
      "畫堂元是降生辰，玉盞更斟長命酒。", 
      "爐中百和添香獸。", 
      "簾外青蛾回舞袖。", 
      "此時紅粉感恩人，拜向月宮千歲壽。"
    ], 
    "rhythmic": "木蘭花・玉樓春"
  }, 
  {
    "author": "晏殊", 
    "paragraphs": [
      "紫薇朱槿繁開後。", 
      "枕簟微涼生玉漏。", 
      "玳筵初啓日穿簾，檀板欲開香滿袖。", 
      "紅衫侍女頻傾酒。", 
      "龜鶴仙人來獻壽。", 
      "歡聲喜氣逐時新，青鬢玉顏長似舊。"
    ], 
    "rhythmic": "木蘭花・玉樓春"
  }, 
  {
    "author": "晏殊", 
    "paragraphs": [
      "春蔥指甲輕攏拈。", 
      "五彩條垂雙袖卷。", 
      "雪香濃透紫檀槽，胡語急隨紅玉腕。", 
      "當頭一曲情無限。", 
      "入破錚琮金鳳戰。", 
      "百分芳酒祝長春，再拜斂容擡粉面。"
    ], 
    "rhythmic": "木蘭花・玉樓春"
  }, 
  {
    "author": "晏殊", 
    "paragraphs": [
      "紅條約束瓊肌穩。", 
      "拍碎香檀催急袞。", 
      "壠頭嗚咽水聲繁，葉下間關鶯語近。", 
      "美人才子傳芳信。", 
      "明月清風傷別恨。", 
      "未知何處有知音，長爲此情言不盡。"
    ], 
    "rhythmic": "木蘭花・玉樓春"
  }, 
  {
    "author": "晏殊", 
    "paragraphs": [
      "長安紫陌春歸早。", 
      "嚲垂楊、染芳草。", 
      "被啼鶯語燕催清曉。", 
      "正好夢、頻驚覺。", 
      "當此際、青樓臨大道。", 
      "幽會處、兩情多少。", 
      "莫惜明珠百琲，佔取長年少。"
    ], 
    "rhythmic": "迎春樂"
  }, 
  {
    "author": "晏殊", 
    "paragraphs": [
      "青梅煮酒鬥時新。", 
      "天氣欲殘春。", 
      "東城南陌花下，逢著意中人。", 
      "回繡袂，展香茵。", 
      "敘情親。", 
      "此情拼作，千尺遊絲，惹住朝雲。"
    ], 
    "rhythmic": "訴衷情"
  }, 
  {
    "author": "晏殊", 
    "paragraphs": [
      "東風楊柳欲青青。", 
      "煙淡雨初晴。", 
      "惱他香閣濃睡，撩亂有啼鶯。", 
      "眉葉細，舞腰輕。", 
      "宿妝成。", 
      "一春芳意，三月和風，牽繫人情。"
    ], 
    "rhythmic": "訴衷情"
  }, 
  {
    "author": "晏殊", 
    "paragraphs": [
      "芙蓉金菊鬥馨香。", 
      "天氣欲重陽。", 
      "遠村秋色如畫，紅樹間疏黃。", 
      "流水淡，碧天長。", 
      "路茫茫。", 
      "憑高目斷，鴻雁來時，無限思量。"
    ], 
    "rhythmic": "訴衷情"
  }, 
  {
    "author": "晏殊", 
    "paragraphs": [
      "數枝金菊對芙蓉。", 
      "搖落意重重。", 
      "不知多少幽怨，和露泣西風。", 
      "人散後，月明中。", 
      "夜寒濃。", 
      "謝娘愁臥，潘令閒眠，心事無窮。"
    ], 
    "rhythmic": "訴衷情"
  }, 
  {
    "author": "晏殊", 
    "paragraphs": [
      "露蓮雙臉遠山眉。", 
      "偏與淡妝宜。", 
      "小庭簾幕春晚，閒共柳絲垂。", 
      "人別後，月圓時。", 
      "信遲遲。", 
      "心心念念，說盡無憑，只是相思。"
    ], 
    "rhythmic": "訴衷情"
  }, 
  {
    "author": "晏殊", 
    "paragraphs": [
      "秋風吹綻北池蓮。", 
      "曙雲樓閣鮮。", 
      "畫堂今日嘉會，齊拜玉爐煙。", 
      "斟美酒，祝芳筵。", 
      "奉觥船。", 
      "宜春耐夏，多福莊嚴，富貴長年。"
    ], 
    "rhythmic": "訴衷情"
  }, 
  {
    "author": "晏殊", 
    "paragraphs": [
      "世間榮貴月中人。", 
      "嘉慶在今辰。", 
      "蘭堂簾幕高卷，清唱遏行雲。", 
      "持玉盞，斂紅巾。", 
      "祝千春。", 
      "榴花壽酒，金鴨爐香，歲歲長新。"
    ], 
    "rhythmic": "訴衷情"
  }, 
  {
    "author": "晏殊", 
    "paragraphs": [
      "海棠珠綴一重重。", 
      "清曉近簾櫳。", 
      "胭脂誰與勻淡，偏向臉邊濃。", 
      "看葉嫩，惜花紅。", 
      "意無窮。", 
      "如花似葉，歲歲年年，共佔春風。"
    ], 
    "rhythmic": "訴衷情"
  }, 
  {
    "author": "晏殊", 
    "paragraphs": [
      "小桃花與早梅花，盡是芳妍品格。", 
      "未上東風先拆。", 
      "分付春消息。", 
      "佳人釵上玉尊前，朵朵穠香堪惜。", 
      "誰把彩豪描得。", 
      "免恁輕拋擲。"
    ], 
    "rhythmic": "胡搗練"
  }, 
  {
    "author": "晏殊", 
    "paragraphs": [
      "二月春風，正是楊花滿路。", 
      "那堪更、別離情緒。", 
      "羅巾掩淚，任粉痕沾污。", 
      "爭奈向、千留萬留不住。", 
      "玉酒頻傾，宿眉愁聚。", 
      "空腸斷、寶箏弦柱。", 
      "人間後會，又不知何處。", 
      "魂夢裏、也須時時飛去。"
    ], 
    "rhythmic": "人嬌"
  }, 
  {
    "author": "晏殊", 
    "paragraphs": [
      "玉樹微涼，漸覺銀河影轉。", 
      "林葉靜、疏紅欲遍。", 
      "朱簾細雨，尚遲留歸燕。", 
      "嘉慶日、多少世人良願。", 
      "楚竹驚鸞，秦箏起雁。", 
      "縈舞袖、急翻羅薦。", 
      "雲回一曲，更輕櫳檀板。", 
      "香炷遠、同祝壽期無限。"
    ], 
    "rhythmic": "人嬌"
  }, 
  {
    "author": "晏殊", 
    "paragraphs": [
      "一葉秋高，向夕紅蘭露墜。", 
      "風月好、乍涼天氣。", 
      "長生此日，見人中嘉瑞。", 
      "斟壽酒、重唱妙聲珠綴。", 
      "鳳莞移宮，鈿衫回袂。", 
      "簾影動、鵲爐香細。", 
      "南真寶籙，賜玉京千歲。", 
      "良會永、莫惜流霞同醉。"
    ], 
    "rhythmic": "人嬌"
  }, 
  {
    "author": "晏殊", 
    "paragraphs": [
      "細草愁煙，幽花怯露。", 
      "憑闌總是銷魂處。", 
      "日高深院靜無人，時時海燕雙飛去。", 
      "帶緩羅衣，香殘蕙炷。", 
      "天長不禁迢迢路。", 
      "垂楊只解惹春風，何曾系得行人住。"
    ], 
    "rhythmic": "踏莎行"
  }, 
  {
    "author": "晏殊", 
    "paragraphs": [
      "祖席離歌，長亭別宴。", 
      "香塵已隔猶回面。", 
      "居人匹馬映林嘶，行人去棹依波轉。", 
      "畫閣魂消，高樓目斷。", 
      "斜陽只送平波遠。", 
      "無窮無盡是離愁，天涯地角尋思遍。"
    ], 
    "rhythmic": "踏莎行", 
    "tags": [
      "宋詞三百首"
    ]
  }, 
  {
    "author": "晏殊", 
    "paragraphs": [
      "碧海無波，瑤臺有路。", 
      "思量便合雙飛去。", 
      "當時輕別意中人，山長水遠知何處。", 
      "綺席凝塵，香閨掩霧。", 
      "紅箋小字憑誰附。", 
      "高樓目盡欲黃昏，梧桐葉上蕭蕭雨。"
    ], 
    "rhythmic": "踏莎行"
  }, 
  {
    "author": "晏殊", 
    "paragraphs": [
      "綠樹歸鶯，雕樑別燕。", 
      "春光一去如流電。", 
      "當歌對酒莫沈吟，人生有限情無限。", 
      "弱袂縈春，修蛾寫怨。", 
      "秦箏寶柱頻移雁。", 
      "尊中綠醑意中人，花朝月夜長相見。"
    ], 
    "rhythmic": "踏莎行"
  }, 
  {
    "author": "晏殊", 
    "paragraphs": [
      "小徑紅稀，芳郊綠遍。", 
      "高臺樹色陰陰見。", 
      "春風不解禁楊花，濛濛亂撲行人面。", 
      "翠葉藏鶯，朱簾隔燕。", 
      "爐香靜逐遊絲轉。", 
      "一場愁夢酒醒時，斜陽卻照深深院。"
    ], 
    "rhythmic": "踏莎行", 
    "tags": [
      "宋詞三百首"
    ]
  }, 
  {
    "author": "晏殊", 
    "paragraphs": [
      "畫鼓聲中昏又曉。", 
      "時光只解催人老。", 
      "求得淺歡風日好。", 
      "齊揭調。", 
      "神仙一曲漁家傲。", 
      "綠水悠悠天杳杳。", 
      "浮生豈得長年少。", 
      "莫惜醉來開口笑。", 
      "須信道。", 
      "人間萬事何時了。"
    ], 
    "rhythmic": "漁家傲"
  }, 
  {
    "author": "晏殊", 
    "paragraphs": [
      "荷葉荷花相間鬥。", 
      "紅嬌綠嫩新妝就。", 
      "昨日小池疏雨後。", 
      "鋪錦繡。", 
      "行人過去頻回首。", 
      "倚遍朱闌凝望久。", 
      "鴛鴦浴處波文皺。", 
      "誰喚謝娘斟美酒。", 
      "縈舞袖。", 
      "當筵勸我千長壽。"
    ], 
    "rhythmic": "漁家傲"
  }, 
  {
    "author": "晏殊", 
    "paragraphs": [
      "荷葉初開猶半卷。", 
      "荷花欲拆猶微綻。", 
      "此葉此花真可羨。", 
      "秋水畔。", 
      "青涼傘映紅妝面。", 
      "美酒一杯留客宴。", 
      "拈花摘葉情無限。", 
      "爭奈世人多聚散。", 
      "頻祝願。", 
      "如花似葉長相見。"
    ], 
    "rhythmic": "漁家傲"
  }, 
  {
    "author": "晏殊", 
    "paragraphs": [
      "楊柳風前香百步。", 
      "盤心碎點真珠露。", 
      "疑是水仙開洞府。", 
      "妝景趣。", 
      "紅幢綠蓋朝天路。", 
      "小鴨飛來稠鬧處。", 
      "三三兩兩能言語。", 
      "飲散短亭人慾去。", 
      "留不住。", 
      "黃昏更下蕭蕭雨。"
    ], 
    "rhythmic": "漁家傲"
  }, 
  {
    "author": "晏殊", 
    "paragraphs": [
      "粉筆丹青描未得。", 
      "金針綵線功難敵。", 
      "誰傍暗香輕採摘。", 
      "風淅淅。", 
      "船頭觸散雙鸂鶒。", 
      "夜雨染成天水碧。", 
      "朝陽借出胭脂色。", 
      "欲落又開人共惜。", 
      "秋氣逼。", 
      "盤中已見新蓮菂。"
    ], 
    "rhythmic": "漁家傲"
  }, 
  {
    "author": "晏殊", 
    "paragraphs": [
      "葉下鵁鶄眠未穩。", 
      "風翻露颭香成陣。", 
      "仙女出遊知遠近。", 
      "羞借問。", 
      "饒將綠扇遮紅粉。", 
      "一掬蕊黃沾雨潤。", 
      "天人乞與金英嫩。", 
      "試折亂條醒酒困。", 
      "應有恨。", 
      "芳心拗盡絲無盡。"
    ], 
    "rhythmic": "漁家傲"
  }, 
  {
    "author": "晏殊", 
    "paragraphs": [
      "罨畫溪邊停彩舫。", 
      "仙娥繡被呈新樣。", 
      "颯颯風聲來一餉。", 
      "愁四望。", 
      "殘紅片片隨波浪。", 
      "瓊臉麗人青步障。", 
      "風牽一袖低相向。", 
      "應有錦鱗閒倚傍。", 
      "秋水上。", 
      "時時綠柄輕搖揚。"
    ], 
    "rhythmic": "漁家傲"
  }, 
  {
    "author": "晏殊", 
    "paragraphs": [
      "宿蕊鬥攢金粉鬧。", 
      "青房暗結蜂兒小。", 
      "斂面似啼開似笑。", 
      "天與貌。", 
      "人間不是鉛華少。", 
      "葉軟香清無限好。", 
      "風頭日腳乾催老。", 
      "待得玉京仙子到。", 
      "憑向道。", 
      "紅顏只合長年少。"
    ], 
    "rhythmic": "漁家傲"
  }, 
  {
    "author": "晏殊", 
    "paragraphs": [
      "臉傅朝霞衣剪翠。", 
      "重重占斷秋江水。", 
      "一曲採蓮風細細。", 
      "人未醉。", 
      "鴛鴦不合驚飛起。", 
      "欲摘嫩條嫌綠刺。", 
      "閒敲畫扇偷金蕊。", 
      "半夜月明珠露墜。", 
      "多少意。", 
      "紅腮點點相思淚。"
    ], 
    "rhythmic": "漁家傲"
  }, 
  {
    "author": "晏殊", 
    "paragraphs": [
      "越女採蓮江北岸。", 
      "輕橈短棹隨風便。", 
      "人貌與花相鬥豔。", 
      "流水慢。", 
      "時時照影看妝面。", 
      "蓮葉層層張綠傘。", 
      "蓮房個個垂金盞。", 
      "一把藕絲牽不斷。", 
      "紅日晚。", 
      "回頭欲去心撩亂。"
    ], 
    "rhythmic": "漁家傲"
  }, 
  {
    "author": "晏殊", 
    "paragraphs": [
      "粉面啼紅腰束素。", 
      "當年拾翠曾相遇。", 
      "密意深情誰與訴。", 
      "空怨慕。", 
      "西池夜夜風兼露。", 
      "池上夕陽籠碧樹。", 
      "池中短棹驚微雨。", 
      "水泛落英何處去。", 
      "人不語。", 
      "東流到了無停住。"
    ], 
    "rhythmic": "漁家傲"
  }, 
  {
    "author": "晏殊", 
    "paragraphs": [
      "幽鷺慢來窺品格。", 
      "雙魚豈解傳消息。", 
      "綠柄嫩香頻採摘。", 
      "心似織。", 
      "條條不斷誰牽役。", 
      "粉淚暗和清露滴。", 
      "羅衣染盡秋江色。", 
      "對面不言情脈脈。", 
      "煙水隔。", 
      "無人說似長相憶。"
    ], 
    "rhythmic": "漁家傲"
  }, 
  {
    "author": "晏殊", 
    "paragraphs": [
      "楚國細腰元自瘦。", 
      "文君膩臉誰描就。", 
      "日夜聲聲催箭漏。", 
      "昏復晝。", 
      "紅顏豈得長如舊。", 
      "醉折嫩房和蕊嗅。", 
      "天絲不斷清香透。", 
      "卻傍小闌凝坐久。", 
      "風滿袖。", 
      "西池月上人歸後。"
    ], 
    "rhythmic": "漁家傲"
  }, 
  {
    "author": "晏殊", 
    "paragraphs": [
      "嫩綠堪裁紅欲綻。", 
      "蜻蜓點水魚遊畔。", 
      "一霎雨聲香四散。", 
      "風颭亂。", 
      "高低掩映千千萬。", 
      "總是凋零終有恨。", 
      "能無眼下生留戀。", 
      "何似折來妝粉面。", 
      "勤看玩。", 
      "勝如落盡秋江岸。"
    ], 
    "rhythmic": "漁家傲"
  }, 
  {
    "author": "晏殊", 
    "paragraphs": [
      "剪翠妝紅欲就。", 
      "折得清香滿袖。", 
      "一對鴛鴦眠未足，葉下長相守。", 
      "莫傍細條尋嫩藕。", 
      "怕綠刺、罥衣傷手。", 
      "可惜許、月明風露好，恰在人歸後。"
    ], 
    "rhythmic": "雨中花・夜行船"
  }, 
  {
    "author": "晏殊", 
    "paragraphs": [
      "越娥紅淚泣朝雲。", 
      "越梅從此學妖嚬。", 
      "臘月初頭、庾嶺繁開後，特染妍華贈世人。", 
      "前溪昨夜深深雪，朱顏不掩天真。", 
      "何時驛使西歸，寄與相思客，一枝新。", 
      "報道江南別樣春。"
    ], 
    "rhythmic": "瑞鷓鴣"
  }, 
  {
    "author": "晏殊", 
    "paragraphs": [
      "江南殘臘欲歸時。", 
      "有梅紅亞雪中枝。", 
      "一夜前村、間破瑤英拆，端的千花冷未知。", 
      "丹青改樣勻朱粉，雕樑欲畫猶疑。", 
      "何妨與向冬深，密種秦人路，夾仙溪。", 
      "不待妖桃客自迷。"
    ], 
    "rhythmic": "瑞鷓鴣"
  }, 
  {
    "author": "晏殊", 
    "paragraphs": [
      "紫薇枝上露華濃。", 
      "起秋風。", 
      "管絃聲細出簾櫳。", 
      "象筵中。", 
      "仙酒斟雲液，仙歌轉繞樑虹。", 
      "此時佳會慶相逢。", 
      "慶相逢。", 
      "歡醉且從容。"
    ], 
    "rhythmic": "望仙門"
  }, 
  {
    "author": "晏殊", 
    "paragraphs": [
      "玉壺清漏起微涼。", 
      "好秋光。", 
      "金盃重疊滿瓊漿。", 
      "會仙鄉。", 
      "新曲調絲管，新聲更颭霓裳。", 
      "博山爐暖泛濃香。", 
      "泛濃香。", 
      "爲壽百千長。"
    ], 
    "rhythmic": "望仙門"
  }, 
  {
    "author": "晏殊", 
    "paragraphs": [
      "玉池波浪碧如鱗。", 
      "露蓮新。", 
      "清歌一曲翠眉嚬。", 
      "舞華茵。", 
      "滿酌蘭英酒，須知獻壽千春。", 
      "太平無事荷君恩。", 
      "荷君恩。", 
      "齊唱《望仙門》。"
    ], 
    "rhythmic": "望仙門"
  }, 
  {
    "author": "晏殊", 
    "paragraphs": [
      "玉露金風月正圓。", 
      "臺榭早涼天。", 
      "畫堂嘉會，組繡列芳筵。", 
      "洞府星辰龜鶴，來添福壽。", 
      "歡聲喜色，同入金爐泛濃煙。", 
      "清歌妙舞，急管繁弦。", 
      "榴花滿酌觥船。", 
      "人盡祝、富貴又長年。", 
      "莫教紅日西晚，留著醉神仙。"
    ], 
    "rhythmic": "長生樂"
  }, 
  {
    "author": "晏殊", 
    "paragraphs": [
      "閬苑神仙平地見。", 
      "碧海架蓬瀛。", 
      "洞門相向，倚金鋪微明。", 
      "處處天花撩亂，飄散歌聲。", 
      "裝真筵壽，賜與流霞滿瑤觥。", 
      "紅鸞翠節，紫鳳銀笙。", 
      "玉女雙來近彩雲。", 
      "隨步朝夕拜三清。", 
      "爲傳王母金籙，祝千歲長生。"
    ], 
    "rhythmic": "長生樂"
  }, 
  {
    "author": "晏殊", 
    "paragraphs": [
      "一霎秋風驚畫扇。", 
      "豔粉嬌紅，尚拆荷花面。", 
      "草際露垂蟲響遍。", 
      "珠簾不下留歸燕。", 
      "掃掠亭臺開小院。", 
      "四坐清歡，莫放金盃淺。", 
      "龜鶴命長鬆壽遠。", 
      "陽春一曲情千萬。"
    ], 
    "rhythmic": "蝶戀花"
  }, 
  {
    "author": "晏殊", 
    "paragraphs": [
      "紫菊初生朱槿墜。", 
      "月好風清，漸有中秋意。", 
      "更漏乍長天似水。", 
      "銀屏展盡遙山翠。", 
      "繡幕卷波香引穗。", 
      "急管繁弦，共慶人間瑞。", 
      "滿酌玉杯縈舞袂。", 
      "南春祝壽千千歲。"
    ], 
    "rhythmic": "蝶戀花"
  }, 
  {
    "author": "晏殊", 
    "paragraphs": [
      "簾幕風輕雙語燕。", 
      "午醉醒來，柳絮飛撩亂。", 
      "心事一春猶未見。", 
      "餘花落盡青苔院。", 
      "百尺朱樓閒倚遍。", 
      "薄雨濃雲，抵死遮人面。", 
      "消息未知歸早晚。", 
      "斜陽只送平波遠。"
    ], 
    "rhythmic": "蝶戀花"
  }, 
  {
    "author": "晏殊", 
    "paragraphs": [
      "玉碗冰寒消暑氣。", 
      "碧簟紗廚，向午朦朧睡。", 
      "鶯舌惺鬆如會意。", 
      "無端畫扇驚飛起。", 
      "雨後初涼生水際。", 
      "人面荷花，的的遙相似。", 
      "眼看紅芳猶抱蕊。", 
      "叢中已結新蓮子。"
    ], 
    "rhythmic": "蝶戀花"
  }, 
  {
    "author": "晏殊", 
    "paragraphs": [
      "梨葉疏紅蟬韻歇。", 
      "銀漢風高，玉管聲悽切。", 
      "枕簟乍涼銅漏咽。", 
      "誰教社燕輕離別。", 
      "草際蛩吟珠露結。", 
      "宿酒醒來，不記歸時節。", 
      "多少衷腸猶未說。", 
      "朱簾一夜朦朧月。"
    ], 
    "rhythmic": "蝶戀花"
  }, 
  {
    "author": "晏殊", 
    "paragraphs": [
      "南雁依稀回側陣。", 
      "雪霽牆陰，偏覺蘭芽嫩。", 
      "中夜夢餘消酒困。", 
      "爐香卷穗燈生暈。", 
      "急景流年都一瞬。", 
      "往事前歡，未免縈方寸。", 
      "臘後花期知漸近。", 
      "寒梅已作東風信。"
    ], 
    "rhythmic": "蝶戀花"
  }, 
  {
    "author": "晏殊", 
    "paragraphs": [
      "慶生辰。", 
      "慶生辰是百千春。", 
      "開雅宴，畫堂高會有諸親。", 
      "鈿函封大國，玉色受絲綸。", 
      "感皇恩。", 
      "望九重、天上拜堯雲。", 
      "今朝祝壽，祝壽數，比鬆椿。", 
      "斟美酒，至心如對月中人。", 
      "一聲檀板動，一炷蕙香焚。", 
      "禱仙真。", 
      "願年年今日、喜長新。"
    ], 
    "rhythmic": "拂霓裳"
  }, 
  {
    "author": "晏殊", 
    "paragraphs": [
      "喜秋成。", 
      "見千門萬戶樂昇平。", 
      "金風細，玉池波浪縠文生。", 
      "宿露沾羅幕，微涼入畫屏。", 
      "張綺宴，傍薰爐蕙炷、和新聲。", 
      "神仙雅會，會此日，象蓬瀛。", 
      "管絃清，旋翻紅袖學飛瓊。", 
      "光陰無暫住，歡醉有閒情。", 
      "祝辰星。", 
      "願百千爲壽、獻瑤觥。"
    ], 
    "rhythmic": "拂霓裳"
  }, 
  {
    "author": "晏殊", 
    "paragraphs": [
      "樂秋天。", 
      "晚荷花綴露珠圓。", 
      "風日好，數行新雁貼寒煙。", 
      "銀簧調脆管，瓊柱撥清弦。", 
      "捧觥船。", 
      "一聲聲、齊唱太平年。", 
      "人生百歲，離別易，會逢難。", 
      "無事日，剩呼賓友啓芳筵。", 
      "星霜催綠鬢，風露損朱顏。", 
      "惜清歡。", 
      "又何妨、沈醉玉尊前。"
    ], 
    "rhythmic": "拂霓裳"
  }, 
  {
    "author": "晏殊", 
    "paragraphs": [
      "芳蓮九蕊開新豔。", 
      "輕紅淡白勻雙臉。", 
      "一朵近華堂。", 
      "學人宮樣妝。", 
      "看時斟美酒。", 
      "共祝千年壽。", 
      "銷得曲中誇。", 
      "世間無此花。"
    ], 
    "rhythmic": "菩薩蠻"
  }, 
  {
    "author": "晏殊", 
    "paragraphs": [
      "秋花最是黃葵好。", 
      "天然嫩態迎秋早。", 
      "染得道家衣。", 
      "淡妝梳洗時。", 
      "曉來清露滴。", 
      "一一金盃側。", 
      "插向綠雲鬢。", 
      "便隨王母仙。"
    ], 
    "rhythmic": "菩薩蠻"
  }, 
  {
    "author": "晏殊", 
    "paragraphs": [
      "人人盡道黃葵淡。", 
      "儂家解說黃葵豔。", 
      "可喜萬般宜。", 
      "不勞朱粉施。", 
      "摘承金盞酒。", 
      "勸我千長壽。", 
      "擎作女真冠。", 
      "試伊嬌面看。"
    ], 
    "rhythmic": "菩薩蠻"
  }, 
  {
    "author": "晏殊", 
    "paragraphs": [
      "高梧葉下秋光晚。", 
      "珍叢化出黃金盞。", 
      "還似去年時。", 
      "傍闌三兩枝。", 
      "人情須耐久。", 
      "花面長依舊。", 
      "莫學蜜蜂兒。", 
      "等閒悠揚飛。"
    ], 
    "rhythmic": "菩薩蠻"
  }, 
  {
    "author": "晏殊", 
    "paragraphs": [
      "梅蕊雪殘香瘦。", 
      "羅幕輕寒微透。", 
      "多情只是春楊柳。", 
      "占斷可憐時候。", 
      "蕭娘勸我杯中酒。", 
      "翻紅袖。", 
      "金烏玉兔長飛走。", 
      "爭得朱顏依舊。"
    ], 
    "rhythmic": "秋蕊香"
  }, 
  {
    "author": "晏殊", 
    "paragraphs": [
      "向曉雪花呈瑞。", 
      "飛遍玉城瑤砌。", 
      "何人剪碎天邊桂。", 
      "散作瑤田瓊蕊。", 
      "蕭娘斂盡雙蛾翠。", 
      "回香袂。", 
      "今朝有酒今朝醉。", 
      "遮莫更長無睡。"
    ], 
    "rhythmic": "秋蕊香"
  }, 
  {
    "author": "晏殊", 
    "paragraphs": [
      "昨日探春消息，湖上綠波平。", 
      "無奈繞堤芳草，還向舊痕生。", 
      "有酒且醉瑤觥。", 
      "更何妨、檀板新聲。", 
      "誰教楊柳千絲，就中牽繫人情。"
    ], 
    "rhythmic": "相思兒令"
  }, 
  {
    "author": "晏殊", 
    "paragraphs": [
      "春色漸芳菲也，遲日滿煙波。", 
      "正好豔陽時節，爭奈落花何。", 
      "醉來擬恣狂歌。", 
      "斷腸中、贏得愁多。", 
      "不如歸傍紗窗，有人重畫雙蛾。"
    ], 
    "rhythmic": "相思兒令"
  }, 
  {
    "author": "晏殊", 
    "paragraphs": [
      "梅花漏泄春消息。", 
      "柳絲長，草芽碧。", 
      "不覺星霜鬢邊白。", 
      "念時光堪惜。", 
      "蘭堂把酒留嘉客。", 
      "對離筵，駐行色。", 
      "千里音塵便疏隔。", 
      "合有人相憶。"
    ], 
    "rhythmic": "滴滴金"
  }, 
  {
    "author": "晏殊", 
    "paragraphs": [
      "家住西秦。", 
      "賭博藝隨身。", 
      "花柳上、鬥尖新。", 
      "偶學念奴聲調，有時高遏行雲。", 
      "蜀錦纏頭無數，不負辛勤。", 
      "數年來往鹹京道，殘杯冷炙謾消魂。", 
      "衷腸事、託何人。", 
      "若有知音見採，不辭遍唱《陽春》。", 
      "一曲當筵落淚，重掩羅巾。"
    ], 
    "rhythmic": "山亭柳"
  }, 
  {
    "author": "晏殊", 
    "paragraphs": [
      "芙蓉一朵霜秋色。", 
      "迎曉露、依依先拆。", 
      "似佳人、獨立傾城，傍朱檻、暗傳消息。", 
      "靜對西風脈脈。", 
      "金蕊綻、粉紅如滴。", 
      "向蘭堂、莫厭重深，免清夜、微寒漸逼。"
    ], 
    "rhythmic": "睿恩新"
  }, 
  {
    "author": "晏殊", 
    "paragraphs": [
      "紅絲一曲傍階砌。", 
      "珠露下、獨呈纖麗。", 
      "剪鮫綃、碎作香英，分綵線、簇成嬌蕊。", 
      "向晚羣花欲悴。", 
      "放朵朵、似延秋意。", 
      "待佳人、插向釵頭，更嫋嫋、低臨鳳髻。"
    ], 
    "rhythmic": "睿恩新"
  }, 
  {
    "author": "晏殊", 
    "paragraphs": [
      "帝城春暖。", 
      "御柳暗遮空苑。", 
      "海燕雙雙，拂揚簾櫳。", 
      "女伴相攜、共繞林間路，折得櫻桃插髻紅。", 
      "昨夜臨明微雨，新英遍舊叢。", 
      "寶馬香車、欲傍西池看，觸處楊花滿袖風。"
    ], 
    "rhythmic": "玉堂春"
  }, 
  {
    "author": "晏殊", 
    "paragraphs": [
      "後園春早。", 
      "殘雪尚濛菸草。", 
      "數樹寒梅，欲綻香英。", 
      "小妹無端、折盡釵頭朵，滿把金尊細細傾。", 
      "憶得往年同伴，沈吟無限情。", 
      "惱亂東風、莫便吹零落，惜取芳菲眼下明。"
    ], 
    "rhythmic": "玉堂春"
  }, 
  {
    "author": "晏殊", 
    "paragraphs": [
      "斗城池館。", 
      "二月風和煙暖。", 
      "繡戶珠簾，日影初長。", 
      "玉轡金鞍、繚繞沙堤路，幾處行人映綠楊。", 
      "小檻朱闌回倚，千花濃露香。", 
      "脆管清弦、欲奏新翻曲，依約林間坐夕陽。"
    ], 
    "rhythmic": "玉堂春"
  }, 
  {
    "author": "晏殊", 
    "paragraphs": [
      "資善堂中三十載，舊人多是凋零。", 
      "與君相見最傷情。", 
      "一尊如舊，聊且話平生。", 
      "此別要知須強飲，雪殘風細長亭。", 
      "待君歸覲九重城。", 
      "帝宸思舊，朝夕奉皇明。"
    ], 
    "rhythmic": "臨江仙"
  }, 
  {
    "author": "晏殊", 
    "paragraphs": [
      "雙燕歸飛繞畫堂。", 
      "似留戀虹樑。", 
      "清風明月好時光。", 
      "更何況、綺筵張。", 
      "雲衫侍女，頻傾壽酒，加意動笙簧。", 
      "人人心在玉爐香。", 
      "慶佳會、祝延長。"
    ], 
    "rhythmic": "燕歸樑"
  }, 
  {
    "author": "晏殊", 
    "paragraphs": [
      "金鴨香爐起瑞煙。", 
      "呈妙舞開筵。", 
      "陽春一曲動朱弦。", 
      "斟美酒、泛觥船。", 
      "中秋五日，風清露爽，猶是早涼天。", 
      "蟠桃花發一千年。", 
      "祝長壽、比神仙。"
    ], 
    "rhythmic": "燕歸樑"
  }, 
  {
    "author": "晏殊", 
    "paragraphs": [
      "千縷萬條堪結。", 
      "占斷好風良月。", 
      "謝娘春晚先多愁，更撩亂、絮飛如雪。", 
      "短亭相送處，長憶得、醉中攀折。", 
      "年年歲歲好時節。", 
      "怎奈尚、有人離別。"
    ], 
    "rhythmic": "望漢月・憶漢月"
  }, 
  {
    "author": "晏殊", 
    "paragraphs": [
      "玉字秋風至。", 
      "簾幕生涼氣。", 
      "朱槿猶開，紅蓮尚拆，芙蓉含蕊。", 
      "送舊巢歸燕拂高檐，見梧桐葉墜。", 
      "嘉宴凌晨啓。", 
      "金鴨飄香細。", 
      "鳳竹鸞絲，清歌妙舞，盡呈遊藝。", 
      "願百千遐壽比神仙，有年年歲歲。"
    ], 
    "rhythmic": "連理枝"
  }, 
  {
    "author": "晏殊", 
    "paragraphs": [
      "綠樹鶯聲老。", 
      "金井生秋早。", 
      "不寒不暖，裁衣按曲，天時正好。", 
      "況蘭堂逢著壽筵開，見爐香縹緲。", 
      "組繡呈纖巧。", 
      "歌舞誇妍妙。", 
      "玉酒頻傾，朱弦翠管，移宮易調。", 
      "獻金盃重疊祝長生，永消遙奉道。"
    ], 
    "rhythmic": "連理枝"
  }, 
  {
    "author": "晏殊", 
    "paragraphs": [
      "燕子來時新社，梨花落後清明。", 
      "池上碧苔三四點，葉底黃鸝一兩聲。", 
      "日長飛絮輕。", 
      "巧笑東鄰女伴，採桑徑裏逢迎。", 
      "疑怪昨宵春夢好，元是今朝鬥草贏。", 
      "笑從雙臉生。"
    ], 
    "rhythmic": "破陣子"
  }, 
  {
    "author": "晏殊", 
    "paragraphs": [
      "綠楊芳草長亭路。", 
      "年少拋人容易去。", 
      "樓頭殘夢五更鐘，花底離情三月雨。", 
      "無情不似多情苦。", 
      "一寸還成千萬縷。", 
      "天涯地角有窮時，只有相思無盡處。"
    ], 
    "rhythmic": "玉樓春", 
    "tags": [
      "宋詞三百首"
    ]
  }, 
  {
    "author": "晏殊", 
    "paragraphs": [
      "芳草連天碧。"
    ], 
    "rhythmic": "失調名"
  }, 
  {
    "author": "滕宗諒", 
    "paragraphs": [
      "湖水連天天連水，秋來分外澄清。", 
      "君山自是小蓬瀛。", 
      "氣蒸雲夢澤，波撼岳陽城。", 
      "帝子有靈能鼓瑟，悽然依舊傷情。", 
      "微聞蘭芝動芳馨。", 
      "曲終人不見，江上數峯青。"
    ], 
    "rhythmic": "臨江仙"
  }, 
  {
    "author": "張", 
    "paragraphs": [
      "無利無名，無榮無辱，無煩無惱。", 
      "夜燈前、獨歌獨酌，獨吟獨笑。", 
      "況值羣山初雪滿，又兼明月交光好。", 
      "便假饒百歲擬如何，從他老。", 
      "知富貴，誰能保。", 
      "知功業，何時了。", 
      "算簞瓢金玉，所爭多少。", 
      "一瞬光陰何足道，但思行樂常不早。", 
      "待春來攜酒殢東風，眠芳草。"
    ], 
    "rhythmic": "滿江紅"
  }, 
  {
    "author": "張", 
    "paragraphs": [
      "一帶江山如畫。", 
      "風物向秋瀟灑。", 
      "水浸碧天何處斷，翠色冷光相射。", 
      "蓼岸荻花中，隱映竹籬茅舍。", 
      "天際客帆高掛。", 
      "門外酒旗低迓。", 
      "多少六朝興廢事，盡入漁樵閒話。", 
      "悵望倚危欄，紅日無言西下。"
    ], 
    "rhythmic": "離亭燕・離亭宴"
  }, 
  {
    "author": "王益", 
    "paragraphs": [
      "燒殘絳蠟淚成痕。", 
      "街鼓報黃昏。", 
      "碧雲又阻來信，廊上月侵門。", 
      "愁永夜，拂香裀。", 
      "待誰溫。", 
      "夢蘭憔悴，擲果淒涼，兩處銷魂。"
    ], 
    "rhythmic": "訴衷情"
  }, 
  {
    "author": "石延年", 
    "paragraphs": [
      "一分素景，千家新月，涼露樓臺遍洗。", 
      "寶奩深夜結蛛絲，紝五孔、金針不寐。"
    ], 
    "rhythmic": "鵲橋仙"
  }, 
  {
    "author": "石延年", 
    "paragraphs": [
      "芳草年年惹恨幽。", 
      "想前事悠悠。", 
      "傷春傷別幾時休。", 
      "算從古、爲風流。", 
      "春山總把，深勻翠黛，千疊在眉頭。", 
      "不知供得幾多愁。", 
      "更斜日、憑危樓。"
    ], 
    "rhythmic": "燕歸樑"
  }, 
  {
    "author": "關詠", 
    "paragraphs": [
      "春陰霽。", 
      "岸柳參差，嫋嫋金絲細。", 
      "畫閣晝眠鶯喚起。", 
      "煙光媚。", 
      "燕燕雙高，引愁人如醉。", 
      "慵緩步，眉斂金鋪倚。", 
      "嘉景易失，懊惱韶光改。", 
      "花空委。", 
      "忍厭厭地。", 
      "施朱粉，臨鸞鑑，膩香銷減摧桃李。", 
      "獨自個凝睇。", 
      "暮雲暗、遙山翠。", 
      "天色無情，四遠低垂淡如水。", 
      "離恨託、徵鴻寄。", 
      "旋嬌波、暗落相思淚。", 
      "妝如洗。", 
      "向高樓、日日春風裏。", 
      "悔憑闌、芳草人千里。"
    ], 
    "rhythmic": "迷仙引"
  }, 
  {
    "author": "劉潛", 
    "paragraphs": [
      "六郡酒泉。"
    ], 
    "rhythmic": "水調歌頭"
  }, 
  {
    "author": "劉潛", 
    "paragraphs": [
      "秦亡草昧，劉項起吞併。", 
      "驅龍虎。", 
      "鞭寰宇。", 
      "斬長鯨。", 
      "掃欃槍。", 
      "血染彭門戰。", 
      "視餘耳，皆鷹犬。", 
      "平禍亂。", 
      "歸炎漢。", 
      "勢奔傾。", 
      "兵散月明。", 
      "風急旌旗亂，刁斗三更。", 
      "命虞姬相對，泣聽楚歌聲。", 
      "玉帳魂驚。", 
      "淚盈盈。", 
      "恨花無主。", 
      "凝愁緒。", 
      "揮雪刃，掩泉扃。", 
      "時不利。", 
      "騅不逝。", 
      "困陰陵。", 
      "叱追兵。", 
      "喑嗚摧天地，望歸路，忍偷生。", 
      "功蓋世。", 
      "成閒紀。", 
      "建遺靈。", 
      "江靜水寒煙冷，波紋細、古木凋零。", 
      "遣行人到此，追念痛傷情。", 
      "勝負難憑。"
    ], 
    "rhythmic": "六州歌頭"
  }, 
  {
    "author": "劉潛", 
    "paragraphs": [
      "落日塞垣路，風勁戛貂裘。", 
      "翩翩數騎閒獵，深入黑山頭。", 
      "極目平沙千里，惟見雕弓白羽，鐵面駭驊騮。", 
      "隱隱望青冢，特地起閒愁。", 
      "漢天子，方鼎盛，四百州。", 
      "玉顏皓齒，深鎖三十六宮秋。", 
      "堂有經綸賢相，邊有縱橫謀將，不作翠蛾羞。", 
      "戎虜和樂也，聖主永無憂。"
    ], 
    "rhythmic": "水調歌頭"
  }, 
  {
    "author": "李冠", 
    "paragraphs": [
      "遙夜亭皋閒信步。", 
      "才過清明，漸覺傷春暮。", 
      "數點雨聲風約住。", 
      "朦朧淡月雲來去。", 
      "桃杏依稀香暗渡。", 
      "誰在鞦韆，笑裏輕輕語。", 
      "一寸相思千萬緒。", 
      "人間沒個安排處。"
    ], 
    "rhythmic": "蝶戀花"
  }, 
  {
    "author": "李冠", 
    "paragraphs": [
      "淒涼繡嶺，宮殿倚山阿。", 
      "明皇帝。", 
      "曾遊地。", 
      "鎖煙蘿。", 
      "鬱嵯峨。", 
      "憶惜真妃子。", 
      "豔傾國，方姝麗。", 
      "朝復暮。", 
      "嬪嬙妒。", 
      "寵偏頗。", 
      "三尺玉泉新浴，蓮羞吐、紅浸秋波。", 
      "聽花奴，敲羯鼓，酣奏鳴鼉。", 
      "體不勝羅。", 
      "舞婆娑。", 
      "正霓裳曳。", 
      "驚烽燧。", 
      "千萬騎。", 
      "擁雕戈。", 
      "情宛轉。", 
      "魂空亂。", 
      "蹙雙蛾。", 
      "奈兵何。", 
      "痛惜三春暮，委妖麗，馬嵬坡。", 
      "平寇亂。", 
      "回宸輦。", 
      "忍重過。", 
      "香瘞紫囊猶有，鴻都客、鈿合應訛。", 
      "使行人到此，千古只傷歌。", 
      "事往愁多。"
    ], 
    "rhythmic": "六州歌頭"
  }, 
  {
    "author": "李冠", 
    "paragraphs": [
      "秦亡草昧，劉項起吞併。", 
      "鞭寰宇。", 
      "驅龍虎。", 
      "掃欃槍。", 
      "斬長鯨。", 
      "雪染中原戰。", 
      "視餘耳，皆鷹犬。", 
      "平禍亂。", 
      "歸炎漢。", 
      "勢奔傾。", 
      "兵散月明。", 
      "風急旌旗亂，刁斗三更。", 
      "共虞姬相對，泣聽楚歌聲。", 
      "玉帳魂驚。", 
      "淚盈盈。", 
      "念花無主。", 
      "凝愁苦。", 
      "揮雪刃，掩泉扃。", 
      "時不利。", 
      "騅不逝。", 
      "困陰陵。", 
      "叱追兵。", 
      "嗚喑摧天地，望歸路，忍偷生。", 
      "功蓋世，何處見遺靈。", 
      "江靜水寒煙冷，波紋鈿、古木凋零。", 
      "遣行人到此，追念益傷情。", 
      "勝負難憑。"
    ], 
    "rhythmic": "六州歌頭"
  }, 
  {
    "author": "李冠", 
    "paragraphs": [
      "貼鬢香雲雙綰綠。", 
      "柳弱花嬌，一點春心足。", 
      "不肯玉簫閒度曲。", 
      "惱人特把青蛾蹙。", 
      "靜夜溪橋霜薄屋。", 
      "獨影行歌，驚起雙鸞宿。", 
      "愁破酒闌閨夢熟。", 
      "月斜窗外風敲竹。"
    ], 
    "rhythmic": "蝶戀花"
  }, 
  {
    "author": "李冠", 
    "paragraphs": [
      "杏花好、子細君須辨。", 
      "比早梅深、夭桃淺。", 
      "把鮫綃、淡拂鮮紅面。", 
      "蠟融紫萼重重現。", 
      "煙外悄，風中笑，香滿院。", 
      "欲綻全開俱可羨。", 
      "粹美妖嬈無處選。", 
      "除卿卿似尋常見。", 
      "倚天真、豔冶輕朱粉，分明洗出胭脂面。", 
      "追往事，繞芳榭，千千遍。"
    ], 
    "rhythmic": "千秋萬歲・千秋歲引"
  }, 
  {
    "author": "謝絳", 
    "paragraphs": [
      "娟娟侵鬢妝痕淺。", 
      "雙眸相媚彎如翦。", 
      "一瞬百般宜。", 
      "無論笑與啼。", 
      "酒闌思翠被。", 
      "特故瞢騰地。", 
      "生怕促歸輪。", 
      "微波先注人。"
    ], 
    "rhythmic": "菩薩蠻"
  }, 
  {
    "author": "謝絳", 
    "paragraphs": [
      "昨夜佳期初共。", 
      "鬢雲低、翠翹金鳳。", 
      "尊前和笑不成歌，意偷轉、眼波微送。", 
      "草草不容成楚夢。", 
      "漸寒深、翠簾霜重。", 
      "相看送到斷腸時，月西斜、畫樓鍾動。"
    ], 
    "rhythmic": "夜行船"
  }, 
  {
    "author": "謝絳", 
    "paragraphs": [
      "銀缸夜永影長孤。", 
      "香草續殘爐。", 
      "倚屏脈脈無語，粉淚不成珠。", 
      "雙粲枕，百嬌壺。", 
      "憶當初。", 
      "君恩莫似，秋葉無情，欲向人疏。"
    ], 
    "rhythmic": "訴衷情"
  }, 
  {
    "author": "宋祁", 
    "paragraphs": [
      "因爲銜泥污錦衣。", 
      "垂下珠簾不敢歸。"
    ], 
    "rhythmic": "失調名"
  }, 
  {
    "author": "宋祁", 
    "paragraphs": [
      "少年不管。", 
      "流光如箭。", 
      "因循不覺韶光換。", 
      "至如今，始惜月滿、花滿、酒滿。", 
      "扁舟欲解垂楊岸。", 
      "尚同歡宴。", 
      "日斜歌闋將分散。", 
      "倚蘭橈，望水遠、天遠、人遠。"
    ], 
    "rhythmic": "浪淘沙近・浪淘沙"
  }, 
  {
    "author": "宋祁", 
    "paragraphs": [
      "雨過蒲萄新漲綠。", 
      "蒼玉盤傾，墮碎珠千斛。", 
      "姬監擁前紅簇簇。", 
      "溫泉初試真妃浴。", 
      "驛使南來丹荔熟。", 
      "故翦輕綃，一色頒時服。", 
      "嬌汗易晞凝醉玉。", 
      "青涼不用香綿撲。"
    ], 
    "rhythmic": "蝶戀花"
  }, 
  {
    "author": "宋祁", 
    "paragraphs": [
      "東城漸覺風光好。", 
      "縠皺波紋迎客棹。", 
      "綠楊煙外曉寒輕，紅杏枝頭春意鬧。", 
      "浮生長恨歡娛少。", 
      "肯愛千金輕一笑。", 
      "爲君持酒勸斜陽，且向花間留晚照。"
    ], 
    "rhythmic": "玉樓春", 
    "tags": [
      "宋詞三百首"
    ]
  }, 
  {
    "author": "宋祁", 
    "paragraphs": [
      "繡幕茫茫羅帳卷。", 
      "春睡騰騰，困入嬌波慢。", 
      "隱隱枕痕留玉臉。", 
      "膩雲斜溜釵頭燕。", 
      "遠夢無端歡又散。", 
      "淚落胭脂，界破蜂黃淺。", 
      "整了翠鬟勻了面。", 
      "芳心一寸情何限。"
    ], 
    "rhythmic": "蝶戀花"
  }, 
  {
    "author": "宋祁", 
    "paragraphs": [
      "畫轂雕鞍狹路逢。", 
      "一聲腸斷繡簾中。", 
      "身無綵鳳雙飛翼，心有靈犀一點通。", 
      "金作屋，玉爲籠。", 
      "車如流水馬游龍。", 
      "劉郎已恨蓬山遠，更隔蓬山幾萬重。"
    ], 
    "rhythmic": "鷓鴣天"
  }, 
  {
    "author": "宋祁", 
    "paragraphs": [
      "睡起玉屏風，吹去亂紅猶落。", 
      "天氣驟生輕暖，襯沈香帷箔。", 
      "珠簾約住海棠風，愁拖兩眉角。", 
      "昨夜一庭明月，冷鞦韆紅索。"
    ], 
    "rhythmic": "好事近"
  }, 
  {
    "author": "賈昌朝", 
    "paragraphs": [
      "都城水綠嬉遊處。", 
      "仙棹往來人笑語。", 
      "紅隨遠浪泛桃花，雪散平堤飛柳絮。", 
      "東君欲共春歸去。", 
      "一陣狂風和驟雨。", 
      "碧油紅旆錦障泥，斜日畫橋芳草路。"
    ], 
    "rhythmic": "木蘭花令"
  }, 
  {
    "author": "尹洙", 
    "paragraphs": [
      "萬傾太湖上，朝暮浸寒光。", 
      "吳王去後，臺榭千古鎖悲涼。", 
      "誰信蓬山仙子，天與經綸才器，等閒厭名繮。", 
      "斂翼下霄漢，雅意在滄浪。", 
      "晚秋裏，煙寂靜，雨微涼。", 
      "危亭好景，佳樹修竹繞回塘。", 
      "不用移舟酌酒，自有青山淥水，掩映似瀟湘。", 
      "莫問平生意，別有好思量。"
    ], 
    "rhythmic": "水調歌頭", 
    "tags": [
      "太湖"
    ]
  }, 
  {
    "author": "梅堯臣", 
    "paragraphs": [
      "露堤平，煙墅杳。", 
      "亂碧萋萋，雨後江天曉。", 
      "獨有庾郎年最少。", 
      "窣地春袍，嫩色宜相照。", 
      "接長亭，迷遠道。", 
      "堪怨王孫，不記歸期早。", 
      "落盡梨花春又了。", 
      "滿地殘陽，翠色和煙老。"
    ], 
    "rhythmic": "蘇幕遮"
  }, 
  {
    "author": "梅堯臣", 
    "paragraphs": [
      "天然不比花含粉。", 
      "約月眉黃春色嫩。", 
      "小橋低映欲迷人，閒倚東風無奈困。", 
      "煙姿最與章臺近。", 
      "冉冉千絲誰結恨。", 
      "狂鶯來往戀芳陰，不道風流真能盡。"
    ], 
    "rhythmic": "玉樓春"
  }, 
  {
    "author": "葉清臣", 
    "paragraphs": [
      "丞相有才裨造化，聖皇寬詔養疏頑。", 
      "贏取十年閒。"
    ], 
    "rhythmic": "江南好・憶江南"
  }, 
  {
    "author": "葉清臣", 
    "paragraphs": [
      "滿斟綠醑留君住。", 
      "莫匆匆歸去。", 
      "三分春色二分愁，更一分風雨。", 
      "花開花謝、都來幾許。", 
      "且高歌休訴。", 
      "不知來歲牡丹時，再相逢何處。"
    ], 
    "rhythmic": "賀聖朝"
  }, 
  {
    "author": "吳感", 
    "paragraphs": [
      "喜冰澌初泮，微和漸入、東郊時節。", 
      "春消息，夜來頓覺，紅梅數枝爭發。", 
      "玉溪仙館，不是個、尋常標格。", 
      "化工別與、一種風情，似勻點胭脂，染成香雪。", 
      "重吟細閱。", 
      "比繁杏夭桃，品格真別。", 
      "只愁共、彩雲易散，冷落謝池風月。", 
      "憑誰向說。", 
      "三弄處、龍吟休咽。", 
      "大家留取，時倚闌干，聞有花堪折，勸君須折。"
    ], 
    "rhythmic": "折紅梅"
  }, 
  {
    "author": "文彥博", 
    "paragraphs": [
      "遂請後。", 
      "願頻醉、石樓溪口。"
    ], 
    "rhythmic": "映山紅"
  }, 
  {
    "author": "歐陽修", 
    "paragraphs": [
      "昔者王子猷之愛竹，造門不問於主人，陶淵明之臥輿，遇酒便留於道士。", 
      "況西湖之勝概，擅東潁之佳名。", 
      "雖美景良辰，固多於高會。", 
      "而清風明月，幸屬於閒人。", 
      "並遊或結於良朋，乘興有時而獨往。", 
      "鳴蛙暫聽，安問屬官而屬私。", 
      "曲水臨流，自可一觴而一詠。", 
      "至歡然而會意，亦傍若於無人。", 
      "乃知偶來常勝於特來，前言可信。", 
      "所有雖非於己有，其得已多。", 
      "因翻舊闋之辭，寫以新聲之調，敢陣薄伎，聊佐清歡。"
    ], 
    "rhythmic": "西湖念語", 
    "tags": [
      "西湖"
    ]
  }, 
  {
    "author": "歐陽修", 
    "paragraphs": [
      "輕舟短棹西湖好，綠水逶迤。", 
      "芳草長堤。", 
      "隱隱笙歌處處隨。", 
      "無風水面琉璃滑，不覺船移。", 
      "微動漣漪。", 
      "驚起沙禽掠岸飛。"
    ], 
    "rhythmic": "採桑子", 
    "tags": [
      "西湖"
    ]
  }, 
  {
    "author": "歐陽修", 
    "paragraphs": [
      "春深雨過西湖好，百卉爭妍。", 
      "蝶亂蜂喧。", 
      "晴日催花暖欲然。", 
      "蘭橈畫舸悠悠去，疑是神仙。", 
      "返照波間。", 
      "水闊風高揚管絃。"
    ], 
    "rhythmic": "採桑子", 
    "tags": [
      "西湖"
    ]
  }, 
  {
    "author": "歐陽修", 
    "paragraphs": [
      "畫船載酒西湖好，急管繁弦。", 
      "玉盞催傳。", 
      "穩泛平波任醉眠。", 
      "行雲卻在行舟下，空水澄鮮。", 
      "俯仰留連。", 
      "疑是湖中別有天。"
    ], 
    "rhythmic": "採桑子", 
    "tags": [
      "西湖"
    ]
  }, 
  {
    "author": "歐陽修", 
    "paragraphs": [
      "羣芳過後西湖好，狼籍殘紅。", 
      "飛絮濛濛。", 
      "垂柳闌干盡日風。", 
      "笙歌散盡遊人去，始覺春空。", 
      "垂下簾櫳。", 
      "雙燕歸來細雨中。"
    ], 
    "rhythmic": "採桑子", 
    "tags": [
      "宋詞三百首", 
      "西湖"
    ]
  }, 
  {
    "author": "歐陽修", 
    "paragraphs": [
      "何人解賞西湖好，佳景無時。", 
      "飛蓋相追。", 
      "貪向花間醉玉卮。", 
      "誰知閒憑闌干處，芳草斜暉。", 
      "水遠煙微。", 
      "一點滄洲白鷺飛。"
    ], 
    "rhythmic": "採桑子", 
    "tags": [
      "西湖"
    ]
  }, 
  {
    "author": "歐陽修", 
    "paragraphs": [
      "清明上巳西湖好，滿目繁華。", 
      "爭道誰家。", 
      "綠柳朱輪走鈿車。", 
      "遊人日暮相將去，醒醉喧譁。", 
      "路轉堤斜。", 
      "直到城頭總是花。"
    ], 
    "rhythmic": "採桑子", 
    "tags": [
      "西湖"
    ]
  }, 
  {
    "author": "歐陽修", 
    "paragraphs": [
      "荷花開後西湖好，載酒來時。", 
      "不用旌旗。", 
      "前後紅幢綠蓋隨。", 
      "畫船撐入花深處，香泛金卮。", 
      "煙雨微微。", 
      "一片笙歌醉裏歸。"
    ], 
    "rhythmic": "採桑子", 
    "tags": [
      "西湖"
    ]
  }, 
  {
    "author": "歐陽修", 
    "paragraphs": [
      "天容水色西湖好，雲物俱鮮。", 
      "鷗鷺閒眠。", 
      "應慣尋常聽管絃。", 
      "風清月白偏宜夜，一片瓊田。", 
      "誰羨驂鸞。", 
      "人在舟中便是仙。"
    ], 
    "rhythmic": "採桑子", 
    "tags": [
      "西湖"
    ]
  }, 
  {
    "author": "歐陽修", 
    "paragraphs": [
      "殘霞夕照西湖好，花塢蘋汀。", 
      "十頃波平。", 
      "野岸無人舟自橫。", 
      "西南月上浮雲散，軒檻涼生。", 
      "蓮芰香清。", 
      "水面風來酒面醒。"
    ], 
    "rhythmic": "採桑子", 
    "tags": [
      "西湖"
    ]
  }, 
  {
    "author": "歐陽修", 
    "paragraphs": [
      "平生爲愛西湖好，來擁朱輪。", 
      "富貴浮雲。", 
      "俯仰流年二十春。", 
      "歸來恰似遼東鶴，城郭人民。", 
      "觸目皆新。", 
      "誰識當年舊主人。"
    ], 
    "rhythmic": "採桑子", 
    "tags": [
      "西湖"
    ]
  }, 
  {
    "author": "歐陽修", 
    "paragraphs": [
      "畫樓鍾動君休唱，往事無蹤。", 
      "聚散匆匆。", 
      "今日歡娛幾客同。", 
      "去年綠鬢今年白，不覺衰容。", 
      "明月清風。", 
      "把酒何人憶謝公。"
    ], 
    "rhythmic": "採桑子"
  }, 
  {
    "author": "歐陽修", 
    "paragraphs": [
      "十年一別流光速，白首相逢。", 
      "莫話衰翁。", 
      "但鬥尊前語笑同。", 
      "勸君滿酌君須醉，盡日從容。", 
      "畫鷁牽風。", 
      "即去朝天沃舜聰。"
    ], 
    "rhythmic": "採桑子"
  }, 
  {
    "author": "歐陽修", 
    "paragraphs": [
      "十年前是尊前客，月白風清。", 
      "憂患凋零。", 
      "老去光陰速可驚。", 
      "鬢華雖改心無改，試把金觥。", 
      "舊曲重聽。", 
      "猶是當年醉裏聲。"
    ], 
    "rhythmic": "採桑子"
  }, 
  {
    "author": "歐陽修", 
    "paragraphs": [
      "平山闌檻倚晴空。", 
      "山色有無中。", 
      "手種堂前垂柳，別來幾度春風。", 
      "文章太守，揮毫萬字，一飲千鍾。", 
      "行樂直須年少，尊前看取衰翁。"
    ], 
    "rhythmic": "朝中措"
  }, 
  {
    "author": "歐陽修", 
    "paragraphs": [
      "蘋滿溪。", 
      "柳繞堤。", 
      "相送行人溪水西。", 
      "回時隴月低。", 
      "煙霏霏。", 
      "風悽悽。", 
      "重倚朱門聽馬嘶。", 
      "寒鷗相對飛。"
    ], 
    "rhythmic": "長相思"
  }, 
  {
    "author": "歐陽修", 
    "paragraphs": [
      "花似伊。", 
      "柳似伊。", 
      "花柳青春人別離。", 
      "低頭雙淚垂。", 
      "長江東。", 
      "長江西。", 
      "兩岸鴛鴦兩處飛。", 
      "相逢知幾時。"
    ], 
    "rhythmic": "長相思", 
    "tags": [
      "長江"
    ]
  }, 
  {
    "author": "歐陽修", 
    "paragraphs": [
      "深花枝。", 
      "淺花枝。", 
      "深淺花枝相併時。", 
      "花枝難似伊。", 
      "玉如肌。", 
      "柳如眉。", 
      "愛著鵝黃金縷衣。", 
      "啼妝更爲誰。"
    ], 
    "rhythmic": "長相思"
  }, 
  {
    "author": "歐陽修", 
    "paragraphs": [
      "清晨簾幕卷輕霜。", 
      "呵手試梅妝。", 
      "都緣自有離恨，故畫作遠山長。", 
      "思往事，惜流芳。", 
      "易成傷。", 
      "擬歌先斂，欲笑還顰，最斷人腸。"
    ], 
    "rhythmic": "訴衷情", 
    "tags": [
      "宋詞三百首"
    ]
  }, 
  {
    "author": "歐陽修", 
    "paragraphs": [
      "候館梅殘，溪橋柳細。", 
      "草薰風暖搖徵轡。", 
      "離愁漸遠漸無窮，迢迢不斷如春水。", 
      "寸寸柔腸，盈盈粉淚。", 
      "樓高莫近危闌倚。", 
      "平蕪盡處是春山，行人更在春山外。"
    ], 
    "rhythmic": "踏莎行", 
    "tags": [
      "宋詞三百首"
    ]
  }, 
  {
    "author": "歐陽修", 
    "paragraphs": [
      "雨霽風光，春分天氣。", 
      "千花百卉爭明媚。", 
      "畫樑新燕一雙雙，玉籠鸚鵡愁孤睡。", 
      "薜荔依牆，莓苔滿地。", 
      "青樓幾處歌聲麗。", 
      "驀然舊事心上來，無言斂皺眉山翠。"
    ], 
    "rhythmic": "踏莎行"
  }, 
  {
    "author": "歐陽修", 
    "paragraphs": [
      "江南蝶，斜日一雙雙。", 
      "身似何郎全傅粉，心如韓壽愛偷香。", 
      "天賦與輕狂。", 
      "微雨後，薄翅膩煙光。", 
      "才伴遊蜂來小院，又隨飛絮過東牆。", 
      "長是爲花忙。"
    ], 
    "rhythmic": "望江南・憶江南"
  }, 
  {
    "author": "歐陽修", 
    "paragraphs": [
      "留春不住。", 
      "燕老鶯慵無覓處。", 
      "說似殘春。", 
      "一老應無卻少人。", 
      "風和月好。", 
      "辦得黃金須買笑。", 
      "愛惜芳時。", 
      "莫待無花空折枝。"
    ], 
    "rhythmic": "減字木蘭花"
  }, 
  {
    "author": "歐陽修", 
    "paragraphs": [
      "傷懷離抱。", 
      "天若有情天亦老。", 
      "此意如何。", 
      "細似輕絲渺似波。", 
      "扁舟岸側。", 
      "楓葉荻花秋索索。", 
      "細想前歡。", 
      "須著人間比夢間。"
    ], 
    "rhythmic": "減字木蘭花"
  }, 
  {
    "author": "歐陽修", 
    "paragraphs": [
      "樓臺向曉。", 
      "淡月低雲天氣好。", 
      "翠幕風微。", 
      "宛轉梁州入破時。", 
      "香生舞袂。", 
      "楚女腰肢天與細。", 
      "汗粉重勻。", 
      "酒後輕寒不著人。"
    ], 
    "rhythmic": "減字木蘭花"
  }, 
  {
    "author": "歐陽修", 
    "paragraphs": [
      "畫堂雅宴。", 
      "一抹朱弦初入遍。", 
      "慢拈輕籠。", 
      "玉指纖纖嫩剝蔥。", 
      "撥頭憁利。", 
      "怨月愁花無限意。", 
      "紅粉輕盈。", 
      "倚暖香檀曲未成。"
    ], 
    "rhythmic": "減字木蘭花"
  }, 
  {
    "author": "歐陽修", 
    "paragraphs": [
      "歌檀斂袂。", 
      "繚繞雕樑塵暗起。", 
      "柔潤清圓。", 
      "百琲明珠一線穿。", 
      "櫻脣玉齒。", 
      "天上仙音心下事。", 
      "留往行雲。", 
      "滿坐迷魂酒半醺。"
    ], 
    "rhythmic": "減字木蘭花"
  }, 
  {
    "author": "歐陽修", 
    "paragraphs": [
      "去年元夜時，花市燈如晝。", 
      "月到柳梢頭，人約黃昏後。", 
      "今年元夜時，月與燈依舊。", 
      "不見去年人，淚滿春衫袖。"
    ], 
    "rhythmic": "生查子"
  }, 
  {
    "author": "歐陽修", 
    "paragraphs": [
      "含羞整翠鬟，得意頻相顧。", 
      "雁柱十三絃，一一春鶯語。", 
      "嬌雲容易飛，夢斷知何處。", 
      "深院鎖黃昏，陣陣芭蕉雨。"
    ], 
    "rhythmic": "生查子"
  }, 
  {
    "author": "歐陽修", 
    "paragraphs": [
      "關河愁思望處滿。", 
      "漸素秋向晚。", 
      "雁過南雲，行人回淚眼。", 
      "雙鸞衾裯悔展。", 
      "夜又永、枕孤人遠。", 
      "夢未成歸，梅花聞塞管。"
    ], 
    "rhythmic": "清商怨"
  }, 
  {
    "author": "歐陽修", 
    "paragraphs": [
      "劉郎何日是來時。", 
      "無心雲勝伊。", 
      "行雲猶解傍山飛。", 
      "郎行去不歸。", 
      "強勻畫，又芳菲。", 
      "春深輕薄衣。", 
      "桃花無語伴相思。", 
      "陰陰月上時。"
    ], 
    "rhythmic": "阮郎歸"
  }, 
  {
    "author": "歐陽修", 
    "paragraphs": [
      "落花浮水樹臨池。", 
      "年前心眼期。", 
      "見來無事去還思。", 
      "而今花又飛。", 
      "淺螺黛，淡燕脂。", 
      "閒妝取次宜。", 
      "隔簾風雨閉門時。", 
      "此情風月知。"
    ], 
    "rhythmic": "阮郎歸"
  }, 
  {
    "author": "歐陽修", 
    "paragraphs": [
      "簾幕東風寒料峭。", 
      "雪裏香梅，先報春來早。", 
      "紅蠟枝頭雙燕小。", 
      "金刀剪綵呈纖巧。", 
      "旋暖金爐薰蕙藻。", 
      "酒入橫波，困不禁煩惱。", 
      "繡被五更春睡好。", 
      "羅幃不覺紗窗曉。"
    ], 
    "rhythmic": "蝶戀花"
  }, 
  {
    "author": "歐陽修", 
    "paragraphs": [
      "南雁依稀回側陣。", 
      "雪霽牆陰，遍覺蘭芽嫩。", 
      "中夜夢餘消酒困。", 
      "爐香卷穗燈生暈。", 
      "急景流年都一瞬。", 
      "往事前歡，未免縈芳寸。", 
      "臘後花期知漸近。", 
      "東風已作寒梅信。"
    ], 
    "rhythmic": "蝶戀花"
  }, 
  {
    "author": "歐陽修", 
    "paragraphs": [
      "臘雪初銷梅蕊綻。", 
      "梅雪相和，喜鵲穿花轉。", 
      "睡起夕陽迷醉眼。", 
      "新愁長向東風亂。", 
      "瘦覺玉肌羅帶緩。", 
      "紅杏梢頭，二月春猶淺。", 
      "望極不來芳信斷。", 
      "音書縱有爭如見。"
    ], 
    "rhythmic": "蝶戀花"
  }, 
  {
    "author": "歐陽修", 
    "paragraphs": [
      "海燕雙來歸畫棟。", 
      "簾影無風，花影頻移動。", 
      "半醉騰騰春睡重。", 
      "綠鬟堆枕香雲擁。", 
      "翠被雙盤金縷鳳。", 
      "憶得前春，有個人人共。", 
      "花裏黃鶯時一弄。", 
      "日斜驚起相思夢。"
    ], 
    "rhythmic": "蝶戀花"
  }, 
  {
    "author": "歐陽修", 
    "paragraphs": [
      "面旋落花風盪漾。", 
      "柳重煙深，雪絮飛來往。", 
      "雨後輕寒猶未放。", 
      "春愁酒病成惆悵。", 
      "枕畔屏山圍碧浪。", 
      "翠被華燈，夜夜空相向。", 
      "寂寞起來褰繡幌。", 
      "月明正在梨花上。"
    ], 
    "rhythmic": "蝶戀花"
  }, 
  {
    "author": "歐陽修", 
    "paragraphs": [
      "簾幕風輕雙語燕。", 
      "午後醒來，柳絮飛撩亂。", 
      "心事一春猶未見。", 
      "紅英落盡青苔院。", 
      "百尺朱樓閒倚遍。", 
      "薄雨濃雲，抵死遮人面。", 
      "羌管不須吹別怨。", 
      "無腸更爲新聲斷。"
    ], 
    "rhythmic": "蝶戀花"
  }, 
  {
    "author": "歐陽修", 
    "paragraphs": [
      "永日環堤乘彩舫。", 
      "菸草蕭疏，恰似晴江上。", 
      "水浸碧天風皺浪。", 
      "菱花荇蔓隨雙槳。", 
      "紅粉佳人翻麗唱。", 
      "驚起鴛鴦，兩兩飛相向。", 
      "且把金尊傾美釀。", 
      "休思往事成惆悵。"
    ], 
    "rhythmic": "蝶戀花"
  }, 
  {
    "author": "歐陽修", 
    "paragraphs": [
      "越女採蓮秋水畔。", 
      "窄袖輕羅，暗露雙金釧。", 
      "照影摘花花似面。", 
      "芳心只共絲爭亂。", 
      "鸂鶒灘頭風浪晚。", 
      "霧重煙輕，不見來時伴。", 
      "隱隱歌聲歸棹遠。", 
      "離愁引著江南岸。"
    ], 
    "rhythmic": "蝶戀花"
  }, 
  {
    "author": "歐陽修", 
    "paragraphs": [
      "水浸秋天風皺浪。", 
      "縹緲仙舟，只似秋天上。", 
      "和露採蓮愁一餉。", 
      "看花卻是啼妝樣。", 
      "折得蓮莖絲未放。", 
      "蓮斷絲牽，特地成惆悵。", 
      "歸棹莫隨花蕩漾。", 
      "江頭有個人相望。"
    ], 
    "rhythmic": "蝶戀花"
  }, 
  {
    "author": "歐陽修", 
    "paragraphs": [
      "梨葉初紅嬋韻歇。", 
      "銀漢風高，玉管聲悽切。", 
      "枕簟乍涼銅漏徹。", 
      "誰教社燕輕離別。", 
      "草際蟲吟秋露結。", 
      "宿酒醒來，不記歸時節。", 
      "多少衷腸猶未說。", 
      "珠簾夜夜朦朧月。"
    ], 
    "rhythmic": "蝶戀花"
  }, 
  {
    "author": "歐陽修", 
    "paragraphs": [
      "獨倚危樓風細細。", 
      "望極離愁，黯黯生天際。", 
      "草色山光殘照裏。", 
      "無人會得憑闌意。", 
      "也擬疏狂圖一醉。", 
      "對酒當歌，強飲還無味。", 
      "衣帶漸寬都不悔。", 
      "況伊銷得人憔悴。"
    ], 
    "rhythmic": "蝶戀花", 
    "tags": [
      "宋詞三百首"
    ]
  }, 
  {
    "author": "歐陽修", 
    "paragraphs": [
      "簾下清歌簾外宴。", 
      "雖愛新聲，不見如花面。", 
      "牙板數敲珠一串。", 
      "樑塵暗落琉璃盞。", 
      "桐樹花深孤鳳怨。", 
      "漸遏遙天，不放行雲散。", 
      "坐上少年聽未慣。", 
      "玉山將倒腸先斷。"
    ], 
    "rhythmic": "蝶戀花"
  }, 
  {
    "author": "歐陽修", 
    "paragraphs": [
      "翠苑紅芳晴滿目。", 
      "綺席流鶯，上下長相逐。", 
      "紫陌閒隨金轢轆。", 
      "馬蹄踏遍春郊綠。", 
      "一覺年華春夢促。", 
      "往事悠悠，百種尋思足。", 
      "煙雨滿樓山斷續。", 
      "人閒倚遍闌干曲。"
    ], 
    "rhythmic": "蝶戀花"
  }, 
  {
    "author": "歐陽修", 
    "paragraphs": [
      "小院深深門掩亞。", 
      "寂寞珠簾，畫閣重重下。", 
      "欲近禁菸微雨罷。", 
      "綠楊深處鞦韆掛。", 
      "傅粉狂遊猶未舍。", 
      "不念芳時，眉黛無人畫。", 
      "薄倖未歸春去也。", 
      "杏花零落香紅謝。"
    ], 
    "rhythmic": "蝶戀花"
  }, 
  {
    "author": "歐陽修", 
    "paragraphs": [
      "欲過清明煙雨細。", 
      "小檻臨窗，點點殘花墜。", 
      "樑燕語多驚曉睡。", 
      "銀屏一半堆香被。", 
      "新歲風光如舊歲。", 
      "所恨徵輪，漸漸程迢遞。", 
      "縱有遠情難寫寄。", 
      "何妨解有相思淚。"
    ], 
    "rhythmic": "蝶戀花"
  }, 
  {
    "author": "歐陽修", 
    "paragraphs": [
      "畫閣歸來春又晚。", 
      "燕子雙飛，柳軟桃花淺。", 
      "細雨滿天風滿院。", 
      "愁眉斂盡無人見。", 
      "獨倚闌干心緒亂。", 
      "芳草芊綿，尚憶江南岸。", 
      "風月無情人暗換。", 
      "舊遊如夢空腸斷。"
    ], 
    "rhythmic": "蝶戀花"
  }, 
  {
    "author": "歐陽修", 
    "paragraphs": [
      "嘗愛西湖春色早。", 
      "臘雪方銷，已見桃開小。", 
      "頃刻光陰都過了。", 
      "如今綠暗紅英少。", 
      "且趁餘花謀一笑。", 
      "況有笙歌，豔態相縈繞。", 
      "老去風情應不到。", 
      "憑君剩把芳尊倒。"
    ], 
    "rhythmic": "蝶戀花", 
    "tags": [
      "西湖"
    ]
  }, 
  {
    "author": "歐陽修", 
    "paragraphs": [
      "一派潺湲流碧漲。", 
      "新亭四面山相向。", 
      "翠竹嶺頭明月上。", 
      "迷俯仰。", 
      "月輪正在泉中漾。", 
      "更待高秋天氣爽。", 
      "菊花香裏開新釀。", 
      "酒美賓嘉真勝賞。", 
      "紅粉唱。", 
      "山深分外歌聲響。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "十月小春梅蕊綻。", 
      "紅爐畫閣新妝遍。", 
      "錦帳美人貪睡暖。", 
      "羞起晚。", 
      "玉壺一夜冰澌滿。", 
      "樓上四垂簾不卷。", 
      "天寒山色偏宜遠。", 
      "風急雁行吹字斷。", 
      "紅日短。", 
      "江天雪意雲撩亂。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "四紀才名天下重。", 
      "三朝構廈爲樑棟。", 
      "定冊功成身退勇。", 
      "辭榮寵。", 
      "歸來白首笙歌擁。", 
      "顧我薄才無可用。", 
      "君恩近許歸田壠。", 
      "今日一觴難得共。", 
      "聊對捧。", 
      "官奴爲我高歌送。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "暖日遲遲花嫋嫋。", 
      "人將紅粉爭花好。", 
      "花不能言惟解笑。", 
      "金壺倒。", 
      "花開未老人年少。", 
      "車馬九門來擾擾。", 
      "行人莫羨長安道。", 
      "丹禁漏聲衢鼓報。", 
      "催昏曉。", 
      "長安城裏人先老。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "紅粉牆頭花幾樹。", 
      "落花片片和驚絮。", 
      "牆外有樓花有主。", 
      "尋花去。", 
      "隔牆遙見鞦韆侶。", 
      "綠索紅旗雙彩柱。", 
      "行人只得偷回顧。", 
      "腸斷樓南金鎖戶。", 
      "天欲暮。", 
      "流鶯飛到鞦韆處。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "妾本錢塘蘇小妹。", 
      "芙蓉花共門相對。", 
      "昨日爲逢青傘蓋。", 
      "慵不採。", 
      "今朝鬥覺凋零曬。", 
      "愁倚畫樓無計奈。", 
      "亂紅飄過秋塘外。", 
      "料得明年秋色在。", 
      "香可愛。", 
      "其如鏡裏花顏改。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "花底忽聞敲兩槳。", 
      "逡巡女伴來尋訪。", 
      "酒盞旋將荷葉當。", 
      "蓮舟蕩。", 
      "時時盞裏生紅浪。", 
      "花氣酒香清廝釀。", 
      "花腮酒面紅相向。", 
      "醉倚綠陰眠一餉。", 
      "驚起望。", 
      "船頭閣在沙灘上。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "葉有清風花有露。", 
      "葉籠花罩鴛鴦侶。", 
      "白錦頂絲紅錦羽。", 
      "蓮女妒。", 
      "驚飛不許長相聚。", 
      "日腳沈紅天色暮。", 
      "青涼傘上微微雨。", 
      "早是水寒無宿處。", 
      "須回步。", 
      "枉教雨裏分飛去。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "荷葉田田青照水。", 
      "孤舟挽在花陰底。", 
      "昨夜蕭蕭疏雨墜。", 
      "愁不寐。", 
      "朝來又覺西風起。", 
      "雨擺風搖金蕊碎。", 
      "合歡枝上香房翠。", 
      "蓮子與人長廝類。", 
      "無好意。", 
      "年年苦在中心裏。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "葉重如將青玉亞。", 
      "花輕疑是紅綃掛。", 
      "顏色清新香脫灑。", 
      "堪長價。", 
      "牡丹怎得稱王者。", 
      "雨筆露箋勻彩畫。", 
      "日爐風炭薰蘭麝。", 
      "天與多情絲一把。", 
      "誰廝惹。", 
      "千條萬縷縈心下。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "粉蕊丹青描不得。", 
      "金針線線功難敵。", 
      "誰傍暗香輕採摘。", 
      "風淅淅。", 
      "船頭觸散雙鸂鶒。", 
      "夜雨染成天水碧。", 
      "朝陽借出胭脂色。", 
      "欲落又開人共惜。", 
      "秋氣逼。", 
      "盤中已見新荷的。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "幽鷺謾來窺品格。", 
      "雙魚豈解傳消息。", 
      "綠柄嫩香頻採摘。", 
      "心似織。", 
      "條條不斷誰牽役。", 
      "珠淚暗和清露滴。", 
      "羅衣染盡秋江色。", 
      "對面不言情脈脈。", 
      "煙水隔。", 
      "無人說似長相憶。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "楚國細腰元自瘦。", 
      "文君膩臉誰描就。", 
      "日夜鼓聲催箭漏。", 
      "昏復晝。", 
      "紅顏豈得長如舊。", 
      "醉拆嫩房紅蕊嗅。", 
      "天絲不斷清香透。", 
      "卻傍小闌凝望久。", 
      "風滿袖。", 
      "西池月上人歸後。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "喜鵲填河仙浪淺。", 
      "雲軿早在星橋畔。", 
      "街鼓黃昏霞尾暗。", 
      "炎光斂。", 
      "金鉤側倒天西面。", 
      "一別經年今始見。", 
      "新歡往恨知何限。", 
      "天上佳期貪眷戀。", 
      "良宵短。", 
      "人間不合催銀箭。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "乞巧樓頭雲幔卷。", 
      "浮花催洗嚴妝面。", 
      "花上蛛絲尋得遍。", 
      "顰笑淺。", 
      "雙眸望月牽紅線。", 
      "奕奕天河光不斷。", 
      "有人正在長生殿。", 
      "暗付金釵清夜半。", 
      "千秋願。", 
      "年年此會長相見。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "別恨長長歡計短。", 
      "疏鍾促漏真堪怨。", 
      "此會此情都未半。", 
      "星初轉。", 
      "鸞琴鳳樂匆匆卷。", 
      "河鼓無言西北盼。", 
      "香蛾有恨東南遠。", 
      "脈脈橫波珠淚滿。", 
      "歸心亂。", 
      "離腸便逐星橋斷。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "九日歡遊何處好。", 
      "黃花萬蕊雕闌繞。", 
      "通體清香無俗調。", 
      "天氣好。", 
      "煙滋露結功多少。", 
      "日腳清寒高下照。", 
      "寶釘密綴圓斜小。", 
      "落葉西園風嫋嫋。", 
      "催秋老。", 
      "叢邊莫厭金尊倒。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "青女霜前催得綻。", 
      "金鈿亂散枝頭遍。", 
      "落帽臺高開雅宴。", 
      "芳尊滿。", 
      "挼花吹在流霞面。", 
      "桃李三春雖可羨。", 
      "鶯來蝶去芳心亂。", 
      "爭似仙潭秋水岸。", 
      "香不斷。", 
      "年年自作茱萸伴。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "露裛嬌黃風擺翠。", 
      "人間晚秀非無意。", 
      "仙格淡妝天與麗。", 
      "誰可比。", 
      "女真裝束真相似。", 
      "筵上佳人牽翠袂。", 
      "纖纖玉手挼新蕊。", 
      "美酒一杯花影膩。", 
      "邀客醉。", 
      "紅瓊共作熏熏媚。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "對酒當歌勞客勸。", 
      "惜花只惜年華晚。", 
      "寒豔冷香秋不管。", 
      "情眷眷。", 
      "憑欄盡日愁無限。", 
      "思抱芳期隨塞雁。", 
      "悔無深意傳雙燕。", 
      "悵望一枝難寄遠。", 
      "人不見。", 
      "樓頭望斷相思眼。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "風遲日媚煙光好。", 
      "綠樹依依芳意早。", 
      "年華容易即凋零，春色只宜長恨少。", 
      "池塘隱隱驚雷曉。", 
      "柳眼未開梅萼小。", 
      "尊前貪愛物華新，不道物新人漸老。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "西亭飲散清歌闋。", 
      "花外遲遲宮漏發。", 
      "塗金燭引紫騮嘶，柳曲西頭歸路別。", 
      "佳辰只恐幽期闊。", 
      "密贈殷勤衣上結。", 
      "翠屏魂夢莫相尋，禁斷六街清夜月。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "春山斂黛低歌扇。", 
      "暫解吳鉤登祖宴。", 
      "畫樓鍾動已魂銷，何況馬嘶芳草岸。", 
      "青門柳色隨人遠。", 
      "望欲斷時腸已斷。", 
      "洛城春色待君來，莫到落花飛似霰。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "尊前擬把歸期說。", 
      "未語春容先慘咽。", 
      "人生自是有情癡，此恨不關風與月。", 
      "離歌且莫翻新闋。", 
      "一曲能教腸寸結。", 
      "直須看盡洛城花，始共春風容易別。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "洛陽正值芳菲節。", 
      "穠豔清香相間發。", 
      "遊絲有意苦相縈，垂柳無端爭贈別。", 
      "杏花紅處青山缺。", 
      "山畔行人山下歇。", 
      "今宵誰肯遠相隨，惟有寂寥孤館月。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "殘春一夜狂風雨。", 
      "斷送紅飛花落樹。", 
      "人心花意待留春，春色無情容易去。", 
      "高樓把酒愁獨語。", 
      "借問春歸何處所。", 
      "暮雲空闊不知音，惟有綠楊芳草路。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "常憶洛陽風景媚。", 
      "煙暖風和添酒味。", 
      "鶯啼宴席似留人，花出牆頭如有意。", 
      "別來已隔千山翠。", 
      "望斷危樓斜日墜。", 
      "關心只爲牡丹紅，一片春愁來夢裏。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "池塘水綠春微暖。", 
      "記得玉真初見面。", 
      "從頭歌韻響錚鏦，入破舞腰紅亂旋。", 
      "玉鉤簾下香階畔。", 
      "醉後不知紅日晚。", 
      "當時共我賞花人，點檢如今無一半。"
    ], 
    "rhythmic": "玉樓春", 
    "tags": [
      "宋詞三百首"
    ]
  }, 
  {
    "author": "歐陽修", 
    "paragraphs": [
      "兩翁相遇逢佳節。", 
      "正值柳綿飛似雪。", 
      "便須豪飲敵青春，莫對新花羞白髮。", 
      "人生聚散如弦筈。", 
      "老去風情尤惜別。", 
      "大家金盞倒垂蓮，一任西樓低曉月。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "西湖南北煙波闊。", 
      "風裏絲簧聲韻咽。", 
      "舞餘裙帶綠雙垂，酒入香腮紅一抹。", 
      "杯深不覺琉璃滑。", 
      "貪看六麼花十八。", 
      "明朝車馬各西東，惆悵畫橋風與月。"
    ], 
    "rhythmic": "玉樓春", 
    "tags": [
      "西湖"
    ]
  }, 
  {
    "author": "歐陽修", 
    "paragraphs": [
      "燕鴻過後春歸去。", 
      "細算浮生千萬緒。", 
      "來如春夢幾多時，去似朝雲無覓處。", 
      "聞琴解珮神仙侶。", 
      "挽斷羅衣留不住。", 
      "勸君莫作獨醒人，爛醉花間應有數。"
    ], 
    "rhythmic": "玉樓春", 
    "tags": [
      "宋詞三百首"
    ]
  }, 
  {
    "author": "歐陽修", 
    "paragraphs": [
      "蝶飛芳草花飛路。", 
      "把酒已嗟春色暮。", 
      "當時枝上落殘花，今日水流何處去。", 
      "樓前獨繞鳴蟬樹。", 
      "憶把芳條吹暖絮。", 
      "紅蓮綠芰亦芳菲，不奈金風兼玉露。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "別後不知君遠近。", 
      "觸目淒涼多少悶。", 
      "漸行漸遠漸無書，水闊魚沈何處問。", 
      "夜深風竹敲秋韻。", 
      "萬葉千聲皆是恨。", 
      "故欹單枕夢中尋，夢又不成燈又盡。"
    ], 
    "rhythmic": "玉樓春", 
    "tags": [
      "宋詞三百首"
    ]
  }, 
  {
    "author": "歐陽修", 
    "paragraphs": [
      "紅條約束瓊肌穩。", 
      "拍碎香檀催急袞。", 
      "隴頭嗚咽水聲繁，葉下間關鶯語近。", 
      "美人才子傳芳信。", 
      "明月清風傷別恨。", 
      "未知何處有知音，常爲此情留此恨。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "檀槽碎響金絲撥。", 
      "露溼潯陽江上月。", 
      "不知商婦爲誰愁，一曲行人留夜發。", 
      "畫堂花月新聲別。", 
      "紅蕊調長彈未徹。", 
      "暗將深意祝膠弦，唯願弦弦無斷絕。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "春蔥指甲輕攏拈。", 
      "五彩垂條雙袖卷。", 
      "雪香濃透紫檀槽，胡語急隨紅玉腕。", 
      "當頭一曲情何限。", 
      "入破錚鏦金鳳戰。", 
      "百分芳酒祝長春，再拜斂容擡粉面。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "金花盞面紅煙透。", 
      "舞急香茵隨步皺。", 
      "青春才子有新詞，紅粉佳人重勸酒。", 
      "也知自爲傷春瘦。", 
      "歸騎休交銀燭候。", 
      "擬將沈醉爲清歡，無奈醒來還感舊。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "雪雲乍變春雲簇。", 
      "漸覺年華堪送目。", 
      "北枝梅蕊犯寒開，南浦波紋如酒綠。", 
      "芳菲次第還相續。", 
      "不奈情多無處足。", 
      "尊前百計得春歸，莫爲傷春歌黛蹙。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "黃金弄色輕於粉。", 
      "濯濯春條如水嫩。", 
      "爲緣力薄未禁風，不奈多嬌長似困。", 
      "腰柔乍怯人相近。", 
      "眉小未知春有恨。", 
      "勸君著意惜芳菲，莫待行人攀折盡。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "珠簾半下香銷印。", 
      "二月東風催柳信。", 
      "琵琶傍畔且尋思，鸚鵡前頭休借問。", 
      "驚鴻過後生離恨。", 
      "紅日長時添酒困。", 
      "未知心在阿誰邊，滿眼淚珠言不盡。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "沈沈庭院鶯吟弄。", 
      "日暖煙和春氣重。", 
      "綠楊嬌眼爲誰回，芳草深心空自動。", 
      "倚闌無語傷離鳳。", 
      "一片風情無處用。", 
      "尋思還有舊家心，蝴蝶時時來役夢。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "去時梅萼初凝粉。", 
      "不覺小桃風力損。", 
      "梨花最晚又凋零，何事歸期無定準。", 
      "闌干倚遍重來憑。", 
      "淚粉偷將紅袖印。", 
      "蜘蛛喜鵲誤人多，似此無憑安足信。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "酒美春濃花世界。", 
      "得意人人千萬態。", 
      "莫教辜負豔陽天，過了堆金何處買。", 
      "已去少年無計奈。", 
      "且願芳心長恁在。", 
      "閒愁一點上心來，算得東風吹不解。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "湖邊柳外樓高處。", 
      "望斷雲山多少路。", 
      "闌干倚遍使人愁，又是天涯初日暮。", 
      "輕無管系狂無數。", 
      "水畔花飛風裏絮。", 
      "算伊渾似薄情郎，去便不來來便去。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "南園粉蝶能無數。", 
      "度翠穿紅來複去。", 
      "倡條冶葉恣留連，飄蕩輕於花上絮。", 
      "朱闌夜夜風兼露。", 
      "宿粉棲香無定所。", 
      "多情翻卻似無情，贏得百花無限妒。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "江南三月春光老。", 
      "月落禽啼天未曉。", 
      "露和啼血染花紅，恨過千家煙樹杪。", 
      "雲垂玉枕屏山小。", 
      "夢欲成時驚覺了。", 
      "人心應不似伊心，若解思歸歸合早。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "東風本是開花信。", 
      "及至花時風更緊。", 
      "吹開吹謝苦匆匆，春意到頭無處問。", 
      "把酒臨風千萬恨。", 
      "欲掃殘紅猶未忍。", 
      "夜來風雨轉離披，滿眼淒涼愁不盡。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "陰陰樹色籠晴晝。", 
      "清淡園林春過後。", 
      "杏腮輕粉日催紅，池面綠羅風捲皺。", 
      "佳人向晚新妝就。", 
      "圓膩歌喉珠欲溜。", 
      "當筵莫放酒杯遲，樂事良辰難入手。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "芙蓉鬥暈燕支淺。", 
      "留著晚花開小宴。", 
      "畫船紅日晚風清，柳色溪光晴照暖。", 
      "美人爭勸梨花盞。", 
      "舞困玉腰裙縷慢。", 
      "莫交銀燭促歸期，已祝斜陽休更晚。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "正月斗杓初轉勢。", 
      "金刀剪綵功夫異。", 
      "稱慶高堂歡幼稚。", 
      "看柳意。", 
      "偏從東面春風至。", 
      "十四新蟾圓尚未。", 
      "樓前乍看紅燈試。", 
      "冰散綠池泉細細。", 
      "魚欲戲。", 
      "園林已是花天氣。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "二月春耕昌杏密。", 
      "百花次第爭先出。", 
      "惟有海棠梨第一。", 
      "深淺拂。", 
      "天生紅粉真無匹。", 
      "畫棟歸來巢未失。", 
      "雙雙款語憐飛乙。", 
      "留客醉花迎曉日。", 
      "金盞溢。", 
      "卻憂風雨飄零疾。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "三月清明天婉娩。", 
      "晴川祓禊歸來晚。", 
      "況是踏青來處遠。", 
      "猶不倦。", 
      "鞦韆別閉深庭院。", 
      "更值牡丹開欲遍。", 
      "酴醿壓架清香散。", 
      "花底一尊誰解勸。", 
      "增眷戀。", 
      "東風回晚無情絆。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "四月園林春去後。", 
      "深深密幄陰初茂。", 
      "折得花枝猶在手。", 
      "香滿袖。", 
      "葉間梅子青如豆。", 
      "風雨時時添氣候。", 
      "成行新筍霜筠厚。", 
      "題就送春詩幾首。", 
      "聊對酒。", 
      "櫻桃色照銀盤溜。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "五月榴花妖豔烘。", 
      "綠楊帶雨垂垂重。", 
      "五色新絲纏角糉。", 
      "金盤送。", 
      "生綃畫扇盤雙鳳。", 
      "正是浴蘭時節動。", 
      "菖蒲酒美清尊共。", 
      "葉裏黃驪時一弄。", 
      "猶瞢忪。", 
      "等閒驚破紗窗夢。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "六月炎天時霎雨。", 
      "行雲涌出奇峯露。", 
      "沼上嫩蓮腰束素。", 
      "風兼露。", 
      "樑王宮闋無煩暑。", 
      "畏日亭亭殘蕙炷。", 
      "傍簾乳燕雙飛去。", 
      "碧碗敲冰傾玉處。", 
      "朝與暮。", 
      "故人風快涼輕度。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "七月新秋風露早。", 
      "渚蓮尚拆庭梧老。", 
      "是處瓜華時節好。", 
      "金尊倒。", 
      "人間採縷爭祈巧。", 
      "萬葉敲聲涼乍到。", 
      "百蟲啼晚煙如掃。", 
      "箭漏初長天杳杳。", 
      "人語悄。", 
      "那堪夜雨催清曉。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "八月秋高風歷亂。", 
      "衰蘭敗芷紅蓮岸。", 
      "皓月十分光正滿。", 
      "清光畔。", 
      "年年常願瓊筵看。", 
      "社近愁看歸去燕。", 
      "江天空闊雲容漫。", 
      "宋玉當時情不淺。", 
      "成幽怨。", 
      "鄉關千里危腸斷。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "九月霜秋秋已盡。", 
      "烘林敗葉紅相映。", 
      "惟有東籬黃菊盛。", 
      "遺金粉。", 
      "人家簾幕重陽近。", 
      "曉日陰陰晴未定。", 
      "授衣時節輕寒嫩。", 
      "新雁一聲風又勁。", 
      "雲欲凝。", 
      "雁來應有吾鄉信。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "十月小春梅蕊綻。", 
      "紅爐畫閣新妝遍。", 
      "鴛帳美人貪睡暖。", 
      "梳洗懶。", 
      "玉壺一夜輕澌滿。", 
      "樓上四垂簾不卷。", 
      "天寒山色偏宜遠。", 
      "風急雁行吹字斷。", 
      "紅日晚。", 
      "江天雪意雲撩亂。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "十一月新陽排壽宴。", 
      "黃鍾應管添宮線。", 
      "獵獵寒威雲不卷。", 
      "風頭轉。", 
      "時看雪霰吹人面。", 
      "南至迎長知漏箭。", 
      "書雲紀候冰生妍。", 
      "臘近探春春尚遠。", 
      "閒庭院。", 
      "梅花落盡千千片。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "十二月嚴凝天地閉。", 
      "莫嫌臺榭無花卉。", 
      "惟有酒能欺雪意。", 
      "增豪氣。", 
      "直教耳熱笙歌沸。", 
      "隴上雕鞍惟數騎。", 
      "獵圍半合新霜裏。", 
      "霜重鼓聲寒不起。", 
      "千人指。", 
      "馬前一雁寒空墜。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "正月新陽生翠琯。", 
      "花苞柳線春猶淺。", 
      "簾幕千重方半卷。", 
      "池冰泮。", 
      "東風吹水琉璃軟。", 
      "漸好憑闌醒醉眼。", 
      "隴梅暗落芳英斷。", 
      "初日已知長一線。", 
      "清宵短。", 
      "夢魂怎奈珠宮遠。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "二月春期看已半。", 
      "江邊春色青猶短。", 
      "天氣養花紅日暖。", 
      "深深院。", 
      "真珠簾額初飛燕。", 
      "漸覺銜杯心緒懶。", 
      "酒侵花臉嬌波慢。", 
      "一捻閒愁無處遣。", 
      "牽不斷。", 
      "遊絲百尺隨風遠。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "三月芳菲看欲暮。", 
      "胭脂淚灑梨花雨。", 
      "寶馬繡軒南陌路。", 
      "笙歌舉。", 
      "踏青鬥草人無數。", 
      "強欲留春春不住。", 
      "東皇肯信韶容故。", 
      "安得此身如柳絮。", 
      "隨風去。", 
      "穿簾透幕尋朱戶。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "四月芳林何悄悄。", 
      "綠陰滿地青梅小。", 
      "南陌採桑何窈窕。", 
      "爭語笑。", 
      "亂絲滿腹吳蠶老。", 
      "宿酒半醒新睡覺。", 
      "雛鶯相語匆匆曉。", 
      "惹得此情縈寸抱。", 
      "休臨眺。", 
      "樓頭一望皆芳草。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "五月薰風才一信。", 
      "初荷出水清香嫩。", 
      "乳燕學飛簾額峻。", 
      "誰借問。", 
      "東鄰期約嘗佳醞。", 
      "漏短日長人乍困。", 
      "裙腰減盡柔肌損。", 
      "一撮眉尖千疊恨。", 
      "慵整頓。", 
      "黃梅雨細多閒悶。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "六月炎蒸何太盛。", 
      "海榴灼灼紅相映。", 
      "天外奇峯千掌迥。", 
      "風影定。", 
      "漢宮圓扇初成詠。", 
      "珠箔初褰深院靜。", 
      "絳綃衣窄冰膚瑩。", 
      "睡起日高堆酒興。", 
      "厭厭病。", 
      "宿酲和夢何時醒。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "七月芙蓉生翠水。", 
      "明霞拂臉新妝媚。", 
      "疑是楚宮歌舞妓。", 
      "爭寵麗。", 
      "臨風起舞誇腰細。", 
      "烏鵲橋邊新雨霽。", 
      "長河清水冰無地。", 
      "此夕有人千里外。", 
      "經年歲。", 
      "猶嗟不及牽牛會。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "八月微涼生枕簟。", 
      "金盤露洗秋光淡。", 
      "池上月華開寶鑑。", 
      "波瀲灩。", 
      "故人千里應憑檻。", 
      "蟬樹無情風苒苒。", 
      "燕歸碧海珠簾揜。", 
      "沈臂冒霜潘鬢減。", 
      "愁黯黯。", 
      "年年此夕多悲感。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "九月重陽還又到。", 
      "東籬菊放金錢小。", 
      "月下風前愁不少。", 
      "誰語笑。", 
      "吳娘搗練腰肢嫋。", 
      "槁葉半軒慵更掃。", 
      "憑闌豈是閒臨眺。", 
      "欲向南雲新雁道。", 
      "休草草。", 
      "來時覓取伊消耗。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "十月輕寒生晚暮。", 
      "霜華暗卷樓南樹。", 
      "十二闌干堪倚處。", 
      "聊一顧。", 
      "亂山衰草還家路。", 
      "悔別情懷多感慕。", 
      "胡笳不管離心苦。", 
      "猶喜清宵長數鼓。", 
      "雙繡戶。", 
      "夢魂盡遠還須去。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "律應黃鍾寒氣苦。", 
      "冰生玉水雲如絮。", 
      "千里鄉關空倚慕。", 
      "無尺素。", 
      "雙魚不食南鴻渡。", 
      "把酒遣愁愁已去。", 
      "風吹酒力愁還聚。", 
      "卻憶獸爐追舊處。", 
      "頭懶舉。", 
      "爐灰剔盡痕無數。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "臘月年光如激浪。", 
      "凍雲欲折寒根向。", 
      "謝女雪詩真絕唱。", 
      "無比況。", 
      "長堤柳絮飛來往。", 
      "便好開尊誇酒量。", 
      "酒闌莫遣笙歌放。", 
      "此去青春都一餉。", 
      "休悵望。", 
      "瑤林即日堪尋訪。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "鳳髻金泥帶，龍紋玉掌梳。", 
      "走來窗下笑相扶。", 
      "愛道畫眉深淺、入時無。", 
      "弄筆偎人久，描花試手初。", 
      "等閒妨了繡功夫。", 
      "笑問雙鴛鴦字、怎生書。"
    ], 
    "rhythmic": "南歌子"
  }, 
  {
    "author": "歐陽修", 
    "paragraphs": [
      "夭非華豔輕非霧。", 
      "來夜半、天明去。", 
      "來如春夢不多時，去似朝雲何處。", 
      "乳雞酒燕，落星沈月，紞紞城頭鼓。", 
      "參差漸辨西池樹。", 
      "朱閣斜欹戶。", 
      "綠苔深徑少人行，苔上屐痕無數。", 
      "遺香餘粉，剩衾閒枕，天把多情賦。"
    ], 
    "rhythmic": "御街行"
  }, 
  {
    "author": "歐陽修", 
    "paragraphs": [
      "梅梢弄粉香猶嫩。", 
      "欲寄江南春信。", 
      "別後寸腸縈損。", 
      "說與伊爭穩。", 
      "小爐獨守寒灰盡。", 
      "忍淚低頭畫盡。", 
      "眉上萬重新恨。", 
      "竟日無人問。"
    ], 
    "rhythmic": "桃源憶故人"
  }, 
  {
    "author": "歐陽修", 
    "paragraphs": [
      "鶯愁燕苦春歸去。", 
      "寂寂花飄紅雨。", 
      "碧草綠楊歧路。", 
      "況是長亭暮。", 
      "少年行客情難訴。", 
      "泣對東風無語。", 
      "目斷兩三煙樹。", 
      "翠隔江淹浦。"
    ], 
    "rhythmic": "桃源憶故人"
  }, 
  {
    "author": "歐陽修", 
    "paragraphs": [
      "柳外輕雷池上雨，雨聲滴碎荷聲。", 
      "小樓西角斷虹明。", 
      "闌干倚處，待得月華生。", 
      "燕子飛來窺畫棟，玉鉤垂下簾旌。", 
      "涼波不動簟紋平。", 
      "水精雙枕，傍有墮釵橫。"
    ], 
    "rhythmic": "臨江仙"
  }, 
  {
    "author": "歐陽修", 
    "paragraphs": [
      "記得金鑾同唱第，春風上國繁華。", 
      "如今薄宦老天涯。", 
      "十年歧路，空負曲江花。", 
      "聞說閬山通閬苑，樓高不見君家。", 
      "孤城寒日等閒斜。", 
      "離愁難盡，紅樹遠連霞。"
    ], 
    "rhythmic": "臨江仙"
  }, 
  {
    "author": "歐陽修", 
    "paragraphs": [
      "世路風波險，十年一別須臾。", 
      "人生聚散長如此，相見且歡娛。", 
      "好酒能消光景，春風不染髭鬚。", 
      "爲公一醉花前倒，紅袖莫來扶。"
    ], 
    "rhythmic": "聖無憂・烏夜啼"
  }, 
  {
    "author": "歐陽修", 
    "paragraphs": [
      "把酒祝東風。", 
      "且共從容。", 
      "垂楊紫陌洛城東。", 
      "總是當時攜手處，遊遍芳叢。", 
      "聚散苦匆匆。", 
      "此恨無窮。", 
      "今年花勝去年紅。", 
      "可惜明年花更好，知與誰同。"
    ], 
    "rhythmic": "浪淘沙", 
    "tags": [
      "宋詞三百首"
    ]
  }, 
  {
    "author": "歐陽修", 
    "paragraphs": [
      "花外倒金翹。", 
      "飲散無憀。", 
      "柔桑蔽日柳迷條。", 
      "此地年時會一醉，還是春朝。", 
      "今日舉輕橈。", 
      "帆影飄飄。", 
      "長亭回首短亭遙。", 
      "過盡長亭人更遠，特地魂銷。"
    ], 
    "rhythmic": "浪淘沙"
  }, 
  {
    "author": "歐陽修", 
    "paragraphs": [
      "五嶺麥秋殘。", 
      "荔子初丹。", 
      "絳紗囊裏水晶丸。", 
      "可惜天教生處遠，不近長安。", 
      "往事憶開元。", 
      "妃子偏憐。", 
      "一從魂散馬嵬關。", 
      "只有紅塵無驛使，滿眼驪山。"
    ], 
    "rhythmic": "浪淘沙"
  }, 
  {
    "author": "歐陽修", 
    "paragraphs": [
      "萬恨苦綿綿。", 
      "舊約前歡。", 
      "桃花溪畔柳陰間。", 
      "幾度日高春垂重，繡戶深關。", 
      "樓外夕陽閒。", 
      "獨自憑闌。", 
      "一重水隔一重山。", 
      "水闊山高人不見，有淚無言。"
    ], 
    "rhythmic": "浪淘沙"
  }, 
  {
    "author": "歐陽修", 
    "paragraphs": [
      "今日北池遊。", 
      "漾漾輕舟。", 
      "波光瀲灩柳條柔。", 
      "如此春來春又去，白了人頭。", 
      "好妓好歌喉。", 
      "不醉難休。", 
      "勸君滿滿酌金甌。", 
      "縱使花時常病酒，也是風流。"
    ], 
    "rhythmic": "浪淘沙"
  }, 
  {
    "author": "歐陽修", 
    "paragraphs": [
      "把酒花前欲問他。", 
      "對花何吝醉顏酡。", 
      "春到幾人能爛賞。", 
      "何況。", 
      "無情風雨等閒多。", 
      "豔樹香叢都幾許。", 
      "朝暮。", 
      "惜紅愁粉奈情何。", 
      "好是金船浮玉浪。", 
      "相向。", 
      "十分深送一聲歌。"
    ], 
    "rhythmic": "定風波"
  }, 
  {
    "author": "歐陽修", 
    "paragraphs": [
      "把酒花前欲問伊。", 
      "忍嫌金盞負春時。", 
      "紅顏不能旬日看。", 
      "宜算。", 
      "須知開謝只相隨。", 
      "蝶去蝶來猶解戀。", 
      "難見。", 
      "回頭還是度年期。", 
      "莫候飲闌花已盡。", 
      "方信。", 
      "無人堪與補殘枝。"
    ], 
    "rhythmic": "定風波"
  }, 
  {
    "author": "歐陽修", 
    "paragraphs": [
      "把酒花前欲問公。", 
      "對花何事訴金鍾。", 
      "爲問去年春甚處。", 
      "虛度。", 
      "鶯聲撩亂一場空。", 
      "今歲春來須愛惜。", 
      "難得。", 
      "須知花面不長紅。", 
      "待得酒醒君不見。", 
      "千片。", 
      "不隨流水即隨風。"
    ], 
    "rhythmic": "定風波"
  }, 
  {
    "author": "歐陽修", 
    "paragraphs": [
      "把酒花前欲問君。", 
      "世間何計可留春。", 
      "縱使青春留得住。", 
      "虛語。", 
      "無情花對有情人。", 
      "任是好花須落去。", 
      "自古。", 
      "紅顏能得幾時新。", 
      "暗想浮生何時好。", 
      "唯有。", 
      "清歌一曲倒金尊。"
    ], 
    "rhythmic": "定風波"
  }, 
  {
    "author": "歐陽修", 
    "paragraphs": [
      "過盡韶華不可添。", 
      "小樓紅日下層檐。", 
      "春睡覺來情緒惡。", 
      "寂寞。", 
      "楊花繚亂拂珠簾。", 
      "早是閒愁依舊在。", 
      "無奈。", 
      "那堪更被宿酲兼。", 
      "把酒送春惆悵甚。", 
      "長恁。", 
      "年年三月病厭厭。"
    ], 
    "rhythmic": "定風波"
  }, 
  {
    "author": "歐陽修", 
    "paragraphs": [
      "對酒追歡莫負春。", 
      "春光歸去可饒人。", 
      "昨日紅芳今綠樹。", 
      "已暮。", 
      "殘花飛絮兩紛紛。", 
      "粉面麗姝歌窈窕。", 
      "清妙。", 
      "尊前信任醉醺醺。", 
      "不是狂心貪燕樂。", 
      "自覺。", 
      "年來白髮滿頭新。"
    ], 
    "rhythmic": "定風波"
  }, 
  {
    "author": "歐陽修", 
    "paragraphs": [
      "新正初破，三五銀蟾滿。", 
      "纖手染香羅，剪紅蓮、滿城開遍。", 
      "樓臺上下，歌管咽春風，駕香輪，停寶馬，只待金烏晚。", 
      "帝城今夜，羅綺誰爲伴。", 
      "應卜紫姑神，問歸期、相思望斷。", 
      "天涯情緒，對酒且開顏，春宵短。", 
      "春寒淺。", 
      "莫待金盃暖。"
    ], 
    "rhythmic": "驀山溪"
  }, 
  {
    "author": "歐陽修", 
    "paragraphs": [
      "雲曳香綿彩柱高。", 
      "絳旗風颭出花梢。", 
      "一梭紅帶往來拋。", 
      "束素美人羞不打，卻嫌裙慢褪纖腰。", 
      "日斜深院影空搖。"
    ], 
    "rhythmic": "浣溪沙"
  }, 
  {
    "author": "歐陽修", 
    "paragraphs": [
      "堤上游人逐畫船。", 
      "拍堤春水四垂天。", 
      "綠楊樓外出鞦韆。", 
      "白髮戴花君莫笑，六麼催拍盞頻傳。", 
      "人生何處似尊前。"
    ], 
    "rhythmic": "浣溪沙"
  }, 
  {
    "author": "歐陽修", 
    "paragraphs": [
      "湖上朱橋響畫輪。", 
      "溶溶春水浸春雲。", 
      "碧琉璃滑淨無塵。", 
      "當路遊絲縈醉客，隔花啼鳥喚行人。", 
      "日斜歸去奈何春。"
    ], 
    "rhythmic": "浣溪沙"
  }, 
  {
    "author": "歐陽修", 
    "paragraphs": [
      "葉底青青杏子垂。", 
      "枝頭薄薄柳綿飛。", 
      "日高深院晚鶯啼。", 
      "堪恨風流成薄倖，斷無消息道歸期。", 
      "托腮無語翠眉低。"
    ], 
    "rhythmic": "浣溪沙"
  }, 
  {
    "author": "歐陽修", 
    "paragraphs": [
      "青杏園林著酒香。", 
      "佳人初著薄羅裳。", 
      "柳絲搖曳燕飛忙。", 
      "乍雨乍晴花自落，閒愁閒悶晝偏長。", 
      "爲誰消瘦損容光。"
    ], 
    "rhythmic": "浣溪沙"
  }, 
  {
    "author": "歐陽修", 
    "paragraphs": [
      "紅粉佳人白玉杯。", 
      "木蘭船穩棹歌催。", 
      "綠荷風裏笑聲來。", 
      "細雨輕煙籠草樹，斜橋曲水繞樓臺。", 
      "夕陽高處畫屏開。"
    ], 
    "rhythmic": "浣溪沙"
  }, 
  {
    "author": "歐陽修", 
    "paragraphs": [
      "翠袖嬌鬟舞石州。", 
      "兩行紅粉一時羞。", 
      "新聲難逐管絃愁。", 
      "白髮主人年未老，清時賢相望偏優。", 
      "一尊風月爲公留。"
    ], 
    "rhythmic": "浣溪沙"
  }, 
  {
    "author": "歐陽修", 
    "paragraphs": [
      "燈盡垂花月似霜。", 
      "薄簾映月兩交光。", 
      "酒醺紅粉自生香。", 
      "雙手舞餘拖翠袖，一聲歌已釂金觴。", 
      "休回嬌眼斷人腸。"
    ], 
    "rhythmic": "浣溪沙"
  }, 
  {
    "author": "歐陽修", 
    "paragraphs": [
      "十載相逢酒一卮。", 
      "故人才見便開眉。", 
      "老來遊舊更同誰。", 
      "浮世歌歡真易失，宦途離合信難期。", 
      "尊前莫惜醉如泥。"
    ], 
    "rhythmic": "浣溪沙"
  }, 
  {
    "author": "歐陽修", 
    "paragraphs": [
      "青春何處風光好，帝裏偏愛元夕。", 
      "萬重繪彩，構一屏峯嶺，半空金碧。", 
      "寶檠銀釭，耀絳幕、龍虎騰擲。", 
      "沙堤遠，雕輪繡轂，爭走五王宅。", 
      "雍容熙熙晝，會樂府神姬，海洞仙客。", 
      "拽香搖翠，稱執手行歌，錦街天陌。", 
      "月淡寒輕，漸向曉、漏聲寂寂。", 
      "當年少，狂心未已，不醉怎歸得。"
    ], 
    "rhythmic": "御帶花"
  }, 
  {
    "author": "歐陽修", 
    "paragraphs": [
      "爐香晝永龍煙白。", 
      "風動金鸞額。", 
      "畫屏寒掩小山川。", 
      "睡容初起枕痕圓。", 
      "墜花鈿。", 
      "樓高不及煙霄半。", 
      "望盡相思眼。", 
      "豔陽剛愛挫愁人。", 
      "故生芳草碧連雲。", 
      "怨王孫。"
    ], 
    "rhythmic": "虞美人"
  }, 
  {
    "author": "歐陽修", 
    "paragraphs": [
      "梅謝粉，柳拖金。", 
      "香滿舊園林。", 
      "養花天氣半晴陰。", 
      "花好卻愁深。", 
      "花無數。", 
      "愁無數。", 
      "花好卻愁春去。", 
      "戴花持酒祝東風。", 
      "千萬莫匆匆。"
    ], 
    "rhythmic": "鶴沖天"
  }, 
  {
    "author": "歐陽修", 
    "paragraphs": [
      "憶昔西都歡縱。", 
      "自別後、有誰能共。", 
      "伊川山水洛川花，細尋思、舊遊如夢。", 
      "今日相逢情愈重。", 
      "愁聞唱、畫樓鍾動。", 
      "白髮天涯逢此景，倒金尊、殢誰相送。"
    ], 
    "rhythmic": "夜行船"
  }, 
  {
    "author": "歐陽修", 
    "paragraphs": [
      "滿眼東風飛絮。", 
      "催行色、短亭春暮。", 
      "落花流水草連雲，看看是、斷腸南浦。", 
      "檀板未終人去去。", 
      "扁舟在、綠楊深處。", 
      "手把金尊難爲別，更那聽、亂鶯疏雨。"
    ], 
    "rhythmic": "夜行船"
  }, 
  {
    "author": "歐陽修", 
    "paragraphs": [
      "紅紗未曉黃鸝語。", 
      "蕙爐銷蘭炷。", 
      "錦屏羅幕護春寒，昨夜三更雨。", 
      "繡簾閒倚吹輕絮。", 
      "斂眉山無緒。", 
      "看花拭淚向歸鴻，問來處、逢郎否。"
    ], 
    "rhythmic": "洛陽春・一落縈"
  }, 
  {
    "author": "歐陽修", 
    "paragraphs": [
      "千古都門行路。", 
      "能使離歌聲苦。", 
      "送盡行人，花殘春晚，又到君東去。", 
      "醉藉落花吹暖絮。", 
      "多少曲堤芳樹。", 
      "且攜手留連，良辰美景，留作相思處。"
    ], 
    "rhythmic": "雨中花・夜行船"
  }, 
  {
    "author": "歐陽修", 
    "paragraphs": [
      "三月十三寒食日，春色遍天涯。", 
      "越溪閬苑繁華地，傍禁垣、珠翠煙霞。", 
      "紅粉牆頭，鞦韆影裏，臨水人家。", 
      "歸來晚駐香車。", 
      "銀箭透窗紗。", 
      "有時三點兩點雨霽，朱門柳細風斜。", 
      "沈麝不燒金鴨冷，籠月照梨花。"
    ], 
    "rhythmic": "越溪春"
  }, 
  {
    "author": "歐陽修", 
    "paragraphs": [
      "白雪梨花紅粉桃。", 
      "露華高。", 
      "垂楊慢舞綠絲絛。", 
      "草如袍。", 
      "風過小池輕浪起，似江皋。", 
      "千金莫惜買香醪。", 
      "且陶陶。"
    ], 
    "rhythmic": "賀聖朝影・添聲楊柳枝"
  }, 
  {
    "author": "歐陽修", 
    "paragraphs": [
      "鶯啼綠樹聲早。", 
      "檻外殘紅未掃。", 
      "露點真珠遍芳草。", 
      "正簾幃清曉。", 
      "鞦韆宅院悄悄。", 
      "又是清明過了。", 
      "燕蝶輕狂，柳絲撩亂，春心多少。"
    ], 
    "rhythmic": "洞天春"
  }, 
  {
    "author": "歐陽修", 
    "paragraphs": [
      "紅豔幾枝輕嫋。", 
      "新被東風開了。", 
      "倚煙啼露爲誰嬌，故惹蝶憐蜂惱。", 
      "多情遊賞處，留戀向、綠叢千繞。", 
      "酒闌歡罷不成歸，腸斷月斜春老。"
    ], 
    "rhythmic": "憶漢月"
  }, 
  {
    "author": "歐陽修", 
    "paragraphs": [
      "小庭春老。", 
      "碧砌紅萱草。", 
      "長憶小闌閒共繞。", 
      "攜手綠叢含笑。", 
      "別來音信全乖。", 
      "舊期前事堪猜。", 
      "門掩日斜人靜，落花愁點青苔。"
    ], 
    "rhythmic": "清平樂"
  }, 
  {
    "author": "歐陽修", 
    "paragraphs": [
      "翠樹芳條颭。", 
      "的的裙腰初染。", 
      "佳人攜手弄芳菲，綠陰紅影，共展雙紋簟。", 
      "插花照影窺鸞鑑。", 
      "只恐芳容減。", 
      "不堪零落春晚，青苔雨後深紅點。", 
      "一去門閒掩。", 
      "重來卻尋朱檻。", 
      "離離秋實弄輕霜，嬌紅脈脈，似見胭脂臉。", 
      "人非事往眉空斂。", 
      "誰把佳期賺。", 
      "芳心只願長依舊，春風更放明年豔。"
    ], 
    "rhythmic": "涼州令・梁州令"
  }, 
  {
    "author": "歐陽修", 
    "paragraphs": [
      "翠密紅繁。", 
      "水國涼生未是寒。", 
      "雨打荷花珠不定，輕翻。", 
      "冷潑鴛鴦錦翅斑。", 
      "盡日憑闌。", 
      "弄蕊拈花仔細看。", 
      "偷得嫋蹄新鑄樣，無端。", 
      "藏在紅房豔粉間。"
    ], 
    "rhythmic": "南鄉子"
  }, 
  {
    "author": "歐陽修", 
    "paragraphs": [
      "雨後斜陽。", 
      "細細風來細細香。", 
      "風定波平花映水，休藏。", 
      "照出輕盈半面妝。", 
      "路隔秋江。", 
      "蓮子深深隱翠房。", 
      "意在蓮心無問處，難忘。", 
      "淚裛紅腮不記行。"
    ], 
    "rhythmic": "南鄉子"
  }, 
  {
    "author": "歐陽修", 
    "paragraphs": [
      "月波清霽，煙容明淡，靈漢舊期還至。", 
      "鵲迎橋路接天津，映夾岸、星榆點綴。", 
      "雲屏未卷，仙雞催曉，腸斷去年情味。", 
      "多應天意不教長，恁恐把、歡娛容易。"
    ], 
    "rhythmic": "鵲橋仙"
  }, 
  {
    "author": "歐陽修", 
    "paragraphs": [
      "珠簾卷，暮雲愁。", 
      "垂楊暗鎖青樓。", 
      "煙雨濛濛如畫，輕風吹旋收。", 
      "香斷錦屏新別，人閒玉簟初秋。", 
      "多少舊歡新恨，書杳杳、夢悠悠。"
    ], 
    "rhythmic": "聖無憂・烏夜啼"
  }, 
  {
    "author": "歐陽修", 
    "paragraphs": [
      "卷繡簾、梧桐秋院落，一霎雨添新綠。", 
      "對小池閒立殘妝淺，向晚水紋如縠。", 
      "凝遠目。", 
      "恨人去寂寂，鳳枕孤難宿。", 
      "倚闌不足。", 
      "看燕拂風檐，蝶翻露草，兩兩長相逐。", 
      "雙眉促。", 
      "可惜年華婉娩，西風初弄庭菊。", 
      "況伊家年少，多情未已難拘束。", 
      "那堪更趁涼景，追尋甚處垂楊曲。", 
      "佳期過盡，但不說歸來，多應忘了，雲屏去時祝。"
    ], 
    "rhythmic": "摸魚兒"
  }, 
  {
    "author": "歐陽修", 
    "paragraphs": [
      "去年秋晚此園中。", 
      "攜手玩芳叢。", 
      "拈花嗅蕊，惱煙撩霧，拼醉倚西風。", 
      "今年重對芳叢處，追往事、又成空。", 
      "敲遍闌干，向人無語，惆悵滿枝紅。"
    ], 
    "rhythmic": "少年遊"
  }, 
  {
    "author": "歐陽修", 
    "paragraphs": [
      "肉紅圓樣淺心黃。", 
      "枝上巧如裝。", 
      "雨輕煙重，無憀天氣，啼破曉來妝。", 
      "寒輕貼體風頭冷，忍拋棄、向秋光。", 
      "不會深心，爲誰惆悵，回面恨斜陽。"
    ], 
    "rhythmic": "少年遊"
  }, 
  {
    "author": "歐陽修", 
    "paragraphs": [
      "玉壺冰瑩獸爐灰。", 
      "人起繡簾開。", 
      "春從一夜，六花開盡，不待剪刀催。", 
      "洛陽城闕中天起，高下遍樓臺。", 
      "絮亂風輕，拂鞍沾袖，歸路似章街。"
    ], 
    "rhythmic": "少年遊"
  }, 
  {
    "author": "歐陽修", 
    "paragraphs": [
      "學畫宮眉細細長。", 
      "芙蓉出水鬥新妝。", 
      "只知一笑能傾國，不信相看有斷腸。", 
      "雙黃鵠，兩鴛鴦。", 
      "迢迢雲水恨難忘。", 
      "早知今日長相憶，不及從初莫作雙。"
    ], 
    "rhythmic": "鷓鴣天"
  }, 
  {
    "author": "歐陽修", 
    "paragraphs": [
      "羅衫滿袖，盡是憶伊淚。", 
      "殘妝粉，餘香被。", 
      "手把金尊酒，未飲先如醉。", 
      "但向道，厭厭成病皆因你。", 
      "離思迢迢遠，一似長江水。", 
      "去不斷，來無際。", 
      "紅箋著意寫，不盡相思意。", 
      "爲個甚，相思只在心兒裏。"
    ], 
    "rhythmic": "千秋歲", 
    "tags": [
      "長江"
    ]
  }, 
  {
    "author": "歐陽修", 
    "paragraphs": [
      "畫堂人靜，翡翠簾前月。", 
      "鸞帷鳳枕虛鋪設。", 
      "風流難管束，一去音書歇。", 
      "到而今，高梧冷落西風切。", 
      "未語先垂淚，滴盡相思血。", 
      "魂欲斷，情難絕。", 
      "都來些子事，更與何人說。", 
      "爲個甚，心頭見底多離別。"
    ], 
    "rhythmic": "千秋歲"
  }, 
  {
    "author": "歐陽修", 
    "paragraphs": [
      "見羞容斂翠，嫩臉勻紅，素腰嫋娜。", 
      "紅藥闌邊，惱不教伊過。", 
      "半掩嬌羞，語聲低顫，問道有人知麼。", 
      "強整羅裙，偷回波眼，佯行佯坐。", 
      "更問假如，事還成後，亂了雲鬟，被娘猜破。", 
      "我且歸家，你而今休呵。", 
      "更爲娘行，有些針線，誚未曾收囉。", 
      "卻待更闌，庭花影下，重來則個。"
    ], 
    "rhythmic": "醉蓬萊"
  }, 
  {
    "author": "歐陽修", 
    "paragraphs": [
      "寶奩開，美鑑靜，一掬清蟾。", 
      "新妝臉，旋學花添。", 
      "蜀紅衫，雙繡蝶、裙縷鶼鶼。", 
      "尋思前事，小屏風、仍畫江南。", 
      "怎空教、草解宜男。", 
      "柔桑密、又過春蠶。", 
      "正陰晴天氣，更暝色相兼。", 
      "佳期消息，曲房西、碎月篩簾。"
    ], 
    "rhythmic": "于飛樂"
  }, 
  {
    "author": "歐陽修", 
    "paragraphs": [
      "縷金裙窣輕紗，透紅瑩玉真堪愛。", 
      "多情更把，眼兒斜盼，眉兒斂黛。", 
      "舞態歌闌，困偎香臉，酒紅微帶。", 
      "便直饒、更有丹青妙手，應難寫、天然態。", 
      "長恐有時不見，每饒伊、百般嬌呆。", 
      "眼穿腸斷，如今千種，思量無奈。", 
      "花謝春歸，夢迴雲散，欲尋難再。", 
      "暗消魂，但覺鴛衾鳳枕，有餘香在。"
    ], 
    "rhythmic": "鼓笛慢・水龍吟"
  }, 
  {
    "author": "歐陽修", 
    "paragraphs": [
      "曉色初透東窗，醉魂方覺。", 
      "戀戀繡衾半擁，動萬感脈脈，春思無託。", 
      "追想少年，何處青樓貪歡樂。", 
      "當媚景，恨月愁花，算伊全妄鳳幃約。", 
      "空淚滴、真珠暗落。", 
      "又被誰、連宵留著。", 
      "不曉高天甚意，既付與風流，卻恁情薄。", 
      "細把身心自解，只與猛拼卻。", 
      "又及至、見來了，怎生教人惡。"
    ], 
    "rhythmic": "看花回"
  }, 
  {
    "author": "歐陽修", 
    "paragraphs": [
      "幾度蘭房聽禁漏。", 
      "臂上殘妝，印得香盈袖。", 
      "酒力融融香汗透。", 
      "春嬌入眼橫波溜。", 
      "不見些時眉已皺。", 
      "水闊山遙，乍向分飛後。", 
      "大抵有情須感舊。", 
      "肌膚拼爲伊銷瘦。"
    ], 
    "rhythmic": "蝶戀花"
  }, 
  {
    "author": "歐陽修", 
    "paragraphs": [
      "寶琢珊瑚山樣瘦。", 
      "緩髻輕攏，一朵雲生袖。", 
      "昨夜佳人初命偶。", 
      "論情旋旋移相就。", 
      "幾疊鴛衾紅浪皺。", 
      "暗覺金釵，磔磔聲相扣。", 
      "一自楚臺人夢後。", 
      "淒涼暮雨沾裀繡。"
    ], 
    "rhythmic": "蝶戀花"
  }, 
  {
    "author": "歐陽修", 
    "paragraphs": [
      "一掬天和金粉膩。", 
      "蓮子心中，自有深深意。", 
      "意密蓮深秋正媚。", 
      "將花寄恨無人會。", 
      "橋上少年橋下水。", 
      "小棹歸時，不語牽紅袂。", 
      "浪濺荷心圓又碎。", 
      "無端欲伴相思淚。"
    ], 
    "rhythmic": "蝶戀花"
  }, 
  {
    "author": "歐陽修", 
    "paragraphs": [
      "百種相思千種恨。", 
      "早是傷春，那更春醪困。", 
      "薄倖辜人終不憤。", 
      "何時枕畔分明問。", 
      "懊惱風流心一寸。", 
      "強醉偷眠，也即依前悶。", 
      "此意爲君君不信。", 
      "淚珠滴盡愁難盡。"
    ], 
    "rhythmic": "蝶戀花"
  }, 
  {
    "author": "歐陽修", 
    "paragraphs": [
      "寶幄華燈相見夜，妝臉小桃紅。", 
      "斗帳香檀翡翠籠。", 
      "攜手恨匆匆。", 
      "金泥雙結同心帶，留與記情濃。", 
      "卻望行雲十二峯。", 
      "腸斷月斜鍾。"
    ], 
    "rhythmic": "武陵春"
  }, 
  {
    "author": "歐陽修", 
    "paragraphs": [
      "紅杏牆頭樹。", 
      "紫萼香心初吐。", 
      "新年花發舊時枝，徘徊千繞，獨共東風語。", 
      "陽臺一夢如雲雨。", 
      "爲問今何處。", 
      "離情別恨多少，條條結向垂楊縷。", 
      "此事難分付。", 
      "初心本誰先許。", 
      "竊香解佩兩沈沈，知他而今，記得當初否。", 
      "誰教薄倖輕相誤。", 
      "不信道、相思苦。", 
      "如今卻恁空追悔，元來也會憶人去。"
    ], 
    "rhythmic": "梁州令"
  }, 
  {
    "author": "歐陽修", 
    "paragraphs": [
      "爲愛蓮房都一柄。", 
      "雙苞雙蕊雙紅影。", 
      "雨勢斷來風色定。", 
      "秋水靜。", 
      "仙郎綵女臨鸞鏡。", 
      "妾有容華君不省。", 
      "花無恩愛猶相併。", 
      "花卻有情人薄倖。", 
      "心耿耿。", 
      "因花又染相思病。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "昨日採花花欲盡。", 
      "隔花聞道潮來近。", 
      "風獵紫荷聲又緊。", 
      "低難奔。", 
      "蓮莖刺惹香腮損。", 
      "一縷豔痕紅隱隱。", 
      "新霞點破秋蟾暈。", 
      "羅袖挹殘心不穩。", 
      "羞人問。", 
      "歸來剩把胭脂襯。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "一夜越溪秋水滿。", 
      "荷花開過溪南岸。", 
      "貪採嫩香星眼慢。", 
      "疏回眄。", 
      "郎船不覺來身畔。", 
      "罷採金英收玉腕。", 
      "回身急打船頭轉。", 
      "荷葉又濃波又淺。", 
      "無方便。", 
      "教人只得擡嬌面。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "近日門前溪水漲。", 
      "郎船幾度偷相訪。", 
      "船小難開紅斗帳。", 
      "無計向。", 
      "合歡影裏空惆悵。", 
      "願妾身爲紅菡萏。", 
      "年年生在秋江上。", 
      "重願郎爲花底浪。", 
      "無隔障。", 
      "隨風逐雨長來往。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "妾解清歌並巧笑。", 
      "郎多才俊兼年少。", 
      "何事拋兒行遠道。", 
      "無音耗。", 
      "江頭又綠王孫草。", 
      "昔日採花呈窈窕。", 
      "玉容長笑花枝老。", 
      "今日採花添懊惱。", 
      "傷懷抱。", 
      "玉容不及花枝好。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "今朝祖宴。", 
      "可憐明夜孤燈館。", 
      "酒醒明月空牀滿。", 
      "翠被重重，不似香肌暖。", 
      "愁腸恰似沈香篆。", 
      "千回萬轉縈還斷。", 
      "夢中若得相尋見。", 
      "卻願春宵，一夜如年遠。"
    ], 
    "rhythmic": "一斛珠"
  }, 
  {
    "author": "歐陽修", 
    "paragraphs": [
      "因倚蘭臺翠雲嚲。", 
      "睡未足、雙眉尚鎖。", 
      "潛身走向伊行坐。", 
      "孜孜地、告他梳裹。", 
      "發妝酒冷重溫過。", 
      "道要飲、除非伴我。", 
      "丁香嚼碎偎人睡，猶記恨、夜來些個。"
    ], 
    "rhythmic": "惜芳時・思歸樂"
  }, 
  {
    "author": "歐陽修", 
    "paragraphs": [
      "樓前亂草，是離人方寸。", 
      "倚遍闌干意無盡。", 
      "羅巾掩，宿粉殘眉、香未減，人與天涯共遠。", 
      "香閨知人否，長是厭厭，擬寫相思寄歸信。", 
      "未寫了，淚成行、早滿香箋。", 
      "相思字、一時滴損。", 
      "便直饒、伊家總無情，也拼了一生，爲伊成病。"
    ], 
    "rhythmic": "洞仙歌令・洞仙歌"
  }, 
  {
    "author": "歐陽修", 
    "paragraphs": [
      "情知須病，奈自家先肯。", 
      "天甚教伊恁端正。", 
      "憶年時、蘭棹獨倚春風，相憐處、月影花光相映。", 
      "別來憑誰訴，空寄香箋，擬問前歡甚時更。", 
      "後約與新期，易失難尋，空腸斷、損風流心性。", 
      "除只把、芳尊強開顏，奈酒到愁腸，醉了還醒。"
    ], 
    "rhythmic": "洞仙歌令・洞仙歌"
  }, 
  {
    "author": "歐陽修", 
    "paragraphs": [
      "一曲尊前開畫扇。", 
      "暫近還遙，不語仍低面。", 
      "直至情多緣少見。", 
      "千金不直雙回眄。", 
      "苦恨行雲容易散。", 
      "過盡佳期，爭向年芳晚。", 
      "百種尋思千萬遍。", 
      "愁腸不似情難斷。"
    ], 
    "rhythmic": "鵲踏枝・蝶戀花"
  }, 
  {
    "author": "歐陽修", 
    "paragraphs": [
      "漸素景。", 
      "金風勁。", 
      "早是淒涼孤冷。", 
      "那堪聞、蛩吟穿金井。", 
      "喚愁緒難整。", 
      "懊惱人人薄倖。", 
      "負雲期雨信。", 
      "終日望伊來，無憑準。", 
      "悶損我、也不定。"
    ], 
    "rhythmic": "品令"
  }, 
  {
    "author": "歐陽修", 
    "paragraphs": [
      "風擺紅藤卷繡簾。", 
      "寶鑑慵拈。", 
      "日高梳洗幾時忺。", 
      "金盆水、弄纖纖。", 
      "髻雲謾嚲殘花淡，和嬌媚、瘦巖巖。", 
      "離情更被宿酲兼。", 
      "空惹得、病厭厭。"
    ], 
    "rhythmic": "燕歸樑"
  }, 
  {
    "author": "歐陽修", 
    "paragraphs": [
      "屏裏金爐帳外燈。", 
      "掩春睡騰騰。", 
      "綠雲堆枕亂鬅鬙。", 
      "猶依約、那回曾。", 
      "人生少有，相憐到老，寧不被天憎。", 
      "而今前事總無憑。", 
      "空贏得、瘦稜稜。"
    ], 
    "rhythmic": "燕歸樑"
  }, 
  {
    "author": "歐陽修", 
    "paragraphs": [
      "相別重相遇。", 
      "恬如一夢須臾。", 
      "尊前今日歡娛事，放盞旋成虛。", 
      "莫惜斗量珠玉，隨他雪白髭鬚。", 
      "人間長久身難得，鬥在不如吾。"
    ], 
    "rhythmic": "聖無憂・烏夜啼"
  }, 
  {
    "author": "歐陽修", 
    "paragraphs": [
      "一寸相思無著處。", 
      "甚夜長難度。", 
      "燈花前、幾轉寒更，桐葉上、數聲秋雨。", 
      "真個此心終難負。", 
      "況少年情緒。", 
      "已交共、春繭纏綿，終不學、鈿箏移柱。"
    ], 
    "rhythmic": "錦香囊"
  }, 
  {
    "author": "歐陽修", 
    "paragraphs": [
      "水軒檐幕透薰風。", 
      "銀塘外、柳煙濃。", 
      "方牀遍展魚鱗簟，碧紗籠。", 
      "小墀面、對芙蓉。", 
      "玉人共處霜鴛枕，和嬌困、睡朦朧。", 
      "起來意懶含羞態，汗香融。", 
      "系裙腰，映酥胸。"
    ], 
    "rhythmic": "系裙腰"
  }, 
  {
    "author": "歐陽修", 
    "paragraphs": [
      "濃香搓粉細腰肢。", 
      "青螺深畫眉。", 
      "玉釵撩亂挽人衣。", 
      "嬌多長睡遲。", 
      "繡簾角，月痕低。", 
      "仙郎東路歸。", 
      "淚紅滿面溼胭脂。", 
      "蘭房怨別離。"
    ], 
    "rhythmic": "阮郎歸"
  }, 
  {
    "author": "歐陽修", 
    "paragraphs": [
      "去年今日落花時。", 
      "依前又見伊。", 
      "淡勻雙臉淺勻眉。", 
      "青衫透玉肌。", 
      "纔會面，便相思。", 
      "相思無盡期。", 
      "這回相見好相知。", 
      "相知已是遲。"
    ], 
    "rhythmic": "阮郎歸"
  }, 
  {
    "author": "歐陽修", 
    "paragraphs": [
      "玉肌花臉柳腰肢。", 
      "紅妝淺黛眉。", 
      "翠鬟斜嚲語聲低。", 
      "嬌羞雲雨時。", 
      "伊憐我，我憐伊。", 
      "心兒與眼兒。", 
      "繡屏深處說深期。", 
      "幽情誰得知。"
    ], 
    "rhythmic": "阮郎歸"
  }, 
  {
    "author": "歐陽修", 
    "paragraphs": [
      "爲伊家，終日悶。", 
      "受盡恓惶誰問。", 
      "不知不覺上心頭，悄一霎身心，頓也沒處頓。", 
      "惱愁腸，成寸寸。", 
      "已恁莫把人縈損。", 
      "奈每每人前道著伊，空把相思淚眼和衣搵。"
    ], 
    "rhythmic": "怨春郎"
  }, 
  {
    "author": "歐陽修", 
    "paragraphs": [
      "尊前一把橫波溜。", 
      "彼此心兒有。", 
      "曲屏深幌解香羅，花燈微透。", 
      "偎人慾語眉先皺。", 
      "紅玉困春酒。", 
      "爲問鴛衾這回後。", 
      "幾時重又。"
    ], 
    "rhythmic": "滴滴金"
  }, 
  {
    "author": "歐陽修", 
    "paragraphs": [
      "極得醉中眠，迤邐翻成病。", 
      "莫是前生負你來，今世裏、教孤冷。", 
      "言約全無定。", 
      "是誰先薄倖。", 
      "不慣孤眠慣成雙，奈奴子、心腸硬。"
    ], 
    "rhythmic": "卜算子"
  }, 
  {
    "author": "歐陽修", 
    "paragraphs": [
      "紅箋封了還重拆。", 
      "這添追憶。", 
      "且教伊見我，別來翠減香銷端的。", 
      "淥波平遠，暮山重疊，算難憑鱗翼。", 
      "倚危樓極目，無情細草長天色。"
    ], 
    "rhythmic": "感庭秋・撼庭秋"
  }, 
  {
    "author": "歐陽修", 
    "paragraphs": [
      "銅荷融燭淚，金獸齧扉環。", 
      "蘭堂春夜疑，惜更殘。", 
      "落花風雨，向曉作輕寒。", 
      "金龜朝早，香衾餘暖，殢嬌由自慵眠。", 
      "小鬟無事須來喚，呵破點脣檀。", 
      "回身還、卻背屏山。", 
      "春禽飛下，簾外日三竿。", 
      "起來雲鬢亂，不妝紅粉，下階且上鞦韆。"
    ], 
    "rhythmic": "滿路花・促拍滿路花"
  }, 
  {
    "author": "歐陽修", 
    "paragraphs": [
      "眼細眉長。", 
      "宮樣梳妝。", 
      "靸鞋兒走向花下立著。", 
      "一身繡出，兩同心字，淺淺金黃。", 
      "早是肌膚輕渺，抱著了、暖仍香。", 
      "姿姿媚媚端正好，怎教人別後，從頭仔細，斷得思量。"
    ], 
    "rhythmic": "好女兒令・好女兒"
  }, 
  {
    "author": "歐陽修", 
    "paragraphs": [
      "淺淺畫雙眉。", 
      "取次梳妝也便宜。", 
      "灑着胭脂紅撲面，須知。", 
      "更有何人得似伊。", 
      "寶帳燭殘時。", 
      "好個溫柔模樣兒。", 
      "月裏仙郎清似玉，相期。", 
      "些子精神更與誰。"
    ], 
    "rhythmic": "南鄉子"
  }, 
  {
    "author": "歐陽修", 
    "paragraphs": [
      "好個人人，深點脣兒淡抹腮。", 
      "花下相逢、忙走怕人猜。", 
      "遺下弓弓小繡鞋。", 
      "剗襪重來。", 
      "半嚲烏雲金鳳釵。", 
      "行笑行行連抱得，相挨。", 
      "一向嬌癡不下懷。"
    ], 
    "rhythmic": "南鄉子"
  }, 
  {
    "author": "歐陽修", 
    "paragraphs": [
      "碧蘚迴廊，綠楊深院。", 
      "偷期夜入簾猶卷。", 
      "照人無奈月華明，潛身卻恨花深淺。", 
      "密約如沈，前歡未便。", 
      "看看擲盡金壺箭。", 
      "闌干敲遍不應人，分明簾下聞裁剪。"
    ], 
    "rhythmic": "踏莎行"
  }, 
  {
    "author": "歐陽修", 
    "paragraphs": [
      "雲母屏低，流蘇帳小。", 
      "矮牀薄被秋將曉。", 
      "乍涼天氣未寒時，平明窗外聞啼鳥。", 
      "困殢榴花，香添蕙草。", 
      "佳期須及朱顏好。", 
      "莫言多病爲多情，此身甘向情中老。"
    ], 
    "rhythmic": "踏莎行"
  }, 
  {
    "author": "歐陽修", 
    "paragraphs": [
      "歌時眉黛舞時腰。", 
      "無處不嬌饒。", 
      "初剪菊、欲登高。", 
      "天氣怯鮫綃。", 
      "紫絲障，綠楊橋。", 
      "路迢迢。", 
      "酒闌歌罷，一度歸時，一度魂消。"
    ], 
    "rhythmic": "訴衷情"
  }, 
  {
    "author": "歐陽修", 
    "paragraphs": [
      "離懷酒病兩忡忡。", 
      "倚枕夢無蹤。", 
      "可憐有人今夜，膽小怯房空。", 
      "楊柳綠，杏梢紅。", 
      "負春風。", 
      "迢迢別恨，脈脈歸心，付與徵鴻。"
    ], 
    "rhythmic": "訴衷情"
  }, 
  {
    "author": "歐陽修", 
    "paragraphs": [
      "欲借江梅薦飲。", 
      "望隴驛、音息沈沈。", 
      "住在柳州東，彼此相思，夢迴雲去難尋。", 
      "歸燕來時花期浸。", 
      "淡月墜、將曉還陰。", 
      "爭奈多情易感，風信無憑，如何消遣初心。"
    ], 
    "rhythmic": "恨春遲"
  }, 
  {
    "author": "歐陽修", 
    "paragraphs": [
      "增之太長，減之太短，出羣風格。", 
      "施朱太赤，施粉太白，傾城顏色。", 
      "慧多多，嬌的的。", 
      "天付與、教誰憐惜。", 
      "除非我、偎著抱著，更有何人消得。"
    ], 
    "rhythmic": "鹽角兒"
  }, 
  {
    "author": "歐陽修", 
    "paragraphs": [
      "人生最苦，少年不得，鴛幃相守。", 
      "西風時節，那堪話別，雙蛾頻皺。", 
      "暗消魂，重回首。", 
      "奈心兒裏、彼此皆有。", 
      "後時我、兩個相見，管取一雙清瘦。"
    ], 
    "rhythmic": "鹽角兒"
  }, 
  {
    "author": "歐陽修", 
    "paragraphs": [
      "十五六，脫羅裳，長恁黛眉蹙。", 
      "紅玉暖，入人懷，春困熟。", 
      "展香裀，帳前明畫燭。", 
      "眼波長，斜浸鬢雲綠。", 
      "看不足。", 
      "苦殘宵、更漏促。"
    ], 
    "rhythmic": "憶秦娥"
  }, 
  {
    "author": "歐陽修", 
    "paragraphs": [
      "綠雲雙嚲插金翹。", 
      "年紀正妖饒。", 
      "漢妃束素，小蠻垂柳，都佔洛城腰。", 
      "錦屏春過衣初減，香雪暖凝消。", 
      "試問當筵眼波恨，滴滴爲誰嬌。"
    ], 
    "rhythmic": "少年遊"
  }, 
  {
    "author": "歐陽修", 
    "paragraphs": [
      "獨自上孤舟。", 
      "倚危檣目斷。", 
      "難成暮雨，更朝雲散。", 
      "涼勁殘葉亂。", 
      "新月照、澄波淺。", 
      "今夜裏，厭厭離緒難銷遣。", 
      "強來就枕，燈殘漏永，合相思眼。", 
      "分明夢見如花面。", 
      "依前是、舊庭院。", 
      "新月照，羅幕掛，珠簾卷。", 
      "漸向曉，脈然睡覺如天遠。"
    ], 
    "rhythmic": "踏莎行慢"
  }, 
  {
    "author": "歐陽修", 
    "paragraphs": [
      "身作琵琶，調全宮羽，佳人自然用意。", 
      "寶檀槽在雪胸前，倚香臍、橫枕瓊臂。", 
      "組帶金鉤，背垂紅綬，纖指轉弦韻細。", 
      "願伊只恁撥梁州，且多時、得在懷裏。"
    ], 
    "rhythmic": "蕙香囊・鵲橋仙"
  }, 
  {
    "author": "歐陽修", 
    "paragraphs": [
      "豔冶風情天與措。", 
      "清瘦肌膚冰雪妒。", 
      "百年心事一宵同，愁聽雞聲窗外度。", 
      "信阻青禽雲雨暮。", 
      "海月空驚人兩處。", 
      "強將離恨倚江樓，江水不能流恨去。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "半輻霜綃親手剪。", 
      "香染青蛾和淚卷。", 
      "畫時橫接媚霞長，印處雙沾愁黛淺。", 
      "當時付我情何限。", 
      "欲使妝痕長在眼。", 
      "一回憶著一拈看，便似花前重見面。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "紅樓昨夜相將飲。", 
      "月近珠簾花近枕。", 
      "銀缸照客酒方酣，玉漏催人街已禁。", 
      "晚潮去棹浮清浸。", 
      "古岸平蕪蕭索甚。", 
      "大都薄宦足離愁，不放雙鴛長恁恁。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "金雀雙鬟年紀小。", 
      "學畫蛾眉紅淡掃。", 
      "盡人言語盡人憐，不解此情惟解笑。", 
      "穩着舞衣行動俏。", 
      "走向綺筵呈曲妙。", 
      "劉郎大有惜花心，只恨尋花來較早。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "夜來枕上爭閒事。", 
      "推倒屏山褰繡被。", 
      "盡人求守不應人，走向碧紗窗下睡。", 
      "直到起來由自殢。", 
      "向道夜來真個醉。", 
      "大家惡發大家休，畢竟到頭誰不是。"
    ], 
    "rhythmic": "玉樓春"
  }, 
  {
    "author": "歐陽修", 
    "paragraphs": [
      "把酒花前欲問伊。", 
      "問伊還記那回時。", 
      "黯淡梨花籠月影。", 
      "人靜。", 
      "畫堂東畔藥闌西。", 
      "及至如今都不認。", 
      "難問。", 
      "有情誰道不相思。", 
      "何事碧窗春睡覺。", 
      "偷照。", 
      "粉痕勻卻溼胭脂。"
    ], 
    "rhythmic": "定風波"
  }, 
  {
    "author": "歐陽修", 
    "paragraphs": [
      "去年殘臘。", 
      "曾折梅花相對插。", 
      "人面而今。", 
      "空有花開無處尋。", 
      "天天不遠。", 
      "把酒拈花重發願。", 
      "願得和伊。", 
      "偎雪眠香似舊時。"
    ], 
    "rhythmic": "減字木蘭花"
  }, 
  {
    "author": "歐陽修", 
    "paragraphs": [
      "年來方寸。", 
      "十日幽歡千日恨。", 
      "未會此情。", 
      "白盡人頭可得平。", 
      "區區堪比。", 
      "水趁浮萍風趁水。", 
      "試望瑤京。", 
      "芳草隨人上古城。"
    ], 
    "rhythmic": "減字木蘭花"
  }, 
  {
    "author": "歐陽修", 
    "paragraphs": [
      "薄紗衫子裙腰匝。", 
      "步輕輕、小羅靸。", 
      "人前愛把眼兒札。", 
      "香汗透、胭脂蠟。", 
      "良夜永、幽期歡則洽。", 
      "約重會、玉纖頻插。", 
      "執手臨歸，猶且更待留時霎。"
    ], 
    "rhythmic": "迎春樂"
  }, 
  {
    "author": "歐陽修", 
    "paragraphs": [
      "小桃風撼香紅碎。", 
      "滿簾籠花氣。", 
      "看花何事卻成愁，悄不會、春風意。", 
      "窗在梧桐葉底。", 
      "更黃昏雨細。", 
      "枕前前事上心來，獨自個、怎生睡。"
    ], 
    "rhythmic": "一落索"
  }, 
  {
    "author": "歐陽修", 
    "paragraphs": [
      "閒把鴛衾橫枕。", 
      "損眉尖、淚痕紅沁。", 
      "花時良夜不歸來，忍頻聽、漏移清禁。", 
      "一餉無言都未寢。", 
      "憶當初、是誰先恁。", 
      "及至如今，教人成病，風流萬般徒甚。"
    ], 
    "rhythmic": "夜行船"
  }, 
  {
    "author": "歐陽修", 
    "paragraphs": [
      "輕捧香腮低枕。", 
      "眼波媚、向人相浸。", 
      "佯嬌佯醉索如今，這風情、怎教人禁。", 
      "卻與和衣推未寢。", 
      "低聲地、告人休恁。", 
      "月夕花朝，不成虛過，芳年嫁君徒甚。"
    ], 
    "rhythmic": "夜行船"
  }, 
  {
    "author": "歐陽修", 
    "paragraphs": [
      "江南柳，花柳兩相柔。", 
      "花片落時粘酒盞，柳條低處拂人頭。", 
      "各自是風流。", 
      "江南月，如鏡復如鉤。", 
      "似鏡不侵紅粉面，似鉤不掛畫簾頭。", 
      "長是照離愁。"
    ], 
    "rhythmic": "望江南・憶江南"
  }, 
  {
    "author": "歐陽修", 
    "paragraphs": [
      "江南柳，葉小未成陰。", 
      "人爲絲輕那忍折，鶯嫌枝嫩不勝吟。", 
      "留著待春深。", 
      "十四五，閒抱琵琶尋。", 
      "階上簸錢階下走，恁時相見早留心。", 
      "何況到如今。"
    ], 
    "rhythmic": "望江南・憶江南"
  }, 
  {
    "author": "歐陽修", 
    "paragraphs": [
      "戀眼噥心終未改。", 
      "向意間長在。", 
      "都緣爲、顏色殊常，見餘花、盡無心愛。", 
      "都爲是風流㬠。", 
      "至他人、強來廝壤。", 
      "從今後、若得相逢，繡幃裏、痛惜嬌態。"
    ], 
    "rhythmic": "宴瑤池・越江吟"
  }, 
  {
    "author": "歐陽修", 
    "paragraphs": [
      "有個人人牽繫。", 
      "淚成痕、滴盡羅衣。", 
      "問海約山盟何時。", 
      "鎮教人、目斷魂飛。", 
      "夢裏似偎人睡。", 
      "肌膚依舊骨香膩。", 
      "覺來但堆鴛被。", 
      "想忡忡、那裏爭知。"
    ], 
    "rhythmic": "解仙佩"
  }, 
  {
    "author": "歐陽修", 
    "paragraphs": [
      "戰勝歸來飛捷奏。", 
      "傾賀酒。", 
      "玉階遙獻南山壽。"
    ], 
    "rhythmic": "漁家傲"
  }, 
  {
    "author": "歐陽修", 
    "paragraphs": [
      "闌干十二獨憑春。", 
      "晴碧遠連雲。", 
      "千里萬里，二月三月，行色苦愁人。", 
      "謝家池上，江淹浦畔，吟魄與離魂。", 
      "那堪疏雨滴黃昏。", 
      "更特地、憶王孫。"
    ], 
    "rhythmic": "少年遊"
  }, 
  {
    "author": "歐陽修", 
    "paragraphs": [
      "碧紗影弄東風曉。", 
      "一夜海棠開了。", 
      "枝上數聲啼鳥。", 
      "妝點愁多少。", 
      "妒雲恨雨腰支嫋。", 
      "眉黛不忺重掃。", 
      "薄倖不來春老。", 
      "羞帶宜男草。"
    ], 
    "rhythmic": "桃源憶故人"
  }, 
  {
    "author": "歐陽修", 
    "paragraphs": [
      "雪霜林際見依稀。", 
      "清香已暗期。", 
      "前村已遍倚南枝。", 
      "羣花猶未知。", 
      "情似舊，賞休遲。", 
      "看看隴上吹。", 
      "便從今日賞芳菲。", 
      "韶華取次歸。"
    ], 
    "rhythmic": "阮郎歸"
  }, 
  {
    "author": "榮", 
    "paragraphs": [
      "江上野梅芳。", 
      "粉色盈盈照路傍。", 
      "閒折一枝和雪嗅，思量。", 
      "似個人人玉體香。", 
      "特地起愁腸。", 
      "此恨誰人與寄將。", 
      "山館寂寥天欲暮，淒涼。", 
      "人轉迢迢路轉長。"
    ], 
    "rhythmic": "南鄉子"
  }, 
  {
    "author": "王琪", 
    "paragraphs": [
      "把酒花前欲問天。", 
      "春來秋去苦茫然。", 
      "風雨滿枝花滿地。", 
      "何事。", 
      "卻教纖草佔流年。", 
      "試把鈿箏重促柱。", 
      "無緒。", 
      "酒闌清淚滴朱弦。", 
      "賴有玉人相顧好。", 
      "輕笑。", 
      "卻疑春色在嬋娟。"
    ], 
    "rhythmic": "定風波"
  }, 
  {
    "author": "王琪", 
    "paragraphs": [
      "可堪妒柳羞花，下牀都懶，便瘦也教春知道。"
    ], 
    "rhythmic": "祝英臺・祝英臺近"
  }, 
  {
    "author": "王琪", 
    "paragraphs": [
      "江南柳，煙穗拂人輕。", 
      "愁黛空長描不似，舞腰雖瘦學難成。", 
      "天意與風情。", 
      "攀折處，離恨幾時平。", 
      "已縱柔條縈客棹，更飛狂絮撲旗亭。", 
      "三月亂鶯聲。"
    ], 
    "rhythmic": "望江南・憶江南"
  }, 
  {
    "author": "王琪", 
    "paragraphs": [
      "江南酒，何處味偏濃。", 
      "醉臥春風深巷裏，曉尋香旆小橋東。", 
      "竹葉滿金鍾。", 
      "檀板醉，人面粉生紅。", 
      "青杏黃梅朱閣上，鰣魚苦筍玉盤中。", 
      "酩酊任愁攻。"
    ], 
    "rhythmic": "望江南・憶江南"
  }, 
  {
    "author": "王琪", 
    "paragraphs": [
      "江南燕，輕揚繡簾風。", 
      "二月池塘新社過，六朝宮殿舊巢空。", 
      "頡頏恣西東。", 
      "王謝宅，曾入綺堂中。", 
      "煙徑掠花飛遠遠，曉窗驚夢語匆匆。", 
      "偏佔杏園紅。"
    ], 
    "rhythmic": "望江南・憶江南"
  }, 
  {
    "author": "王琪", 
    "paragraphs": [
      "江南竹，清潤絕纖埃。", 
      "深徑欲留雙鳳宿，後庭偏映小桃開。", 
      "風月影徘徊。", 
      "寒玉瘦，霜霰信相催。", 
      "粉淚空流妝點在，羊車曾傍翠枝來。", 
      "龍笛莫輕裁。"
    ], 
    "rhythmic": "望江南・憶江南"
  }, 
  {
    "author": "王琪", 
    "paragraphs": [
      "江南草，如種復如描。", 
      "深映落花鶯舌亂，綠迷南浦客魂消。", 
      "日日鬥青袍。", 
      "風欲轉，柔態不勝嬌。", 
      "遠翠天涯經夜雨，冷痕沙上帶昏潮。", 
      "誰夢與蘭苕。"
    ], 
    "rhythmic": "望江南・憶江南"
  }, 
  {
    "author": "王琪", 
    "paragraphs": [
      "江南雨，風送滿長川。", 
      "碧瓦煙昏沈柳岸，紅綃香潤入梅天。", 
      "飄灑正瀟然。", 
      "朝與暮，長在楚峯前。", 
      "寒夜愁敧金帶枕，暮江深閉木蘭船。", 
      "煙浪遠相連。"
    ], 
    "rhythmic": "望江南・憶江南"
  }, 
  {
    "author": "王琪", 
    "paragraphs": [
      "江南水，江路轉平沙。", 
      "雨霽高煙收素練，風晴細浪吐寒花。", 
      "迢遞送星槎。", 
      "名利客，飄泊未還家。", 
      "西塞山前漁唱遠，洞庭波上雁行斜。", 
      "徵棹宿天涯。"
    ], 
    "rhythmic": "望江南・憶江南", 
    "tags": [
      "洞庭湖"
    ]
  }, 
  {
    "author": "王琪", 
    "paragraphs": [
      "江南岸，雲樹半晴陰。", 
      "帆去帆來天亦老，潮生潮落日還沈。", 
      "南北別離心。", 
      "興廢事，千古一沾襟。", 
      "山下孤煙漁市曉，柳邊疏雨酒家深。", 
      "行客莫登臨。"
    ], 
    "rhythmic": "望江南・憶江南"
  }, 
  {
    "author": "王琪", 
    "paragraphs": [
      "江南月，清夜滿西樓。", 
      "雲落開時冰吐鑑，浪花深處玉沈鉤。", 
      "圓缺幾時休。", 
      "星漢迥，風露入新秋。", 
      "丹桂不知搖落恨，素娥應信別離愁。", 
      "天上共悠悠。"
    ], 
    "rhythmic": "望江南・憶江南"
  }, 
  {
    "author": "王琪", 
    "paragraphs": [
      "江南雪，輕素剪雲端。", 
      "瓊樹忽驚春意早，梅花偏覺曉香寒。", 
      "冷影褫清歡。", 
      "蟾玉迥，清夜好重看。", 
      "謝女聯詩衾翠幕，子猷乘興泛平瀾。", 
      "空惜舞英殘。"
    ], 
    "rhythmic": "望江南・憶江南"
  }, 
  {
    "author": "王琪", 
    "paragraphs": [
      "金斗熨秋江。"
    ], 
    "rhythmic": "失調名"
  }, 
  {
    "author": "陳鳳儀", 
    "paragraphs": [
      "蜀江春色濃如霧。", 
      "擁雙旌歸去。", 
      "海棠也似別君難，一點點、啼紅雨。", 
      "此去馬蹄何處。", 
      "沙堤新路。", 
      "禁林賜宴賞花時，還憶著、西樓否。"
    ], 
    "rhythmic": "一絡索・一落縈"
  }, 
  {
    "author": "蘇舜欽", 
    "paragraphs": [
      "瀟灑太湖岸，淡佇洞庭山。", 
      "魚龍隱處，煙霧深鎖渺彌間。", 
      "方念陶朱張翰，忽有扁舟急槳，撇浪載鱸還。", 
      "落日暴風雨，歸路繞汀灣。", 
      "丈夫志，當景盛，恥疏閒。", 
      "壯年何事憔悴，華髮改朱顏。", 
      "擬借寒潭垂釣，又恐鷗鳥相猜，不肯傍青綸。", 
      "刺棹穿蘆荻，無語看波瀾。"
    ], 
    "rhythmic": "水調歌頭", 
    "tags": [
      "太湖", 
      "洞庭湖"
    ]
  }, 
  {
    "author": "解", 
    "paragraphs": [
      "風暖鶯嬌，露濃花重，天氣和煦。", 
      "院落煙收，垂楊舞困，無奈堆金縷。", 
      "誰家巧縱，青樓弦管，惹起夢雲情緒。", 
      "憶當時、紋衾粲枕，未嘗暫孤鴛侶。", 
      "芳菲易老，故人難聚。", 
      "到此翻成輕誤。", 
      "閬苑仙遙，蠻箋縱寫、何計傳深訴。", 
      "青山綠水，古今長在，惟有舊歡何處。", 
      "空贏得、斜陽暮草，淡煙細雨。"
    ], 
    "rhythmic": "永遇樂"
  }, 
  {
    "author": "解", 
    "paragraphs": [
      "仙姿本寓。", 
      "十二峯前住。", 
      "千里行雲行雨。", 
      "偶因鶴馭過巫陽。", 
      "邂逅他、楚襄王。", 
      "無端宋玉誇才賦。", 
      "誣誕人心素。", 
      "至今狂客到陽臺。", 
      "也有癡心，望妾入、夢中來。"
    ], 
    "rhythmic": "陽臺夢"
  }, 
  {
    "author": "韓琦", 
    "paragraphs": [
      "病起懨懨，畫堂花謝添憔悴。", 
      "亂紅飄砌。", 
      "滴盡胭脂淚。", 
      "惆悵前春，誰向花前醉。", 
      "愁無際。", 
      "武陵回睇。", 
      "人遠波空翠。"
    ], 
    "rhythmic": "點絳脣"
  }, 
  {
    "author": "韓琦", 
    "paragraphs": [
      "二十四橋千步柳，春風十里上珠簾。"
    ], 
    "rhythmic": "維揚好"
  }, 
  {
    "author": "韓琦", 
    "paragraphs": [
      "安陽好，形勢魏西州。", 
      "曼衍山川環故國，昇平歌吹沸高樓。", 
      "和氣鎮飛浮。", 
      "籠畫陌，喬木幾春秋。", 
      "花外軒窗排遠岫，竹間門巷帶長流。", 
      "風物更清幽。"
    ], 
    "rhythmic": "安陽好・憶江南"
  }, 
  {
    "author": "韓琦", 
    "paragraphs": [
      "安陽好，戟戶使君宮。", 
      "白晝錦衣清宴處，鐵楹丹榭畫圖中。", 
      "壁記舊三公。", 
      "棠訟悄，池館北園通。", 
      "夏夜泉聲來枕簟，春來花氣透簾櫳。", 
      "行樂興何窮。"
    ], 
    "rhythmic": "安陽好・憶江南"
  }, 
  {
    "author": "韓琦", 
    "paragraphs": [
      "維楊好，靈宇有瓊花。", 
      "千點真珠擎素蕊，一環名玉破香葩。", 
      "芳豔信難加。", 
      "如雪貌，綽約最堪誇。", 
      "疑是八仙乘皓月，羽衣搖曳上雲車。", 
      "來會列仙家。"
    ], 
    "rhythmic": "望江南・憶江南"
  }, 
  {
    "author": "沈唐", 
    "paragraphs": [
      "不是這，下輩無禮，都緣是我，自家遭逢。"
    ], 
    "rhythmic": "失調名"
  }, 
  {
    "author": "沈唐", 
    "paragraphs": [
      "有誰念我、如今霜鬢，遠赴邊堠。", 
      "……身在碧雲西畔，情隨隴水東流。"
    ], 
    "rhythmic": "雨中花・夜行船"
  }, 
  {
    "author": "沈唐", 
    "paragraphs": [
      "霜林凋晚，危樓迥，登臨無限秋思。", 
      "望中閒想，洞庭波面，亂紅初墜。", 
      "更蕭索、風吹渭水。", 
      "長安飛舞千門裏。", 
      "變景摧芳榭，唯有蘭衰暮叢，菊殘餘蕊。", 
      "回念花滿華堂，美人一去，鎮掩香閨經歲。", 
      "又觀珠露，碎點蒼苔，敗梧飄砌。", 
      "謾贏得、相思淚眼，東君早作歸來計。", 
      "便莫惜丹青手，重與芳菲，萬紅千翠。"
    ], 
    "rhythmic": "霜葉飛", 
    "tags": [
      "洞庭湖"
    ]
  }, 
  {
    "author": "沈唐", 
    "paragraphs": [
      "杏花過雨，漸殘紅零落，胭脂顏色。", 
      "流水飄香人漸遠，難託春心脈脈。", 
      "恨別王孫，牆陰目斷，手把青梅摘。", 
      "金鞍何處，綠楊依舊南陌。", 
      "消散雲雨須臾，多情因甚，有輕離輕拆。", 
      "燕語千般，爭解說、些子伊家消息。", 
      "厚約深盟，除非重見，見了方端的。", 
      "而今無奈，寸腸千恨堆積。"
    ], 
    "rhythmic": "念奴嬌"
  }, 
  {
    "author": "沈唐", 
    "paragraphs": [
      "山光凝翠，川容如畫，名都自古幷州。", 
      "簫鼓沸天，弓刀似水，連營十萬貔貅。", 
      "金騎走長楸。", 
      "少年人一一，錦帶吳鉤。", 
      "路入榆關，雁飛汾水正宜秋。", 
      "追思昔日風流。", 
      "有儒將醉吟，才子狂遊。", 
      "鬆偃舊亭，城高故國，空餘舞榭歌樓。", 
      "方面倚賢候。", 
      "便恐爲霖雨，歸去難留。", 
      "好向西溪，恣攜弦管宴蘭舟。"
    ], 
    "rhythmic": "望海潮"
  }, 
  {
    "author": "沈唐", 
    "paragraphs": [
      "木葉輕飛，乍雨歇亭皋，簾卷秋光。", 
      "欄隈砌角，綻拒霜幾處，蓓深淺紅芳。", 
      "應恨開時晚，伴翠菊、風前並香。", 
      "曉來寒露，嫩臉低凝，似帶啼妝。", 
      "堪傷。", 
      "記得佳人，當時怨別，盈腮淚粉行行。", 
      "而今最苦，奈千里身心，兩處淒涼。", 
      "感物成消黯，念舊歡、空勞寸腸。", 
      "月斜殘漏，夢斷孤幃，一枕思量。"
    ], 
    "rhythmic": "望南雲慢"
  }, 
  {
    "author": "杜安世", 
    "paragraphs": [
      "清明天氣。", 
      "永日愁如醉。", 
      "臺榭綠陰濃，薰風細。", 
      "燕子巢方就，盆池小，新荷蔽。", 
      "恰是逍遙際。", 
      "單夾衣裳，半櫳軟玉肌體。", 
      "石榴美豔，一撮紅綃比。", 
      "窗外數修篁，寒相倚。", 
      "有個關心處，難相見、空凝睇。", 
      "行坐深閨裏。", 
      "懶更妝梳，自知新來憔悴。"
    ], 
    "rhythmic": "鶴沖天"
  }, 
  {
    "author": "杜安世", 
    "paragraphs": [
      "巍巍劍外，寒霜覆林枝。", 
      "望衰柳、尚色依依。", 
      "暮天靜、雁陣高飛。", 
      "入碧雲際。", 
      "江山秋色，遣客心悲。", 
      "蜀道巇嶮行遲。", 
      "瞻京都迢遞。", 
      "聽巴峽、數聲猿啼。", 
      "惟獨個、未有歸計。", 
      "謾空悵望，每每無言，獨對斜暉。"
    ], 
    "rhythmic": "兩同心"
  }, 
  {
    "author": "杜安世", 
    "paragraphs": [
      "珠簾怕卷春殘景。", 
      "小雨牡丹零欲盡。", 
      "庭軒悄悄燕高空，風飄絮、綠苔侵徑。", 
      "欲將幽恨傳愁信。", 
      "想後期、無個憑定。", 
      "幾回獨睡不思量，還悠悠、夢裏尋趁。"
    ], 
    "rhythmic": "玉闌干"
  }, 
  {
    "author": "杜安世", 
    "paragraphs": [
      "模樣偏宜掌上憐。", 
      "雲如雙鬢玉如顏。", 
      "身材輕妙眼兒單。", 
      "幽會未成雙悵望，深情慾訴兩艱難。", 
      "空教魂夢到巫山。"
    ], 
    "rhythmic": "浣溪沙"
  }, 
  {
    "author": "杜安世", 
    "paragraphs": [
      "橫畫功夫想未全。", 
      "雙雙文彩羽儀鮮。", 
      "和鳴偕老是天然。", 
      "暮雨並深流細草，暖風交頸傍清漣。", 
      "羨他真個好因緣。"
    ], 
    "rhythmic": "浣溪沙"
  }, 
  {
    "author": "杜安世", 
    "paragraphs": [
      "春夢無憑猶懶起。", 
      "銀燭盡、畫簾低垂。", 
      "小庭楊柳黃金翠，桃臉兩三枝。", 
      "妝閣慵梳洗。", 
      "悶無緒、玉簫拋擲。", 
      "絮飄紛紛人疏遠，空對日遲遲。"
    ], 
    "rhythmic": "惜春令"
  }, 
  {
    "author": "杜安世", 
    "paragraphs": [
      "今夕重陽秋意深。", 
      "籬邊散、嫩菊開金。", 
      "萬里霜天林葉墜，蕭索動離心。", 
      "臂上茱萸新。", 
      "似舊年、堪賞光陰。", 
      "百盞香醑且酬身。", 
      "牛山會難尋。"
    ], 
    "rhythmic": "惜春令"
  }, 
  {
    "author": "杜安世", 
    "paragraphs": [
      "雨霽風光，春分天氣。", 
      "千花百草爭明媚。", 
      "畫樑新燕一雙雙，玉籠鸚鵡愛孤睡。", 
      "薜荔依牆，莓苔滿地。", 
      "青樓幾處歌聲麗。", 
      "驀然舊事上心頭，無言斂皺眉山翠。"
    ], 
    "rhythmic": "踏莎行"
  }, 
  {
    "author": "杜安世", 
    "paragraphs": [
      "夜雨朝晴，東風微冷。", 
      "雕樑燕子閒相併。", 
      "後園次第數芳菲，千香百豔年年定。", 
      "步險樓高，人賒途迥。", 
      "煙蕪冉冉斜陽暝。", 
      "紅箋寫盡寄無因，想伊不信人成病。"
    ], 
    "rhythmic": "踏莎行"
  }, 
  {
    "author": "杜安世", 
    "paragraphs": [
      "嫩柳成陰，殘花雙舞。", 
      "塵消院落新經雨。", 
      "洞房深掩日長天，珠簾時有沈煙度。", 
      "夜夢淒涼，晨妝薄注。", 
      "香肌瘦盡寬金縷。", 
      "到頭終是惡因緣，當初只被多情誤。"
    ], 
    "rhythmic": "踏莎行"
  }, 
  {
    "author": "杜安世", 
    "paragraphs": [
      "閒院鞦韆，又還拆了。", 
      "綠苔遍地青春老。", 
      "畫樓日晚燕歸巢，紅稀翠盛梅初小。", 
      "窈窕身輕，怎禁煩惱。", 
      "羅衣漸減怯風峭。", 
      "韶華好景想多才，厭厭只爲書音少。"
    ], 
    "rhythmic": "踏莎行"
  }, 
  {
    "author": "杜安世", 
    "paragraphs": [
      "欄菊愁煙沾秋露。", 
      "天微冷、雙燕辭去。", 
      "月明空照別離苦。", 
      "透素光、穿朱戶。", 
      "夜來西風雕寒樹。", 
      "憑闌望、迢遙長路。", 
      "花箋寫就此情緒。", 
      "特寄傳、知何處。"
    ], 
    "rhythmic": "端正好"
  }, 
  {
    "author": "杜安世", 
    "paragraphs": [
      "每逢春來長如病。", 
      "玉容瘦、薄妝相稱。", 
      "雙歡未經成孤令。", 
      "奈厚約、全無定。", 
      "衆禽啾唧聲愁聽。", 
      "相思事、多少春恨。", 
      "孤眠帳外銀缸耿。", 
      "透一點、爐煙暝。"
    ], 
    "rhythmic": "端正好"
  }, 
  {
    "author": "杜安世", 
    "paragraphs": [
      "露落風高桐葉墜。", 
      "小庭院、秋涼佳氣。", 
      "蘭堂聚飲華筵啓。", 
      "罷令曲、呈珠綴。", 
      "晚天行雲凝香袂。", 
      "新聲內、分明心意。", 
      "玉爐初噴檀煙起。", 
      "斂愁在、雙蛾翠。"
    ], 
    "rhythmic": "端正好"
  }, 
  {
    "author": "杜安世", 
    "paragraphs": [
      "野禽林棲啾唧語。", 
      "閒庭院、殘陽將暮。", 
      "蘭堂靜悄珠簾窣。", 
      "想玉人、歸何處。", 
      "喜鵲幾回薄無據。", 
      "愁都在、雙眉頭聚。", 
      "淒涼方感孤鴛侶。", 
      "對夜永、成愁緒。"
    ], 
    "rhythmic": "端正好"
  }, 
  {
    "author": "杜安世", 
    "paragraphs": [
      "遊絲欲墮還重上。", 
      "春殘日永人相望。", 
      "花共燕爭飛。", 
      "青梅細雨枝。", 
      "離愁終未解。", 
      "忘了依前在。", 
      "擬待不尋思。", 
      "剛眠夢見伊。"
    ], 
    "rhythmic": "菩薩蠻"
  }, 
  {
    "author": "杜安世", 
    "paragraphs": [
      "錦機織了相思字。", 
      "天涯路遠無由寄。", 
      "寒雁只銜蘆。", 
      "何曾解寄書。", 
      "緘封和血淚。", 
      "目斷西江水。", 
      "擬欲託雙魚。", 
      "問君情有無。"
    ], 
    "rhythmic": "菩薩蠻", 
    "tags": [
      "長江"
    ]
  }, 
  {
    "author": "杜安世", 
    "paragraphs": [
      "櫻桃謝了梨花發，紅白相催。", 
      "燕子歸來。", 
      "幾處風簾繡戶開。", 
      "人生樂事知多少，且酌金盃。", 
      "管咽聲哀。", 
      "慢引蕭娘舞一回。"
    ], 
    "rhythmic": "醜奴兒・採桑子"
  }, 
  {
    "author": "杜安世", 
    "paragraphs": [
      "人生不似月初圓。", 
      "嘆分飛、容易經年。", 
      "悽慘斷雲片雨、□□□。", 
      "□□□、□□□。", 
      "金鉢小，玉槽慳。", 
      "想至今、誰爲相憐。", 
      "多少舊歡往事、一潸然。", 
      "空牽惹、病纏綿。"
    ], 
    "rhythmic": "鳳銜杯"
  }, 
  {
    "author": "杜安世", 
    "paragraphs": [
      "留花不住怨花飛。", 
      "向南園、情緒依依。", 
      "可惜倚紅斜白、一枝枝。", 
      "經宿雨、暮江披。", 
      "憑朱檻，把金卮。", 
      "對芳叢、惆悵多時。", 
      "何況舊歡新恨、阻心期。", 
      "空滿眼、是相思。"
    ], 
    "rhythmic": "鳳銜杯"
  }, 
  {
    "author": "杜安世", 
    "paragraphs": [
      "小軒深院是秋時。", 
      "風葉墮高枝。", 
      "疏簾靜永，薄帷清夜，暑退覺寒微。", 
      "淒涼天氣離愁意，音書杳難期。", 
      "多情成病不須醫。", 
      "更憔悴、轉尋思。"
    ], 
    "rhythmic": "少年遊"
  }, 
  {
    "author": "杜安世", 
    "paragraphs": [
      "玉燭光明正旦好。", 
      "斗柄東回春太早。", 
      "嶺寒猶鎖去年梅，江暖新催今歲草。", 
      "蜀國熙熙冬令杪。", 
      "更喜壽陽新夢覺。", 
      "玉杯齊舉樂音諧，遙想金階天仗曉。"
    ], 
    "rhythmic": "玉樓春"
  }, 
  {
    "author": "杜安世", 
    "paragraphs": [
      "風解池冰蟬翅薄。", 
      "庭樹枝枯籠翠萼。", 
      "背寒迎暖起猶慵，閒卷珠簾憑畫閣。", 
      "晴景融融煙漠漠。", 
      "天際行人乖信約。", 
      "病容先怯見春來，長到恁時添瘦削。"
    ], 
    "rhythmic": "玉樓春"
  }, 
  {
    "author": "杜安世", 
    "paragraphs": [
      "晴景融融春色淺。", 
      "落盡梅花千萬片。", 
      "小池冰解水紋生，消息未聞樑上燕。", 
      "樓倚輕寒風力軟。", 
      "目斷孤雲天自遠。", 
      "又還依舊去年時，寂寞病容人怪見。"
    ], 
    "rhythmic": "玉樓春"
  }, 
  {
    "author": "杜安世", 
    "paragraphs": [
      "三月牡丹呈豔態。", 
      "壯觀人間春世界。", 
      "鮫綃玉檻作扃櫳，淹雅洞中王母隊。", 
      "不奈風吹兼日㬠。", 
      "國貌天香無物賽。", 
      "直須共賞莫輕孤，回首萬金何處買。"
    ], 
    "rhythmic": "玉樓春"
  }, 
  {
    "author": "杜安世", 
    "paragraphs": [
      "綸命忽從天上至。", 
      "便綰兵權辭漕計。", 
      "漢廷起草舊郎官，蜀部坐籌新將帥。", 
      "紅旆碧幢春色裏。", 
      "嬌馬嘶風花片墜。", 
      "送行今日短亭中，惱亂故人須盡醉。"
    ], 
    "rhythmic": "玉樓春"
  }, 
  {
    "author": "杜安世", 
    "paragraphs": [
      "春景拋人無處問。", 
      "多謝石榴花又噴。", 
      "茜羅揉出碎英繁，紅蠟縷成香萼潤。", 
      "血色新裙羞莫近。", 
      "密葉柔條相間襯。", 
      "雨餘寂寞假山傍，鄉國尚遙西海信。"
    ], 
    "rhythmic": "玉樓春"
  }, 
  {
    "author": "杜安世", 
    "paragraphs": [
      "三月初三春漸老。", 
      "遍地殘花風暗掃。", 
      "命儔嘯侶擁笙歌，臨水泛觴遊宴好。", 
      "浮利浮名何足道。", 
      "麗景芳時須笑傲。", 
      "今年不似去年歡，雲海路長天杳杳。"
    ], 
    "rhythmic": "玉樓春"
  }, 
  {
    "author": "杜安世", 
    "paragraphs": [
      "細雨裛開紅杏，新妝粉面鮮明。", 
      "東君何事交來早，更無綠葉同榮。", 
      "獨倚青樓吟賞，目前無限輕盈。", 
      "命薄不依欄檻，或佔郊坰。", 
      "清香繁豔真堪愛，枉教寂寞凋零。", 
      "相次牡丹芍藥，王孫誰道多情。"
    ], 
    "rhythmic": "河滿子"
  }, 
  {
    "author": "杜安世", 
    "paragraphs": [
      "柳嫩不禁搖動，梅殘盡任飄零。", 
      "雨餘天氣來深院，向陽纖草重青。", 
      "寂寞小桃初綻，兩三枝上紅英。", 
      "又見雲中歸雁，嗈嗈斷續和鳴。", 
      "年年依舊無情緒，鎮長冷落銀屏。", 
      "不語閒尋往事，微風頻動簾旌。"
    ], 
    "rhythmic": "河滿子"
  }, 
  {
    "author": "杜安世", 
    "paragraphs": [
      "曉來風雨，萬花飄落。", 
      "嘆韶光虛過。", 
      "卻芳草萋萋，映樓臺、淡煙漠漠。", 
      "紛紛絮飛院宇，燕子過朱閣。", 
      "玉容淡妝添寂寞。", 
      "檀郎孤願太情薄。", 
      "數歸期，絕信約。", 
      "暗添春宵恨，平康恣迷歡樂。", 
      "時時悶飲綠醑，甚轉轉、思量著。"
    ], 
    "rhythmic": "山亭柳"
  }, 
  {
    "author": "杜安世", 
    "paragraphs": [
      "樓臺高下玲瓏。", 
      "鬥芳草、綠陰濃。", 
      "芍藥孤棲香豔晚，見櫻桃、萬顆初紅。", 
      "巢喧乳燕，珠簾鏤曳，滿戶香風。", 
      "罩紗幃、象牀屏枕，晝眠才似朦朧。", 
      "起來無語更兼慵。", 
      "念分明、事成空。", 
      "被你厭厭牽繫我，怪纖腰、繡帶寬鬆。", 
      "春來早是，分飛兩處，長恨西東。", 
      "到如今、扇移明月，簟鋪寒浪與誰同。"
    ], 
    "rhythmic": "合歡帶"
  }, 
  {
    "author": "杜安世", 
    "paragraphs": [
      "雪肌輕，花臉薄。", 
      "愁困不忺梳掠。", 
      "眉翠嫋，眼波長。", 
      "偎人言語香。", 
      "看難厭，憐不足。", 
      "苦恨別離何速。", 
      "珠樹遠，綵鸞孤。", 
      "今生重見無。"
    ], 
    "rhythmic": "更漏子"
  }, 
  {
    "author": "杜安世", 
    "paragraphs": [
      "臉如花，花不笑。", 
      "雙臉勝花能笑。", 
      "肌似玉，玉非溫。", 
      "肌溫勝玉溫。", 
      "既相逢，情不重。", 
      "何似當初休共。", 
      "情既重，卻分飛。", 
      "爭如不見伊。"
    ], 
    "rhythmic": "更漏子"
  }, 
  {
    "author": "杜安世", 
    "paragraphs": [
      "鏤金環，連玉珥。", 
      "顆顆蚌蛤相綴。", 
      "偎粉面，映蓮腮。", 
      "露濃花正開。", 
      "冷光凝，員影重。", 
      "幾度偷期搖動。", 
      "山枕上，恐人知。", 
      "摘嫌纖手遲。"
    ], 
    "rhythmic": "更漏子"
  }, 
  {
    "author": "杜安世", 
    "paragraphs": [
      "花不盡，柳無窮。", 
      "應與我心同。", 
      "觥船一棹百分空。", 
      "何處不相逢。", 
      "朱弦悄。", 
      "知音少。", 
      "天若有情應老。", 
      "勸君看取利名場。", 
      "今古夢忙忙。"
    ], 
    "rhythmic": "喜遷鶯"
  }, 
  {
    "author": "杜安世", 
    "paragraphs": [
      "暮春天氣，鶯老燕子忙如織。", 
      "間嫩葉題詩哨梅小，乍遍水、新萍圓碧。", 
      "初牡丹謝了，鞦韆搭起，垂楊暗鎖深深陌。", 
      "暖風輕，盡日閒把、榆錢亂擲。", 
      "恨寂寂。", 
      "芳容衰減，頓敧玳枕困無力。", 
      "爲少年、狂蕩恩情薄，尚未有、歸來消息。", 
      "想當初、鳳侶鴛儔，喚作平生，更不輕離拆。", 
      "倚朱扉，淚眼滴損、紅綃數尺。"
    ], 
    "rhythmic": "杜韋娘"
  }, 
  {
    "author": "杜安世", 
    "paragraphs": [
      "數枝半斂半開時，洞閣曉妝新注。", 
      "寶香格豔姿天賦。", 
      "甘被羣芳妒。", 
      "狂風橫雨且相饒，又恐有彩雲迎去。", 
      "牽破少年心情，無計爲長主。"
    ], 
    "rhythmic": "胡搗練"
  }, 
  {
    "author": "杜安世", 
    "paragraphs": [
      "小樓歸燕又黃昏。", 
      "寂寞鎖高門。", 
      "輕風細雨，惜花天氣，相次過春分。", 
      "畫堂無緒，初燃絳蠟，羅帳掩餘薰。", 
      "多情不解怨王孫。", 
      "任薄倖、一從君。"
    ], 
    "rhythmic": "少年遊"
  }, 
  {
    "author": "杜安世", 
    "paragraphs": [
      "整頓雲鬟初睡起。", 
      "庭院無風，盡日簾垂地。", 
      "畫閣巢新燕聲喜。", 
      "楊花狂散無拘繫。", 
      "近來早是添憔悴。", 
      "金縷衣寬，賽過宮腰細。", 
      "苒苒光陰似流水。", 
      "春殘鶯老人千里。"
    ], 
    "rhythmic": "鳳棲梧・蝶戀花"
  }, 
  {
    "author": "杜安世", 
    "paragraphs": [
      "池上新秋簾幕卷。", 
      "菡萏嬌紅，鑑裏西施面。", 
      "衰柳搖風尚柔軟。", 
      "眠沙鸂鶒臨清淺。", 
      "新翻歸翅雲間燕。", 
      "滿地槐花，盡日蟬聲亂。", 
      "獨倚闌干暮山遠。", 
      "一場寂寞無人見。"
    ], 
    "rhythmic": "鳳棲梧・蝶戀花"
  }, 
  {
    "author": "杜安世", 
    "paragraphs": [
      "閒上江樓初雨過。", 
      "滿袖清風，微散誰知我。", 
      "蓮臉佳人顏未破。", 
      "沙洲兩兩鴛鴦臥。", 
      "時有漁歌相應和。", 
      "疊秀危橫，黛撥山千朵。", 
      "一片淒涼無計那。", 
      "離愁還有些些個。"
    ], 
    "rhythmic": "鳳棲梧・蝶戀花"
  }, 
  {
    "author": "杜安世", 
    "paragraphs": [
      "惆悵留春留不住。", 
      "欲到清和，揹我堂堂去。", 
      "飛絮落花和細雨。", 
      "淒涼庭院流鶯度。", 
      "更被閒愁相賺誤。", 
      "夢斷高唐，回首桃源路。", 
      "一餉沈吟無意緒。", 
      "分明往事今何處。"
    ], 
    "rhythmic": "鳳棲梧・蝶戀花"
  }, 
  {
    "author": "杜安世", 
    "paragraphs": [
      "後約無憑。", 
      "往事堪驚。", 
      "秋蛩永夜繞牀鳴。", 
      "展轉尋思求好夢，還又難成。", 
      "愁思若浮雲。", 
      "消盡重生。", 
      "佳人何處獨盈盈。", 
      "可惜一天無用月，照空爲誰明。"
    ], 
    "rhythmic": "浪淘沙"
  }, 
  {
    "author": "杜安世", 
    "paragraphs": [
      "又是春暮。", 
      "落花飛絮。", 
      "子規啼盡斷腸聲，鞦韆庭院，紅旗彩索，淡煙疏雨。", 
      "念念相思苦。", 
      "黛眉長聚。", 
      "碧池驚散睡鴛鴦，當初容易分飛去。", 
      "恨孤兒歡侶。"
    ], 
    "rhythmic": "浪淘沙"
  }, 
  {
    "author": "杜安世", 
    "paragraphs": [
      "簾外微風。", 
      "雲雨回蹤。", 
      "銀釭燼冷錦幃中。", 
      "枕上深盟，年少心事，陡頓成空。", 
      "嶺外白頭翁。", 
      "到沒由逢。", 
      "一牀鴛被疊香紅。", 
      "明月滿庭花似繡，悶不見蟲蟲。"
    ], 
    "rhythmic": "浪淘沙"
  }, 
  {
    "author": "杜安世", 
    "paragraphs": [
      "庭遠途程。", 
      "算萬山千水，路入神京。", 
      "暖日春郊，綠柳紅杏，香逕舞燕流鶯。", 
      "客館悄悄閒庭，堪惹舊恨深。", 
      "有多少驅驅，驀嶺涉水，枉費身心。", 
      "思想厚利高名。", 
      "謾惹得憂煩，枉度浮生。", 
      "幸有青松，白雲深洞，清閒且樂昇平。", 
      "長是宦遊羈思，別離淚滿襟。", 
      "望江鄉蹤跡，舊遊題書，尚自分明。"
    ], 
    "rhythmic": "更漏子"
  }, 
  {
    "author": "杜安世", 
    "paragraphs": [
      "黃金葉細，碧玉枝纖。", 
      "初暖日、當乍晴天。", 
      "向武昌溪畔，於彭澤門前。", 
      "陶潛影，張緒態，兩相牽。", 
      "數株堤面，幾樹橋邊。", 
      "嫩垂條、絮蕩輕綿。", 
      "系長江舴艋，拂深院鞦韆。", 
      "寒食下，半和雨，半和煙。"
    ], 
    "rhythmic": "行香子", 
    "tags": [
      "長江"
    ]
  }, 
  {
    "author": "杜安世", 
    "paragraphs": [
      "笑擬條風戲，裝遲穀雨催。", 
      "彩雲飛下柳樓臺。", 
      "千朵一時開。", 
      "惜恐塵埃染，驚疑紫府來。", 
      "有時香噴入人懷。", 
      "魂斷客徘徊。"
    ], 
    "rhythmic": "巫山一段雲"
  }, 
  {
    "author": "杜安世", 
    "paragraphs": [
      "關山魂夢長，寒雁音書少。", 
      "兩鬢可憐青，只爲相思老。", 
      "歸傍碧紗窗，說向人人道。", 
      "真個別離難，不似相逢好。"
    ], 
    "rhythmic": "生查子"
  }, 
  {
    "author": "杜安世", 
    "paragraphs": [
      "東君造物無凝滯。", 
      "芳容相替。", 
      "杏花桃萼一時開，就中明媚。", 
      "綠叢金朵，枝長葉細。", 
      "稱花王相待。", 
      "萬般堪愛，暫時見了，斷腸無計。"
    ], 
    "rhythmic": "賀聖朝"
  }, 
  {
    "author": "杜安世", 
    "paragraphs": [
      "牡丹盛拆春將暮。", 
      "羣芳羞妒。", 
      "幾時流落在人間，半間仙露。", 
      "馨香豔冶，吟看醉賞，嘆誰能留住。", 
      "莫辭持燭夜深深，怨等閒風雨。"
    ], 
    "rhythmic": "賀聖朝"
  }, 
  {
    "author": "杜安世", 
    "paragraphs": [
      "又是春將半。", 
      "杏花零落閒庭院。", 
      "天氣有時陰淡淡，綠楊輕軟。", 
      "連畫閣、繡簾半卷。", 
      "招新燕。", 
      "殘黛斂、獨倚闌干遍。", 
      "暗思前事，月下風流，狂蹤無限。", 
      "惜恐鶯花晚。", 
      "更堪容易相拋遠。", 
      "離恨結成心上病，幾時消散。", 
      "空際有、斷雲片片。", 
      "遙峯暖。", 
      "聞杜宇、終日哀啼怨。", 
      "暮煙芳草，寫望迢迢，甚時重見。"
    ], 
    "rhythmic": "安公子"
  }, 
  {
    "author": "杜安世", 
    "paragraphs": [
      "盡思量，還叵耐。", 
      "因甚當初，故故相招買。", 
      "早是幽歡多障礙。", 
      "更遣分飛，脈脈如天外。", 
      "有心憐，無計奈。", 
      "兩處厭厭，一點虛恩愛。", 
      "獨上高樓臨暮靄。", 
      "憑暖朱闌，這意無人會。"
    ], 
    "rhythmic": "蘇幕遮"
  }, 
  {
    "author": "杜安世", 
    "paragraphs": [
      "微雨初收月映雲。", 
      "巢棲燕子欲黃昏。", 
      "花片不飛風力困。", 
      "春色盡。", 
      "蠟梅枝上櫻□嫩。", 
      "誰撼金環鎖深洞。", 
      "薰餘乍厭錦衾溫。", 
      "消滅玉肌誰與問。", 
      "朱明近。", 
      "日長無事添閒悶。"
    ], 
    "rhythmic": "漁家傲"
  }, 
  {
    "author": "杜安世", 
    "paragraphs": [
      "疏雨才收淡濘天。", 
      "微雲綻處月嬋娟。", 
      "寒雁一聲人正遠。", 
      "添幽怨。", 
      "那堪往事思量遍。", 
      "誰道綢繆兩意堅。", 
      "水萍風絮不相緣。", 
      "舞鑑鸞腸虛寸斷。", 
      "芳容變。", 
      "好將憔悴教伊見。"
    ], 
    "rhythmic": "漁家傲"
  }, 
  {
    "author": "杜安世", 
    "paragraphs": [
      "每到春來長如病。", 
      "玉容瘦與薄妝稱。", 
      "不慣被人拋擲。", 
      "思當本。", 
      "奈向後期全無定。", 
      "早是厭厭愁欲凝。", 
      "花間衆禽愁難聽。", 
      "天賦多情翻成恨。", 
      "有誰問。", 
      "花屏一點爐煙暝。"
    ], 
    "rhythmic": "漁家傲"
  }, 
  {
    "author": "杜安世", 
    "paragraphs": [
      "昨夜一場風雨。", 
      "催促牡丹歸去。", 
      "孫武宮中，石崇樓下，多情怎生爲主。", 
      "真疑洛浦。", 
      "雲水算、杳無重數。", 
      "獨倚闌干凝佇。", 
      "香片亂沾塵土。", 
      "爭似當初，不曾相見，免恁惱人腸肚。", 
      "綠叢無語。", 
      "空留得、寶刀翦處。"
    ], 
    "rhythmic": "剔銀燈"
  }, 
  {
    "author": "杜安世", 
    "paragraphs": [
      "夜永衾寒夢覺。", 
      "翠屏共、繡幃燈照。", 
      "就枕思量，離多會少。", 
      "孤負小歡輕笑。", 
      "風流爭表。", 
      "空惹盡、一生煩惱。", 
      "寫遍香箋，分剖鱗翼，路遙難到。", 
      "淚眼愁腸，朝朝暮暮，去便不知音耗。", 
      "終須拼了。", 
      "別選個、如伊才調。"
    ], 
    "rhythmic": "剔銀燈"
  }, 
  {
    "author": "杜安世", 
    "paragraphs": [
      "好事爭如不遇。", 
      "可惜許、多情相誤。", 
      "月下風前，偷期竊會，共把衷腸分付。", 
      "尤雲殢雨。", 
      "正繾綣、朝朝暮暮。", 
      "無奈別離情緒。", 
      "和酒病、雙眉長聚。", 
      "往事淒涼，佳音迢遞，似此因緣誰做。", 
      "洞雲深處。", 
      "暗回首、落花飛絮。"
    ], 
    "rhythmic": "剔銀燈"
  }, 
  {
    "author": "杜安世", 
    "paragraphs": [
      "太史佔天雲物好，初陽律合黃鍾。", 
      "日纏南極北郊風。", 
      "雪花先柳絮，飛舞透簾櫳。", 
      "聖運時和兼歲稔，歌歡處處皆同。", 
      "簪聲相慶曉光中。", 
      "金爐紅獸炭，一舉壽杯空。"
    ], 
    "rhythmic": "臨江仙"
  }, 
  {
    "author": "杜安世", 
    "paragraphs": [
      "遍地殘花庭院靜，流鶯對對相過。", 
      "萬條風柳間婆娑。", 
      "櫻桃初弄色，萱草自成窠。", 
      "早是芳菲時節晚，追遊期會無多。", 
      "眉山斂翠近秋波。", 
      "日長初睡起，愁與病相和。"
    ], 
    "rhythmic": "臨江仙"
  }, 
  {
    "author": "杜安世", 
    "paragraphs": [
      "雨乍收，小院塵消，雲淡天高露冷。", 
      "坐看月華生，射玉樓清瑩。", 
      "蟋蟀鳴金井。", 
      "下簾幃、悄悄空階，敗葉墜風，惹動閒愁，千端萬緒難整。", 
      "秋夜永。", 
      "涼天迥。", 
      "可不念光景。", 
      "嗟薄命。", 
      "倏忽少年，忍交孤令。", 
      "燈閃紅窗影。", 
      "步迴廊、懶入香閨，暗落淚珠滿面，誰人知我，爲伊成病。"
    ], 
    "rhythmic": "採明珠"
  }, 
  {
    "author": "杜安世", 
    "paragraphs": [
      "春色欺人拂眼清。", 
      "柳條綠絲軟，雪花輕。", 
      "黃金才鉞掩銀屏。", 
      "陰沈深院靜，語嬌鶯。", 
      "美人春困寶釵橫。", 
      "惜花芳態，淚盈盈。", 
      "風流何處最多情。", 
      "千金一笑，須信傾城。"
    ], 
    "rhythmic": "朝玉階・朝天子"
  }, 
  {
    "author": "杜安世", 
    "paragraphs": [
      "簾卷春寒小雨天。", 
      "牡丹花落盡，悄庭軒。", 
      "高空雙燕舞翩翩。", 
      "無風輕絮墜，暗苔錢。", 
      "擬將幽怨寫香箋。", 
      "中心多少事，語難傳。", 
      "思量真個惡因緣。", 
      "那堪長夢見，在伊邊。"
    ], 
    "rhythmic": "朝玉階・朝天子"
  }, 
  {
    "author": "杜安世", 
    "paragraphs": [
      "深院花鋪地。", 
      "淡淡陰天氣。", 
      "水榭風亭朱明景，又別是、愁情味。", 
      "有情奈無計。", 
      "漫惹成憔悴。", 
      "欲把羅巾暗傳寄。", 
      "細認取、斑點淚。"
    ], 
    "rhythmic": "卜算子"
  }, 
  {
    "author": "杜安世", 
    "paragraphs": [
      "尊前一曲歌。", 
      "歌裏千重意，才欲歌時淚已流，恨應更、多於淚。", 
      "試問緣何事。", 
      "不語如癡醉。", 
      "我亦情多不忍聞，怕和我、成憔悴。"
    ], 
    "rhythmic": "卜算子"
  }, 
  {
    "author": "杜安世", 
    "paragraphs": [
      "夜來風雨損餘芳。", 
      "數片衰紅落檻傍。", 
      "媚景揹人容易去，半軒飛絮日空長。", 
      "從來不信相思切，及至如今倍感傷。", 
      "獨立黃昏繡簾外，可堪新月露圓光。"
    ], 
    "rhythmic": "瑞鷓鴣"
  }, 
  {
    "author": "杜安世", 
    "paragraphs": [
      "風擺紅絛卷畫簾。", 
      "寶鑑慵拈。", 
      "日高梳洗幾時忺。", 
      "金盆水，弄纖纖。", 
      "髻雲鬆嚲衣斜褪，和嬌懶、瘦巖巖。", 
      "離愁更被宿酲兼。", 
      "空贏得，病厭厭。"
    ], 
    "rhythmic": "燕歸樑"
  }, 
  {
    "author": "杜安世", 
    "paragraphs": [
      "怎奈花殘又鶯老。", 
      "檻裏青梅數枝小。", 
      "新荷長池沼。", 
      "當晴晝、燕子聲鬧。", 
      "亭欄花綻顏色好。", 
      "風雨催催、等閒開了。", 
      "酒醒暗思量，無個事、甚剛煩惱。"
    ], 
    "rhythmic": "菊花新"
  }, 
  {
    "author": "杜安世", 
    "paragraphs": [
      "坐臥雙眉鎮長斂。", 
      "繡戶初開花滿院。", 
      "羅幃翠屏空，風微動、玉爐煙颭。", 
      "兒夫心腸多薄倖，百計思、難爲拘撿。", 
      "幾回向伊言，交今後、更休拋閃。"
    ], 
    "rhythmic": "菊花新"
  }, 
  {
    "author": "杜安世", 
    "paragraphs": [
      "別離情緒，多方開解，卻免厭厭似醉。", 
      "樓高終日倚闌干，目斷有、千山萬水。", 
      "妖嬈薄媚，不禁拋擺，漸覺肌膚瘦悴。", 
      "當初相見偶然間，不喚作、如今恁地。"
    ], 
    "rhythmic": "鵲橋仙"
  }, 
  {
    "author": "杜安世", 
    "paragraphs": [
      "日長天氣，深深庭院，又是春愁滋味。", 
      "池邊昨夜雨兼風，戰紅杏、餘香亂墜。", 
      "陰陰亭榭，暖煙輕柳，萬縷黃金窣地。", 
      "一雙新燕卻重來，但暗把、羅巾掩淚。"
    ], 
    "rhythmic": "鵲橋仙"
  }, 
  {
    "author": "杜安世", 
    "paragraphs": [
      "紅顏綠鬢催人老。", 
      "世事何時了。", 
      "君心天意與年光。", 
      "春花未遍已秋霜。", 
      "爲誰忙。", 
      "樽前正好閒風月。", 
      "莫話生離別。", 
      "直饒終日踏紅塵。", 
      "浮名浮利枉勞神。", 
      "更愁縈。"
    ], 
    "rhythmic": "虞美人"
  }, 
  {
    "author": "杜安世", 
    "paragraphs": [
      "江亭春晚芳菲盡。", 
      "行色青天近。", 
      "畫橋楊柳也多情。", 
      "暗拋飛絮惹前行。", 
      "路塵清。", 
      "彤庭早晚瞻虞舜。", 
      "遙聽恩遷峻。", 
      "二年歌宴綺羅人。", 
      "片雲疏雨忍漂淪。", 
      "淚沾巾。"
    ], 
    "rhythmic": "虞美人"
  }, 
  {
    "author": "杜安世", 
    "paragraphs": [
      "爐香晝永龍煙白。", 
      "風動金鸞額。", 
      "畫屏細展小山川。", 
      "睡容初起枕痕圓。", 
      "墜花鈿。", 
      "樓高不及煙霄半。", 
      "望盡相思眼。", 
      "豔陽剛愛挫愁天。", 
      "故生芳草碧雲連。", 
      "怨王孫。"
    ], 
    "rhythmic": "虞美人"
  }, 
  {
    "author": "杜安世", 
    "paragraphs": [
      "秋日樓臺在空際。", 
      "畫角聲沈，歷歷寒更起。", 
      "深院黃昏人獨自。", 
      "想伊遙共傷前事。", 
      "懊惱當初無算計。", 
      "些子歡娛，多少淒涼味。", 
      "相去江山千萬裏。", 
      "一回東望心如醉。"
    ], 
    "rhythmic": "鳳棲梧・蝶戀花"
  }, 
  {
    "author": "杜安世", 
    "paragraphs": [
      "任在蘆花最深處。", 
      "浪靜風恬，又泛輕舟去。", 
      "去到灘頭遇儔侶。", 
      "散唱狂歌魚未取。", 
      "不把身心干時務。", 
      "一副輪竿，莫笑閒傢俱。", 
      "待擬觀光佐明主。", 
      "將甚醫他民病苦。"
    ], 
    "rhythmic": "鳳棲梧・蝶戀花"
  }, 
  {
    "author": "杜安世", 
    "paragraphs": [
      "別浦遲留戀清淺。", 
      "菱蔓荷花，盡日妨鉤線。", 
      "向晚澄江靜如練。", 
      "風送歸帆飛似箭。", 
      "鷗鷺相將是家眷。", 
      "坐對雲山，一任炎涼變。", 
      "定是寰區又清宴。", 
      "不見龍驤波上戰。"
    ], 
    "rhythmic": "鳳棲梧・蝶戀花"
  }, 
  {
    "author": "杜安世", 
    "paragraphs": [
      "閒把浮生細思算。", 
      "百歲光陰，夢裏銷除半。", 
      "白首爲郎休浩嘆。", 
      "偷安自喜身強健。", 
      "多少英賢裨聖旦。", 
      "一個非才，深謝容疏懶。", 
      "席上清歌珠一串。", 
      "莫教歡會輕分散。"
    ], 
    "rhythmic": "鳳棲梧・蝶戀花"
  }, 
  {
    "author": "杜安世", 
    "paragraphs": [
      "新月羞光影庭樹。", 
      "窗外芭蕉，數點黃昏雨。", 
      "何事秋來無意緒。", 
      "玉容寂寞雙眉聚。", 
      "一點銀釭扃繡戶。", 
      "莎砌寒蛩，歷歷啼聲苦。", 
      "孤枕夜長君信否。", 
      "披衣顒坐魂飛去。"
    ], 
    "rhythmic": "鳳棲梧・蝶戀花"
  }, 
  {
    "author": "杜安世", 
    "paragraphs": [
      "紅杏一枝遙見。", 
      "凝露粉愁香怨。", 
      "吹開吹謝任春風，恨流鶯、不能拘管。", 
      "曲池連夜雨，綠水上、碎紅千片。", 
      "直擬移來向深院。", 
      "任凋零、不孤雙眼。"
    ], 
    "rhythmic": "憶漢月"
  }, 
  {
    "author": "杜安世", 
    "paragraphs": [
      "燒殘絳蠟淚成痕。", 
      "街鼓報黃昏。", 
      "碧雲又阻來信，廊上月侵門。", 
      "愁永夜，拂香裀。", 
      "待誰溫。", 
      "夢蘭憔悴，擲果淒涼，兩處消魂。"
    ], 
    "rhythmic": "訴衷情"
  }, 
  {
    "author": "杜安世", 
    "paragraphs": [
      "養花天氣近清明。", 
      "絲雨釀寒輕。", 
      "滿眼春工如繡。", 
      "消磨不盡離情。", 
      "行行又宿，小桃舊塢，芳草郵亭。", 
      "喚起兩眉新恨。", 
      "綠楊深處啼鶯。"
    ], 
    "rhythmic": "朝中措"
  }, 
  {
    "author": "趙", 
    "paragraphs": [
      "雨過迴廊，圓荷嫩綠新抽。", 
      "越女輕盈，畫橈穩泛蘭舟。", 
      "芳容豔粉，紅香透、脈脈嬌羞。", 
      "菱歌隱隱漸遙，依約回眸。", 
      "堤上郎心，波間妝影遲留。", 
      "不覺歸時，淡天碧襯蟾鉤。", 
      "風蟬噪晚，餘霞際、幾點沙鷗。", 
      "漁笛、不道有人，獨倚危樓。"
    ], 
    "rhythmic": "折新荷引・折新荷"
  }, 
  {
    "author": "劉幾", 
    "paragraphs": [
      "漢宮中侍女，嬌額半塗黃。", 
      "盈盈粉色凌時，寒玉體、先透薄妝。", 
      "好借月魂來，娉婷畫燭旁。", 
      "惟恐隨、陽春好夢去，所思飛揚。", 
      "宜向風亭把盞，酬孤豔，醉永夕何妨。", 
      "雪徑蕊、真凝密，降回輿、認暗香。", 
      "不爲藉我作和羹，肯放結子花狂。", 
      "向上林，留此佔年芳。"
    ], 
    "rhythmic": "梅花曲"
  }, 
  {
    "author": "劉幾", 
    "paragraphs": [
      "結子非貪，有香不俗，宜當鼎鼐嘗。", 
      "偶先紅紫，度韶華、玉笛佔年芳。", 
      "衆花雜色滿上林，未能教、臘雪埋藏。", 
      "卻怕春風漏泄，一一盡天香。", 
      "不須更御鉛黃。", 
      "知國色，稟自天真殊常。", 
      "只裁雲縷，奈芳滑、玉體想仙妝。", 
      "少陵爲爾東閣。", 
      "美豔激詩腸。", 
      "當已陰未雨春光。", 
      "無心賦海棠。"
    ], 
    "rhythmic": "梅花曲"
  }, 
  {
    "author": "劉幾", 
    "paragraphs": [
      "淺淺池塘。", 
      "深深庭院，復出短短垣牆。", 
      "年年爲爾，若九真巡會、寶惜流芳。", 
      "向人自有，綿渺無言，深意深藏。", 
      "傾國傾城，天教與、抵死芳香。", 
      "嫋須金色，輕危欲壓，綽約冠中央。", 
      "蒂團紅蠟，蘭肌粉豔巧能妝。", 
      "嬋娟一種風流，如雪如冰衣霓裳。", 
      "永日依倚，春風笑野棠。"
    ], 
    "rhythmic": "梅花曲"
  }, 
  {
    "author": "劉幾", 
    "paragraphs": [
      "三春向暮，萬卉成陰、有嘉豔方坼。", 
      "嬌姿嫩質。", 
      "冠羣品，共賞傾城傾國。", 
      "上苑晴晝暄，千素萬紅尤奇特。", 
      "綺筵開，會詠歌才子，壓倒元白。", 
      "別有芳幽苞小，步障華絲，綺軒油壁。", 
      "與紫鴛鴦、素蛺蝶。", 
      "自清旦、往往連夕。", 
      "巧鶯喧翠管，嬌燕語雕樑留客。", 
      "武陵人，念夢役意濃，堪遣情溺。"
    ], 
    "rhythmic": "花髮狀元紅慢"
  }, 
  {
    "author": "元絳", 
    "paragraphs": [
      "綠楊陰下。", 
      "短帽輕衫行信馬。", 
      "過盡春風。", 
      "踏盡青青打盡紅。", 
      "舞鸞歌鳳。", 
      "人面湖光紅影動。", 
      "醉眼歸時。", 
      "人在朱樓曲角西。"
    ], 
    "rhythmic": "減字木蘭花"
  }, 
  {
    "author": "元絳", 
    "paragraphs": [
      "穀雨風前，佔淑景、名花獨秀。", 
      "露國色仙姿，品流第一，春工成就。", 
      "羅幃護日金泥皺。", 
      "映霞腮動檀痕溜。", 
      "長記得天上，瑤池閬苑曾有。", 
      "千匝繞、紅玉闌干，愁只恐、朝雲難久。", 
      "須款折、繡囊剩戴，細把蜂須頻嗅。", 
      "佳人再拜擡嬌面，斂紅巾、捧金盃酒。", 
      "獻千千壽。", 
      "願長恁、天香滿袖。"
    ], 
    "rhythmic": "映山紅慢"
  }, 
  {
    "author": "程師孟", 
    "paragraphs": [
      "折柳贈君君且住。"
    ], 
    "rhythmic": "漁家傲"
  }, 
  {
    "author": "陳樸", 
    "paragraphs": [
      "中黃寶，須向膽中求。", 
      "春帝令行生萬物，乾坤膝下與吾儔。", 
      "百脈自流通。", 
      "施造化，左右火雙抽。", 
      "浩浩騰騰充宇宙，苦煙嫋嫋上環樓。", 
      "夫婦漸相謀。"
    ], 
    "rhythmic": "望江南・憶江南"
  }, 
  {
    "author": "陳樸", 
    "paragraphs": [
      "玄珠降，丹窟在中宮。", 
      "九候息調重九數，赤波忽迸太陽東。", 
      "心腎始交通。", 
      "逢六變，重六息陰功。", 
      "火自海門朝帝坐，水從蓮沼佐丁公。", 
      "紫電透玲瓏。"
    ], 
    "rhythmic": "望江南・憶江南"
  }, 
  {
    "author": "陳樸", 
    "paragraphs": [
      "毛髮落，丹左運行陽。", 
      "胎色漸紅陰漸小，推移歲運助乾剛。", 
      "育火養中央。", 
      "成物象，五嶽辨微茫。", 
      "出入尚遲形尚小，晨昏天籟奏笙簧。", 
      "常飲玉壺漿。"
    ], 
    "rhythmic": "望江南・憶江南"
  }, 
  {
    "author": "陳樸", 
    "paragraphs": [
      "丹往右，四轉運行陰。", 
      "逢六閉藏陽戶氣，玉關泉透合丁壬。", 
      "龜戲任浮沉。", 
      "時出入，無礙貫他心。", 
      "遊戲神通常出面，圓光周匝繞千尋。", 
      "寒暑不相侵。"
    ], 
    "rhythmic": "望江南・憶江南"
  }, 
  {
    "author": "陳樸", 
    "paragraphs": [
      "珠自右，飛電入丹城。", 
      "內養嬰兒盈尺象，時逢九數採陽精。", 
      "火向水中生。", 
      "燒鬼嶽，紫殿勢崢嶸。", 
      "隨意出遊寰海內，寐如砂磧臥長鯨。", 
      "時序與偕行。"
    ], 
    "rhythmic": "望江南・憶江南"
  }, 
  {
    "author": "陳樸", 
    "paragraphs": [
      "日精滿，陰魄化無形。", 
      "每遇月圓開北戶，神龜時飲碧瑤玲。", 
      "形魄豈能停。", 
      "陽砂赤，陰粉色微青。", 
      "粉換肉肌砂換骨，凡胎換盡聖胎靈。", 
      "飛舉似流星。"
    ], 
    "rhythmic": "望江南・憶江南"
  }, 
  {
    "author": "陳樸", 
    "paragraphs": [
      "形透日，七轉任飛騰。", 
      "幽入深巖圖宴坐，息無來去使神凝。", 
      "卻粒著奇能。", 
      "生神火，返本氣清澄。", 
      "九候浴時開地戶，月中取火日求冰。", 
      "五內換重新。"
    ], 
    "rhythmic": "望江南・憶江南"
  }, 
  {
    "author": "陳樸", 
    "paragraphs": [
      "內外遍，八轉始還元。", 
      "地帶長垂生坎戶，周行胎息貫天門。", 
      "太始道方存。", 
      "純一體，黑赤氣常噴。", 
      "丹火發來燒內境，冷泉深處浴猴孫。", 
      "神水赤龜吞。"
    ], 
    "rhythmic": "望江南・憶江南"
  }, 
  {
    "author": "陳樸", 
    "paragraphs": [
      "丹九轉，純一太初顏。", 
      "內外無爲常抱朴，縱橫海外與人間。", 
      "功行積丘山。", 
      "青闕詔，玉簡賜金環。", 
      "飲罷刀圭乘羽駕，旌幢簫鼓過天關。", 
      "朝帝列仙班。"
    ], 
    "rhythmic": "望江南・憶江南"
  }, 
  {
    "author": "張伯端", 
    "paragraphs": [
      "內藥還同外藥，內通外亦須通。", 
      "丹頭和合類相同。", 
      "溫養兩般作用。", 
      "內有天然真火，爐中赫赫長紅。", 
      "外爐增減要勤功。", 
      "妙絕無過真種。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "此道至神至聖，憂君分薄難消。", 
      "調和鉛汞不終朝。", 
      "早睹玄珠形兆。", 
      "志士若能修煉，何妨在市居朝。", 
      "工夫容易藥非遙。", 
      "說破人須失笑。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "白虎首經至寶，華池神水真金。", 
      "故知上善利源深。", 
      "不比尋常藥品。", 
      "若要修成九轉，先須煉己持心。", 
      "依時採取定浮沈。", 
      "進火須防危甚。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "若要真鉛留汞，親中不離家臣。", 
      "木金間隔會無因。", 
      "須仗媒人勾引。", 
      "本性愛金順義，金情戀木慈仁。", 
      "相吞相陷卻相親。", 
      "始覺男兒有孕。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "二八誰家奼女，九三何處郎君。", 
      "自稱木液與金精。", 
      "遇土卻成三性。", 
      "更假丁公煅煉，夫妻始結歡情。", 
      "河車不敢暫留停。", 
      "運入崑崙峯頂。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "七返硃砂反本，九還金液還真。", 
      "休將寅子數坤申。", 
      "但要五行成準。", 
      "本是水銀一味，周流遍歷諸辰。", 
      "陰陽數足自通神。", 
      "出入豈離玄牝。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "雄裏內含雌質，負陰抱卻陽精。", 
      "兩般和合藥方成。", 
      "點化魄纖魂勝。", 
      "信道金丹一粒，蛇吞立變龍形。", 
      "雞餐亦乃化鸞鵬。", 
      "飛入真陽清境。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "天地才經否泰，朝昏好識屯蒙。", 
      "輻來輳轂水朝宗。", 
      "妙在抽添運用。", 
      "得一萬般皆畢，休分南北西東。", 
      "損之又損慎前功。", 
      "命寶不宜輕弄。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "冬至一陽來服，三旬增一陽爻。", 
      "月中復卦溯晨潮。", 
      "望罷乾終姤兆。", 
      "日又別爲寒暑，陽生復起中宵。", 
      "午時姤象一陰朝。", 
      "煉藥須知昏曉。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "不辨五行四象，那分朱汞鉛銀。", 
      "修丹火候未曾聞。", 
      "早便稱呼居隱。", 
      "不背自思己錯，更將錯路教人。", 
      "誤他永劫在迷津。", 
      "似恁欺心安忍。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "德行修逾八百，陰功積滿三千。", 
      "均齊物我與親冤。", 
      "始合神仙本願。", 
      "虎兕刀兵不害，無常火宅難牽。", 
      "寶符降後去朝天。", 
      "穩駕鸞車鳳輦。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "牛女情緣道合，龜蛇類秉天然。", 
      "蟾烏遇朔合嬋娟。", 
      "二氣相資運轉。", 
      "本是乾坤妙用，誰能達此深淵。", 
      "陽陰否隔卻成愆。", 
      "怎得天長地遠。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "丹是色身至寶，煉成變化無窮。", 
      "更於性上究真宗。", 
      "決了死生妙用。", 
      "不待他身後世，現前獲福神通。", 
      "自從龍虎著斯功。", 
      "爾後誰能繼踵。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "妄想不須強滅，真如何必希求。", 
      "本源自性佛齊修。", 
      "迷悟豈拘先後。", 
      "悟則剎那成佛。", 
      "迷則萬劫淪流。", 
      "若能一念契真修。", 
      "滅盡恆沙罪垢。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "本自無生無滅，強將生滅區分。", 
      "只如罪福亦何根。", 
      "妙體何曾增損。", 
      "我有一輪明鏡，從來只爲蒙分。", 
      "今朝磨瑩照乾坤。", 
      "萬象超然難隱。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "我性入諸佛性，諸方佛性皆然。", 
      "亭亭蟾影照寒泉。", 
      "一月千潭普現。", 
      "小則毫分莫識，大時遍滿三千。", 
      "高低不約信方圓。", 
      "說甚短長深淺。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "法法法元無法，空空空亦非空。", 
      "靜喧語默本來同。", 
      "夢裏何曾說夢。", 
      "有用用中無用，無功功裏施功。", 
      "還如果熟自然紅。", 
      "莫問如何修種。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "善惡一時妄念，榮枯都不關心。", 
      "晦明隱顯任浮沈。", 
      "隨分肌餐渴飲。", 
      "神靜湛然常寂，不妨坐臥歌吟。", 
      "一池秋水碧仍深。", 
      "風動魚驚盡任。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "對鏡不須強滅，假名權立菩提。", 
      "色空明暗本來齊。", 
      "真妄體分兩種。", 
      "悟則便名靜土，更無天竺曹溪。", 
      "誰言極樂在天西。", 
      "了則彌陀出世。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "人我衆生壽者，寧分彼此高低。", 
      "法身通照沒吾伊。", 
      "念念體分同異。", 
      "見是何曾是是，聞非未必非非。", 
      "往來諸用不相知。", 
      "生死誰能礙你。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "住想修行佈施，果報不離天人。", 
      "恰如仰箭射浮雲。", 
      "墜落祗緣力盡。", 
      "爭似無爲實相，還須返樸歸淳。", 
      "境忘情性任天真。", 
      "以證無生法忍。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "魚兔若還入手，自然忘卻筌蹄。", 
      "渡河筏子上天梯。", 
      "到彼悉皆遺棄。", 
      "未悟須憑言說，悟來言說皆非。", 
      "雖然四句屬無爲。", 
      "此等何須脫離。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "悟了莫求寂滅，隨緣只接羣迷。", 
      "尋常邪見及提攜。", 
      "方便指歸實際。", 
      "五眼三身四智，六度萬行修齊。", 
      "圓光一顆好摩尼。", 
      "利物兼能自利。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "我見時人說性，只誇口急酬機。", 
      "及逢境界轉癡迷。", 
      "又與愚人何異。", 
      "說得便須行得，方名言行無虧。", 
      "能將慧劍斬魔魑。", 
      "此號如來正智。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "欲了無生妙道，莫如自見真心。", 
      "真心無相亦無音。", 
      "清淨法身只恁。", 
      "此道非無外有，非中亦莫求尋。", 
      "二邊俱遣棄中心。", 
      "見了名爲上品。"
    ], 
    "rhythmic": "西江月"
  }, 
  {
    "author": "張伯端", 
    "paragraphs": [
      "真鐵牛兒，形容醜惡，性剛偏好爭馳。", 
      "人人皆有，那角解牽騎。", 
      "種就黃芽滿院，更須用、神水澆之。", 
      "宮裏，若無此獸，安得似嬰兒。", 
      "乾坤真動靜，生成家活，總賴於伊。", 
      "飢餐虎髓，渴飲水銀池。", 
      "夜半牽車進火，霞光迸、海底騰輝。", 
      "牧童笑，華池宴罷，乘個月明歸。"
    ], 
    "rhythmic": "滿庭芳"
  }, 
  {
    "author": "盧氏", 
    "paragraphs": [
      "蜀道青天煙靄翳。", 
      "帝裏繁華、迢遞何時至。", 
      "回望錦川揮粉淚。", 
      "鳳釵斜嚲烏雲膩。", 
      "鈿帶雙垂金縷細。", 
      "玉珮玎璫，露滴寒如水。", 
      "從此鸞妝添遠意。", 
      "畫眉學得遙山翠。"
    ], 
    "rhythmic": "鳳棲梧・蝶戀花"
  }, 
  {
    "author": "劉述", 
    "paragraphs": [
      "掛冠歸去舊煙蘿。", 
      "閒身健，養天和。", 
      "功名富貴非由我，莫貪他。", 
      "這歧路、足風波。", 
      "水晶宮裏家山好，物外勝遊多。", 
      "晴溪短棹，時時醉唱裏棱羅。", 
      "天公奈我何。"
    ], 
    "rhythmic": "家山好"
  }, 
  {
    "author": "趙禎", 
    "paragraphs": [
      "纘重明。", 
      "端拱保凝命。", 
      "廣大孝休德，永錫四海有慶。", 
      "觚壇寓禮正典名。", 
      "幔室雅奏，彩仗崇制定。", 
      "五位仿古甚盛。", 
      "蒿宮光符辰星。", 
      "高秋嘉時款芎靈。", 
      "交累聖。", 
      "上下來顧，寅畏歆純誠。", 
      "三階平。", 
      "金氣肅，轉和景。", 
      "翠葆御雙觀，巽風兌澤布令。", 
      "脂茶剗蕩墨索清。", 
      "遠邇向附，動植鹹遂性。", 
      "表裏穆悅，庶政醇醲，熙然胥庭。", 
      "唐舜華封祝，如南山壽永。", 
      "願今廣懷寧延，昌基扃。"
    ], 
    "rhythmic": "合宮歌"
  }, 
  {
    "author": "王拱辰", 
    "paragraphs": [
      "華髮青雲。"
    ], 
    "rhythmic": "沁園春"
  }, 
  {
    "author": "蔡襄", 
    "paragraphs": [
      "瑞雪滿京都，宮殿盡成銀闕。", 
      "常對素光遙望，是江梅時節。", 
      "如今江上見寒梅，幽香自清絕。", 
      "重看落英殘豔，想飄零如雪。"
    ], 
    "rhythmic": "好事近"
  }
]
