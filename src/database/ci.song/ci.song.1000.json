[
  {
    "author": "韓絳", 
    "paragraphs": [
      "嵩嶠雲高，洛川波暖。", 
      "舉頭喬木森無斷。", 
      "□□□雨絕風塵，小橋頻過春渠滿。", 
      "□□離宮，□棱鬥煥。", 
      "萬家羅綺多遊伴。", 
      "□□□□自風□，□□是處喧弦管。"
    ], 
    "rhythmic": "踏莎行"
  }, 
  {
    "author": "李師中", 
    "paragraphs": [
      "子規啼破城樓月。", 
      "畫船曉載笙歌發。", 
      "兩岸荔枝紅。", 
      "萬家煙雨中。", 
      "佳人相對泣。", 
      "淚下羅衣溼。", 
      "從此信音稀。", 
      "嶺南無雁飛。"
    ], 
    "rhythmic": "菩薩蠻"
  }, 
  {
    "author": "蔡挺", 
    "paragraphs": [
      "霜天清曉。", 
      "望紫塞古壘，寒雲衰草。", 
      "汗馬嘶風，邊鴻翻月，壠上鐵衣寒早。", 
      "劍歌騎曲悲壯，盡道君恩難報。", 
      "塞垣樂，盡雙鞬錦帶，山西年少。", 
      "談笑。", 
      "刁斗靜。", 
      "烽火一把，常送平安耗。", 
      "聖主憂邊，威靈遐布，驕虜且寬天討。", 
      "歲華向晚愁思，誰念玉關人老。", 
      "太平也，且歡娛，不惜金尊頻倒。"
    ], 
    "rhythmic": "喜遷鶯"
  }, 
  {
    "author": "王益柔", 
    "paragraphs": [
      "秋雲朔吹曉徘徊。", 
      "雪照樓臺。", 
      "樑王宴召有鄒枚。", 
      "相如獨逞雄才。", 
      "明燭薰爐香暖，深勸金盃。", 
      "庭前粉豔有寒梅。", 
      "一枝昨夜先開。"
    ], 
    "rhythmic": "喜長新"
  }, 
  {
    "author": "韓維", 
    "paragraphs": [
      "早歲相期林下，高年同在尊前。", 
      "風花繡舞乍晴天。", 
      "綠蟻新浮酒面。", 
      "身外虛名電轉，人間急景梭傳。", 
      "當筵莫惜聽朱弦。", 
      "一品歸來強健。"
    ], 
    "rhythmic": "西江月"
  }, 
  {
    "author": "韓維", 
    "paragraphs": [
      "歸雁低空，遊蜂趁暖。", 
      "憑高目向西雲斷。", 
      "具茨山外夕陽多，展江亭下春波滿。", 
      "雙桂情深，千花明煥。", 
      "良辰誰是同遊伴。", 
      "辛夷花謝早梅開。", 
      "應須次第調絃管。"
    ], 
    "rhythmic": "踏莎行"
  }, 
  {
    "author": "韓維", 
    "paragraphs": [
      "和風動□。", 
      "□□新年□入手。", 
      "世事塵□。", 
      "□□□情近酒□。", 
      "水開湖□。", 
      "□□笙歌波面起。", 
      "相與排□。", 
      "□□□勝特地□。"
    ], 
    "rhythmic": "減字木蘭花"
  }, 
  {
    "author": "韓維", 
    "paragraphs": [
      "飽食日□□。", 
      "□上危亭。", 
      "東風昨夜入□□。", 
      "□□雪晴雲□□，□遍銀屏。", 
      "回首嘆勞生。", 
      "□鼎相承。", 
      "皇恩早晚□□□。", 
      "□□陂邊垂釣手，不負幽情。"
    ], 
    "rhythmic": "浪淘沙"
  }, 
  {
    "author": "韓維", 
    "paragraphs": [
      "夜來風橫雨飛狂，滿地閒花衰草。", 
      "燕子漸歸春悄。", 
      "簾幕垂清曉。", 
      "天將佳景與閒人，美酒寧嫌華皓。", 
      "留取舊時歡笑。", 
      "莫共秋光老。"
    ], 
    "rhythmic": "胡搗練令・胡搗練"
  }, 
  {
    "author": "韓維", 
    "paragraphs": [
      "輕雲薄霧。", 
      "散作催花雨。"
    ], 
    "rhythmic": "失調名"
  }, 
  {
    "author": "韓維", 
    "paragraphs": [
      "兄弟對舉杯。"
    ], 
    "rhythmic": "失調名"
  }, 
  {
    "author": "曾鞏", 
    "paragraphs": [
      "暮冬天地閉，正柔木凍折，瑞雪飄飛。", 
      "對景見南山，嶺梅露、幾點清雅容姿。", 
      "丹染萼、玉綴枝。", 
      "又豈是、一陽有私。", 
      "大抵是、化工獨許，使佔卻先時。", 
      "霜威莫苦凌持。", 
      "此花根性，想羣卉爭知。", 
      "貴用在和羹，三春裏、不管綠是紅非。", 
      "攀賞處、宜酒卮。", 
      "醉拈嗅、幽香更奇。", 
      "倚闌幹、仗何人去，囑羌管休吹。"
    ], 
    "rhythmic": "賞南枝"
  }, 
  {
    "author": "司馬光", 
    "paragraphs": [
      "漁舟容易入春山。", 
      "仙家日月閒。", 
      "綺窗紗幌映朱顏。", 
      "相逢醉夢間。", 
      "松露冷，海霞殷。", 
      "匆匆整棹還。", 
      "落花寂寂水潺潺。", 
      "重尋此路難。"
    ], 
    "rhythmic": "阮郎歸"
  }, 
  {
    "author": "司馬光", 
    "paragraphs": [
      "寶髻鬆鬆挽就，鉛華淡淡妝成。", 
      "青煙翠霧罩輕盈。", 
      "飛絮遊絲無定。", 
      "相見爭如不見，有情何似無情。", 
      "笙歌散後酒初醒。", 
      "深院月斜人靜。"
    ], 
    "rhythmic": "西江月"
  }, 
  {
    "author": "司馬光", 
    "paragraphs": [
      "紅日遲遲，虛廊轉影，槐陰迤邐西斜。", 
      "彩筆工夫，難狀晚景煙霞。", 
      "蝶尚不知春去，漫繞幽砌尋花。", 
      "奈猛風過後，縱有殘紅，飛向誰家。", 
      "始知青鬢無價，嘆飄零官路，荏苒年華。", 
      "今日笙歌叢裏，特地諮嗟。", 
      "席上青衫溼透，算感舊、何止琵琶。", 
      "怎不教人易老，多少離愁，散在天涯。"
    ], 
    "rhythmic": "錦堂春・錦堂春慢"
  }, 
  {
    "author": "蘇氏", 
    "paragraphs": [
      "一夜東風穿繡戶，融融暖應佳時。", 
      "春來何處最先知。", 
      "平明堤上柳。", 
      "染遍鬱金枝。", 
      "姊妹嬉遊時節近，今朝應怨來遲。", 
      "憑誰說與到家期。", 
      "玉釵頭上勝，留待遠人歸。"
    ], 
    "rhythmic": "臨江仙"
  }, 
  {
    "author": "蘇氏", 
    "paragraphs": [
      "小闌幹，深院宇。", 
      "依舊當時別處。", 
      "朱戶鎖，玉樓空。", 
      "一簾霜日紅。", 
      "弄珠江，何處是，望斷碧雲無際。", 
      "凝淚眼，出重城。", 
      "隔溪羌笛聲。"
    ], 
    "rhythmic": "更漏子"
  }, 
  {
    "author": "蘇氏", 
    "paragraphs": [
      "星移鬥轉，玉蟾西下，漸覺東郊向曉。", 
      "馬嘶人語隔霜林，望千里、長安古道。", 
      "珠宮姊妹，相逢方信，別後十分瘦了。", 
      "上林歸去正花時，爭奈向、花前又老。"
    ], 
    "rhythmic": "鵲橋仙"
  }, 
  {
    "author": "蘇氏", 
    "paragraphs": [
      "孤館深沈，曉寒天氣。", 
      "解鞍獨自闌幹倚。", 
      "暗香浮動月黃昏，落梅風送沾衣袂。", 
      "待寫紅箋，憑誰與寄。", 
      "先教覓取嬉遊地。", 
      "到家正是早春時，小桃花下拼沈醉。"
    ], 
    "rhythmic": "踏莎行"
  }, 
  {
    "author": "劉敞", 
    "paragraphs": [
      "小山叢桂。", 
      "最有留人意。", 
      "拂葉攀花無限思。", 
      "雨溼濃香滿袂。", 
      "別來過了秋光。", 
      "翠簾昨夜新霜。", 
      "多少月宮閒地，姮娥與借微芳。"
    ], 
    "rhythmic": "清平樂"
  }, 
  {
    "author": "劉敞", 
    "paragraphs": [
      "蠟炬高高，龍煙細細。", 
      "玉樓十二門初閉。", 
      "疏簾不卷水晶寒，小屏半掩琉璃翠。", 
      "桃葉新聲，榴花美味。", 
      "南山賓客東山妓。", 
      "利名不肯放人閒，忙中偷取工夫醉。"
    ], 
    "rhythmic": "踏莎行"
  }, 
  {
    "author": "王", 
    "paragraphs": [
      "憶玉清景，繁盛極當時。", 
      "千古事難追。", 
      "漢家別廟秋風起，空出奉宸衣。", 
      "三山浮海日暉暉。", 
      "羽蓋共雲飛。", 
      "靈宮舊是棲真處，還望玉輿歸。"
    ], 
    "rhythmic": "導引"
  }, 
  {
    "author": "王", 
    "paragraphs": [
      "玉宸朝晚，忽掩赭黃衣。", 
      "愁霧鎖金扉。", 
      "蓬萊待得仙丹至，人世已成非。", 
      "龍軒天仗轉西畿。", 
      "旌旆入雲飛。", 
      "望陵宮女垂紅淚，不見翠輿歸。"
    ], 
    "rhythmic": "發引"
  }, 
  {
    "author": "王", 
    "paragraphs": [
      "上林春晚，曾是奉宸遊。", 
      "水殿戲龍舟。", 
      "玉簫吹斷催仙馭，一去隔千秋。", 
      "遊人重到曲江頭。", 
      "事往涕難收。", 
      "空餘御幄傳觴處，依舊水東流。"
    ], 
    "rhythmic": "發引"
  }, 
  {
    "author": "韓縝", 
    "paragraphs": [
      "鎖離愁，連綿無際，來時陌上初薰。", 
      "繡幃人念遠，暗垂珠淚，泣送徵輪。", 
      "長亭長在眼，更重重、遠水孤雲。", 
      "但望極樓高，盡日目斷王孫。", 
      "消魂。", 
      "池塘別後，曾行處、綠妒輕裙。", 
      "恁時攜素手，亂花飛絮裏，緩步香裀。", 
      "朱顏空自改，向年年、芳意長新。", 
      "遍綠野，嬉遊醉眠，莫負青春。"
    ], 
    "rhythmic": "鳳簫吟・芳草", 
    "tags": [
      "宋詞三百首"
    ]
  }, 
  {
    "author": "韓縝姬", 
    "paragraphs": [
      "香作風光濃著露。", 
      "正恁雙棲，又遣分飛去。", 
      "密訴東君應不許。", 
      "淚波一灑奴衷素。"
    ], 
    "rhythmic": "蝶戀花"
  }, 
  {
    "author": "裴湘", 
    "paragraphs": [
      "雁塞說並門。", 
      "郡枕西汾。", 
      "山形高下遠相吞。", 
      "古寺樓臺依碧嶂，煙景遙分。", 
      "晉廟鎖溪雲。", 
      "簫鼓仍存。", 
      "牛羊斜日自歸村。", 
      "惟有故城禾黍地，前事消魂。"
    ], 
    "rhythmic": "浪淘沙"
  }, 
  {
    "author": "裴湘", 
    "paragraphs": [
      "萬國仰神京。", 
      "禮樂縱橫。", 
      "蔥蔥佳氣鎖龍城。", 
      "日御明堂天子聖，朝會簪纓。", 
      "九陌六街平。", 
      "萬國充盈。", 
      "青樓弦管酒如澠。", 
      "別有隋堤煙柳暮，千古含情。"
    ], 
    "rhythmic": "浪淘沙"
  }, 
  {
    "author": "阮逸女", 
    "paragraphs": [
      "仙苑春濃，小桃開，枝枝已堪攀折。", 
      "乍雨乍晴，輕暖輕寒，漸近賞花時節。", 
      "柳搖臺榭東風軟，簾櫳靜、幽禽調舌。", 
      "斷魂遠、閒尋翠徑，頓成愁結。", 
      "此恨無人共說。", 
      "還立盡黃昏，寸心空切。", 
      "強整繡衾，獨掩朱扉，簟枕爲誰鋪設。", 
      "夜長更漏傳聲遠，紗窗映、銀缸明滅。", 
      "夢迴處，梅梢半籠淡月。"
    ], 
    "rhythmic": "花心動"
  }, 
  {
    "author": "滕甫", 
    "paragraphs": [
      "葉底無風池面靜。", 
      "掬水佳人，拍破青銅鏡。", 
      "殘月朦朧花弄影。", 
      "新梳斜插烏雲鬢。", 
      "拍索悶懷添酒興。", 
      "旋擷園蔬，隨分成盤飣。", 
      "說與翠微休急性。", 
      "功名富貴皆前定。"
    ], 
    "rhythmic": "蝶戀花"
  }, 
  {
    "author": "滕甫", 
    "paragraphs": [
      "晝永無人深院靜。", 
      "一枕春醒，猶未忺臨鏡。", 
      "簾卷新蟾光射影。", 
      "速忙掠起蓬鬆鬢。", 
      "對景沈吟嗟沒興。", 
      "薄倖不來，空把杯盤飣。", 
      "休道婦人多水性。", 
      "今宵獨自言無定。"
    ], 
    "rhythmic": "蝶戀花"
  }, 
  {
    "author": "王安石", 
    "paragraphs": [
      "登臨送目。", 
      "正故國晚秋，天氣初肅。", 
      "千里澄江似練，翠峯如簇。", 
      "歸帆去棹殘陽裏，背西風、酒旗斜矗。", 
      "彩舟雲淡，星河鷺起，畫圖難足。", 
      "念往昔、繁華競逐。", 
      "嘆門外樓頭，悲恨相續。", 
      "千古憑高，對此漫嗟榮辱。", 
      "六朝舊事隨流水，但寒煙、芳草凝綠。", 
      "至今商女，時時猶唱，後庭遺曲。"
    ], 
    "rhythmic": "桂枝香", 
    "tags": [
      "宋詞三百首"
    ]
  }, 
  {
    "author": "王安石", 
    "paragraphs": [
      "折得一枝香在手。", 
      "人間應未有。", 
      "疑是經春雪未消。", 
      "今日是何朝。"
    ], 
    "rhythmic": "甘露歌"
  }, 
  {
    "author": "王安石", 
    "paragraphs": [
      "盡日含毫難比興。", 
      "都無色可並。", 
      "萬裏晴天何處來。", 
      "真是屑瓊瑰。"
    ], 
    "rhythmic": "甘露歌"
  }, 
  {
    "author": "王安石", 
    "paragraphs": [
      "天寒日暮山谷裏。", 
      "的礫愁成水。", 
      "池上漸多枝上稀。", 
      "唯有故人知。"
    ], 
    "rhythmic": "甘露歌"
  }, 
  {
    "author": "王安石", 
    "paragraphs": [
      "數家茅屋閒臨水。", 
      "單衫短帽垂楊裏。", 
      "今日是何朝。", 
      "看予度石橋。", 
      "梢梢新月偃。", 
      "午醉醒來晚。", 
      "何物最關情。", 
      "黃鸝三兩聲。"
    ], 
    "rhythmic": "菩薩蠻"
  }, 
  {
    "author": "王安石", 
    "paragraphs": [
      "燈火已收正月半。", 
      "山南山北花撩亂。", 
      "聞說洊亭新水漫。", 
      "騎款段。", 
      "穿雲入塢尋遊伴。", 
      "卻拂僧牀褰素幔。", 
      "千巖萬壑春風暖。", 
      "一弄鬆聲悲急管。", 
      "吹夢斷。", 
      "西看窗日猶嫌短。"
    ], 
    "rhythmic": "漁家傲"
  }, 
  {
    "author": "王安石", 
    "paragraphs": [
      "平岸小橋千嶂抱。", 
      "柔藍一水縈花草。", 
      "茅屋數間窗窈窕。", 
      "塵不到。", 
      "時時自有春風掃。", 
      "午枕覺來聞語鳥。", 
      "敧眠似聽朝雞早。", 
      "忽憶故人今總老。", 
      "貪夢好。", 
      "茫然忘了邯鄲道。"
    ], 
    "rhythmic": "漁家傲"
  }, 
  {
    "author": "王安石", 
    "paragraphs": [
      "孜孜矻矻。", 
      "向無明裏、強作窠窟。", 
      "浮名浮利何濟，堪留戀處，輪迴倉猝。", 
      "幸有明空妙覺，可彈指超出。", 
      "緣底事、拋了全潮，認一浮漚作瀛渤。", 
      "本源自性天真佛。", 
      "祗些些、妄想中埋沒。", 
      "貪他眼花陽豔，誰信道、本來無物。", 
      "一旦茫然，終被閻羅老子相屈。", 
      "便縱有、千種機籌，怎免伊唐突。"
    ], 
    "rhythmic": "雨霖鈴"
  }, 
  {
    "author": "王安石", 
    "paragraphs": [
      "雲垂平野。", 
      "掩映竹籬茅舍。", 
      "闃寂幽居實瀟灑。", 
      "是處綠嬌紅冶。", 
      "丈夫運用堂堂。", 
      "且莫五角六張。", 
      "若有一卮芳酒，逍遙自在無妨。"
    ], 
    "rhythmic": "清平樂"
  }, 
  {
    "author": "王安石", 
    "paragraphs": [
      "百畝中庭半是苔。", 
      "門前白道水縈迴。", 
      "愛閒能有幾人來。", 
      "小院迴廊春寂寂，山桃溪杏兩三栽。", 
      "爲誰零落爲誰開。"
    ], 
    "rhythmic": "浣溪沙"
  }, 
  {
    "author": "王安石", 
    "paragraphs": [
      "常時黃色見眉間。", 
      "鬆桂我同攀。", 
      "每言天上辛苦，不肯餌金丹。", 
      "憐水靜，愛雲閒。", 
      "便忘還。", 
      "高歌一曲，巖谷迤邐，宛似商山。"
    ], 
    "rhythmic": "訴衷情"
  }, 
  {
    "author": "王安石", 
    "paragraphs": [
      "練巾藜杖白雲間。", 
      "有興即躋攀。", 
      "追思往昔如夢，華轂也曾丹。", 
      "塵自擾，性長閒。", 
      "更無還。", 
      "達如周召，窮似丘軻，祗個山山。"
    ], 
    "rhythmic": "訴衷情"
  }, 
  {
    "author": "王安石", 
    "paragraphs": [
      "茫然不肯住林間。", 
      "有處即追攀。", 
      "將他死語圖度，怎得離真丹。", 
      "漿水價，匹如閒。", 
      "也須還。", 
      "何如直截，踢倒軍持，贏取潙山。"
    ], 
    "rhythmic": "訴衷情"
  }, 
  {
    "author": "王安石", 
    "paragraphs": [
      "營巢燕子逞翱翔。", 
      "微志在雕樑。", 
      "碧雲舉翮千里，其奈有鸞皇。", 
      "臨濟處，德山行。", 
      "果承當。", 
      "自時降住，一切天魔，掃地焚香。"
    ], 
    "rhythmic": "訴衷情"
  }, 
  {
    "author": "王安石", 
    "paragraphs": [
      "莫言普化祗顛狂。", 
      "真解作津樑。", 
      "驀然打個筋斗，直跳過羲皇。", 
      "臨濟處，德山行。", 
      "果承當。", 
      "將他建立，認作心誠，也是尋香。"
    ], 
    "rhythmic": "訴衷情"
  }, 
  {
    "author": "王安石", 
    "paragraphs": [
      "嗟見世間人。", 
      "但有纖毫即是塵。", 
      "不住舊時無相貌，沈淪。", 
      "祗爲從來認識神。", 
      "作麼有疏親。", 
      "我自降魔轉法輪。", 
      "不是攝心除妄想，求真。", 
      "幻化空身即法身。"
    ], 
    "rhythmic": "南鄉子"
  }, 
  {
    "author": "王安石", 
    "paragraphs": [
      "自古帝王州。", 
      "鬱鬱蔥蔥佳氣浮。", 
      "四百年來成一夢，堪愁。", 
      "晉代衣冠成古丘。", 
      "繞水恣行遊。", 
      "上盡層城更上樓。", 
      "往事悠悠君莫問，回頭。", 
      "檻外長江空自流。"
    ], 
    "rhythmic": "南鄉子", 
    "tags": [
      "長江"
    ]
  }, 
  {
    "author": "王安石", 
    "paragraphs": [
      "伊呂兩衰翁。", 
      "歷遍窮通。", 
      "一爲釣叟一耕傭。", 
      "若使當時身不遇，老了英雄。", 
      "湯武偶相逢。", 
      "風虎雲龍。", 
      "興王祗在笑談中。", 
      "直至如今千載後，誰與爭功。"
    ], 
    "rhythmic": "浪淘沙令"
  }, 
  {
    "author": "王安石", 
    "paragraphs": [
      "歸依衆，梵行四威儀。", 
      "願我遍遊諸佛土。", 
      "十方賢聖不相離。", 
      "永滅世間癡。"
    ], 
    "rhythmic": "望江南・憶江南"
  }, 
  {
    "author": "王安石", 
    "paragraphs": [
      "歸依法，法法不思議。", 
      "願我六根常寂靜，心如寶月映琉璃。", 
      "了法更無疑。"
    ], 
    "rhythmic": "望江南・憶江南"
  }, 
  {
    "author": "王安石", 
    "paragraphs": [
      "歸依佛，彈指越三祗。", 
      "願我速登無上覺，還如佛坐道場時。", 
      "能智又能悲。"
    ], 
    "rhythmic": "望江南・憶江南"
  }, 
  {
    "author": "王安石", 
    "paragraphs": [
      "三界裏，有取總災危。", 
      "普願衆生同我願，能於空有善思惟。", 
      "三寶共住持。"
    ], 
    "rhythmic": "望江南・憶江南"
  }, 
  {
    "author": "王安石", 
    "paragraphs": [
      "梅好惟嫌淡佇，天教薄與胭脂。", 
      "真妃初出華清池。", 
      "酒入瓊姬半醉。", 
      "東閣詩情易動，高樓玉管休吹。", 
      "北人渾作杏花疑。", 
      "惟有青枝不似。"
    ], 
    "rhythmic": "西江月"
  }, 
  {
    "author": "王安石", 
    "paragraphs": [
      "隔岸桃花紅未半。", 
      "枝頭已有蜂兒亂。", 
      "惆悵武陵人不管。", 
      "清夢斷。", 
      "亭亭佇立春宵短。"
    ], 
    "rhythmic": "漁家傲"
  }, 
  {
    "author": "王安石", 
    "paragraphs": [
      "留春不住。", 
      "費盡鶯兒語。", 
      "滿地殘紅宮錦污。", 
      "昨夜南園風雨。", 
      "小憐初上琵琶。", 
      "曉來思繞天涯。", 
      "不肯畫堂朱戶，春風自在楊花。"
    ], 
    "rhythmic": "清平樂", 
    "tags": [
      "宋詞三百首"
    ]
  }, 
  {
    "author": "王安石", 
    "paragraphs": [
      "雨打江南樹。", 
      "一夜花開無數。", 
      "綠葉漸成陰，下有遊人歸路。", 
      "與君相逢處。", 
      "不道春將暮。", 
      "把酒祝東風，且莫恁、匆匆去。"
    ], 
    "rhythmic": "生查子"
  }, 
  {
    "author": "王安石", 
    "paragraphs": [
      "春又老。", 
      "南陌酒香梅小。", 
      "遍地落花渾不掃。", 
      "夢迴情意悄。", 
      "紅箋寄與添煩惱。", 
      "細寫相思多少。", 
      "醉後幾行書字小。", 
      "淚痕都搵了。"
    ], 
    "rhythmic": "謁金門"
  }, 
  {
    "author": "王安石", 
    "paragraphs": [
      "海棠亂髮皆臨水。", 
      "君知此處花何似。", 
      "涼月白紛紛。", 
      "香風隔岸聞。", 
      "囀枝黃鳥近。", 
      "隔岸聲相應。", 
      "隨意坐莓苔。", 
      "飄零酒一杯。"
    ], 
    "rhythmic": "菩薩蠻"
  }, 
  {
    "author": "王安石", 
    "paragraphs": [
      "別館寒砧，孤城畫角。", 
      "一派秋聲入寥廓。", 
      "東歸燕從海上去，南來雁向沙頭落。", 
      "楚颱風，庾樓月，宛如昨。", 
      "無奈被些名利縛。", 
      "無奈被他情擔閣。", 
      "可惜風流總閒卻。", 
      "當初漫留華表語，而今誤我秦樓約。", 
      "夢闌時，酒醒後，思量著。"
    ], 
    "rhythmic": "千秋歲引", 
    "tags": [
      "宋詞三百首"
    ]
  }, 
  {
    "author": "吳氏1", 
    "paragraphs": [
      "待得明年重把酒。", 
      "攜手。", 
      "那知無雨又無風。"
    ], 
    "rhythmic": "定風波"
  }, 
  {
    "author": "吳師孟", 
    "paragraphs": [
      "錦裏陽和，看萬木凋時，早梅獨秀。", 
      "珍館瓊樓畔，正降跗初吐，穠華將茂。", 
      "國豔天葩，真澹佇、雪肌清瘦。", 
      "似廣寒宮，鉛華未御，自然妝就。", 
      "凝睇倚朱闌，噴清香暗度，易襲襟袖。", 
      "好與花爲主，宜秉燭、頻觀泛湘酎。", 
      "莫待南枝，隨樂府、新聲吹後。", 
      "對賞心人，良辰好景，須信難偶。"
    ], 
    "rhythmic": "蠟梅香"
  }, 
  {
    "author": "俞紫芝", 
    "paragraphs": [
      "釣魚船上謝三郎。", 
      "雙鬢已蒼蒼。", 
      "蓑衣未必清貴，不肯換金章。", 
      "汀草畔，浦花旁。", 
      "靜鳴榔。", 
      "自來好個，漁父家風，一片瀟湘。"
    ], 
    "rhythmic": "阮郎歸"
  }, 
  {
    "author": "俞紫芝", 
    "paragraphs": [
      "弄水亭前千萬景，登臨不忍空回。", 
      "水輕墨澹寫蓬萊。", 
      "莫教世眼，容易洗塵埃。", 
      "收去雨昏都不見，展時還似雲開。", 
      "先生高趣更多才。", 
      "人人盡道，小杜卻重來。"
    ], 
    "rhythmic": "臨江仙"
  }, 
  {
    "author": "俞紫芝", 
    "paragraphs": [
      "地鍾靈，天應瑞。", 
      "簇簇香苞、團作真珠蕊。", 
      "玉宇瑤臺分十二。", 
      "要伴姮娥，月裏雙雙睡。", 
      "月如花，花似月。", 
      "花月生香，添此真奇異。", 
      "不許揚州誇間氣。", 
      "昨夜春風，喚醒瓊瓊醉。"
    ], 
    "rhythmic": "蘇幕遮"
  }, 
  {
    "author": "鄭獬", 
    "paragraphs": [
      "玉環妾意無渝。", 
      "問君心、朝槿何如。"
    ], 
    "rhythmic": "失調名"
  }, 
  {
    "author": "鄭獬", 
    "paragraphs": [
      "江上探春回，正值早梅時節。", 
      "兩行小槽雙鳳，按涼州初徹。", 
      "謝娘扶下繡鞍來，紅靴踏殘雪。", 
      "歸去不須銀燭，有山頭明月。"
    ], 
    "rhythmic": "好事近"
  }, 
  {
    "author": "鄭獬", 
    "paragraphs": [
      "把酒對江梅，花小未禁風力。", 
      "何計不教零落，爲青春留得。", 
      "故人莫問在天涯，尊前苦相憶。", 
      "好把素香收取，寄江南消息。"
    ], 
    "rhythmic": "好事近"
  }, 
  {
    "author": "強至", 
    "paragraphs": [
      "雪月照梅溪畔路。", 
      "幽姿背立無言語。", 
      "冷浸瘦枝清淺處。", 
      "香暗度。", 
      "妝成處士橫斜句。", 
      "渾似玉人常淡佇。", 
      "菱花相對盈清楚。", 
      "誰解小圖先畫取。", 
      "天欲曙。", 
      "恐隨月色雲間去。"
    ], 
    "rhythmic": "漁家傲"
  }, 
  {
    "author": "沈注", 
    "paragraphs": [
      "竹閣雲深，巢虛人闃。", 
      "幾年湖上音塵寂。", 
      "風流今有使君家，月明夜夜聞雙笛。"
    ], 
    "rhythmic": "踏莎行"
  }, 
  {
    "author": "蒲宗孟", 
    "paragraphs": [
      "一陽初起。", 
      "暖力未勝寒氣。", 
      "堪賞素華長獨秀，不併開紅抽紫。", 
      "青帝只應憐潔白，不使雷同衆卉。", 
      "淡然難比。", 
      "粉蝶豈知芳蕊。", 
      "半夜捲簾如乍失，只在銀蟾影裏。", 
      "殘雪枝頭君認取，自有清香旖旎。"
    ], 
    "rhythmic": "望梅花"
  }, 
  {
    "author": "陳汝羲", 
    "paragraphs": [
      "纖纖素手。", 
      "盤裏醉花新點就。", 
      "對葉雙心。", 
      "別有東風意思深。", 
      "瓊沾粉綴。", 
      "消得玉堂留客醉。", 
      "試嗅清芳。", 
      "別有紅羅巧袖香。"
    ], 
    "rhythmic": "減字木蘭花"
  }, 
  {
    "author": "汪輔之", 
    "paragraphs": [
      "晚綠寒紅。", 
      "芳意匆匆。", 
      "惜年華、今與誰同。", 
      "碧雲零落，數字賓鴻。", 
      "看渚蓮凋，宮扇舊，怨秋風。", 
      "流波墜葉，佳期何在，想天教、離恨無窮。", 
      "試將前事，閒倚梧桐。", 
      "有銷魂處，明月夜，錦屏空。"
    ], 
    "rhythmic": "行香子"
  }, 
  {
    "author": "範純仁", 
    "paragraphs": [
      "臘後春前暖律催。", 
      "日和風軟欲開梅。", 
      "公方結客尋佳景，我亦忘形趁酒杯。", 
      "添歌管，續尊罍。", 
      "更闌燭短未能回。", 
      "清歡莫待相期約，乘興來時便可來。"
    ], 
    "rhythmic": "鷓鴣天"
  }, 
  {
    "author": "張才翁", 
    "paragraphs": [
      "萬縷青青，初眠官柳，向人猶未成陰。", 
      "據雕鞍馬上，擁鼻微吟。", 
      "遠宦情懷誰問，空嗟壯志銷沈。", 
      "正好花時節，山城留滯、忍負歸心。", 
      "別離萬裏，飄蓬無定，誰念會合難憑。", 
      "相聚裏，休辭金盞，酒淺還深。", 
      "欲把春愁抖擻，春愁轉更難禁。", 
      "亂山高處，憑闌垂袖，聊寄登臨。"
    ], 
    "rhythmic": "雨中花・夜行船"
  }, 
  {
    "author": "壽涯禪師", 
    "paragraphs": [
      "深願弘慈無縫罅。", 
      "乘時走入衆生界。", 
      "窈窕丰姿都沒賽。", 
      "提魚賣。", 
      "堪笑馬郎來納敗。", 
      "清冷露溼金襽壞。", 
      "茜裙不把珠纓蓋。", 
      "特地掀來呈捏怪。", 
      "牽人愛。", 
      "還盡許多菩薩債。"
    ], 
    "rhythmic": "漁家傲"
  }, 
  {
    "author": "章", 
    "paragraphs": [
      "燕忙鶯懶花殘，正堤上、柳花飄墜。", 
      "輕飛點畫青林，誰道全無才思。", 
      "閒趁遊絲，靜臨深院，日長門閉。", 
      "傍珠簾散漫，垂垂欲下，依前被，風扶起。", 
      "蘭帳玉人睡覺，怪春衣、雪粘瓊綴。", 
      "繡牀旋滿，香球無數，才圓卻碎。", 
      "時見蜂兒，仰粘輕粉，魚吹池水。", 
      "望章臺路杳，金鞍遊蕩，有盈盈淚。"
    ], 
    "rhythmic": "水龍吟"
  }, 
  {
    "author": "章", 
    "paragraphs": [
      "簾移碎影，香褪衣襟。", 
      "舊家庭院嫩苔侵。", 
      "東風過盡，暮雲鎖，綠窗深。", 
      "怕對人、閒枕剩衾。", 
      "樓底輕陰。", 
      "春信斷，怯登臨。", 
      "斷腸魂夢兩沈沈。", 
      "花飛水遠，便從今。", 
      "莫追尋。", 
      "又怎禁、驀地上心。"
    ], 
    "rhythmic": "聲聲令・勝勝令"
  }, 
  {
    "author": "徐積", 
    "paragraphs": [
      "水曲山隈四五家。", 
      "夕陽煙火隔蘆花。", 
      "漁唱歇，醉眠斜。", 
      "綸竿蓑笠是生涯。"
    ], 
    "rhythmic": "漁父樂・漁歌子"
  }, 
  {
    "author": "徐積", 
    "paragraphs": [
      "見說紅塵罩九衢。", 
      "貪名逐利各區區。", 
      "論得失，問榮枯。", 
      "爭似儂家佔五湖。"
    ], 
    "rhythmic": "漁父樂・漁歌子"
  }, 
  {
    "author": "徐積", 
    "paragraphs": [
      "討得漁竿買得船。", 
      "歸休何必待高年。", 
      "深浪裏，亂雲邊。", 
      "只有逍遙是水仙。"
    ], 
    "rhythmic": "漁父樂・漁歌子"
  }, 
  {
    "author": "徐積", 
    "paragraphs": [
      "飽則高歌醉即眠。", 
      "只知頭白不知年。", 
      "江繞屋，水隨船。", 
      "買得風光不著錢。"
    ], 
    "rhythmic": "漁父樂・漁歌子"
  }, 
  {
    "author": "徐積", 
    "paragraphs": [
      "管得江湖佔得山。", 
      "白雲同散學雲閒。", 
      "清旦出，夕陽還。", 
      "不知身在畫屏間。"
    ], 
    "rhythmic": "漁父樂・漁歌子"
  }, 
  {
    "author": "徐積", 
    "paragraphs": [
      "一酌村醪一曲歌。", 
      "回看塵世足風波。", 
      "憂患大，是非多。", 
      "縱得榮華有幾何。"
    ], 
    "rhythmic": "漁父樂・漁歌子"
  }, 
  {
    "author": "沈括", 
    "paragraphs": [
      "鸛鵲樓頭日暖，蓬萊殿裏花香。", 
      "草綠煙迷步輦，天高日近龍牀。"
    ], 
    "rhythmic": "開元樂・三臺"
  }, 
  {
    "author": "沈括", 
    "paragraphs": [
      "樓上正臨宮外，人間不見仙家。", 
      "寒食輕煙薄霧，滿城明月梨花。"
    ], 
    "rhythmic": "開元樂・三臺"
  }, 
  {
    "author": "沈括", 
    "paragraphs": [
      "按舞驪山影裏，迴鑾渭水光中。", 
      "玉笛一天明月，翠華滿陌東風。"
    ], 
    "rhythmic": "開元樂・三臺"
  }, 
  {
    "author": "沈括", 
    "paragraphs": [
      "殿後春旗簇仗，樓前御隊穿花。", 
      "一片紅雲鬧處，外人遙認官家。"
    ], 
    "rhythmic": "開元樂・三臺"
  }, 
  {
    "author": "範寬之", 
    "paragraphs": [
      "謝娘梔子，賈妃萸佩。"
    ], 
    "rhythmic": "失調名"
  }, 
  {
    "author": "方資", 
    "paragraphs": [
      "生逢垂拱。", 
      "不識干戈免田隴。", 
      "士林書圃終年，庸非天寵。", 
      "才初闒茸。", 
      "老去支離何用。", 
      "浩然歸弄。", 
      "似黃鶴、秋風相送。", 
      "塵事塞翁心，浮世莊生夢。", 
      "漾舟遙指煙波，羣山森動。", 
      "神閒意聳。", 
      "回首利鞿名鞚。", 
      "此情誰共。", 
      "問幾斛、淋浪春甕。"
    ], 
    "rhythmic": "黃鶴引"
  }, 
  {
    "author": "王安國", 
    "paragraphs": [
      "秋氣微涼，夢迴明月穿簾幕。", 
      "井梧蕭索。", 
      "正繞南枝鵲。", 
      "寶瑟塵生，金雁空零落。", 
      "情無託。", 
      "鬢雲慵掠。", 
      "不似君恩薄。"
    ], 
    "rhythmic": "點絳脣"
  }, 
  {
    "author": "王安國", 
    "paragraphs": [
      "留春不住。", 
      "費盡鶯兒語。", 
      "滿地殘紅宮錦污。", 
      "昨夜南園風雨。", 
      "小憐初上琵琶。", 
      "曉來思繞天涯。", 
      "不肯畫堂朱戶，春風自在梨花。"
    ], 
    "rhythmic": "清平樂", 
    "tags": [
      "宋詞三百首"
    ]
  }, 
  {
    "author": "王安國", 
    "paragraphs": [
      "畫橋流水。", 
      "雨溼落紅飛不起。", 
      "月破黃昏。", 
      "簾裏餘香馬上聞。", 
      "徘徊不語。", 
      "今夜夢魂何處去。", 
      "不似垂楊。", 
      "猶解飛花入洞房。"
    ], 
    "rhythmic": "減字木蘭花"
  }, 
  {
    "author": "孫洙", 
    "paragraphs": [
      "樓頭上有三冬鼓。", 
      "何須抵死催人去。", 
      "上馬苦匆匆。", 
      "琵琶曲未終。", 
      "回頭腸斷處。", 
      "卻更廉纖雨。", 
      "漫道玉爲堂。", 
      "玉堂今夜長。"
    ], 
    "rhythmic": "菩薩蠻"
  }, 
  {
    "author": "孫洙", 
    "paragraphs": [
      "悵望浮生急景，淒涼寶瑟餘音。", 
      "楚客多情偏怨別，碧山遠水登臨。", 
      "目送連天衰草，夜闌幾處疏砧。", 
      "黃葉無風自落，秋雲不雨長陰。", 
      "天若有情天亦老，搖搖幽恨難禁。", 
      "惆悵舊歡如夢，覺來無處追尋。"
    ], 
    "rhythmic": "河滿子"
  }, 
  {
    "author": "李清臣", 
    "paragraphs": [
      "楊花落。", 
      "燕子穿朱閣。", 
      "苦恨春醪如水薄。", 
      "閒愁無處著。", 
      "去年今日王陵舍，鼓角秋風。", 
      "千歲遼東。", 
      "回首人間萬事空。"
    ], 
    "rhythmic": "失調名"
  }, 
  {
    "author": "韋驤", 
    "paragraphs": [
      "人生可意。", 
      "祗說功名貪富貴。", 
      "遇景開懷。", 
      "且盡生前有限杯。", 
      "韶華幾許。", 
      "鵜鴂聲殘無覓處。", 
      "莫自因循。", 
      "一片花飛減卻春。"
    ], 
    "rhythmic": "減字木蘭花"
  }, 
  {
    "author": "韋驤", 
    "paragraphs": [
      "金貂貰酒。", 
      "樂事可爲須趁手。", 
      "且醉青春。", 
      "白髮何曾饒貴人。", 
      "鳳笙鼉鼓。", 
      "況是桃花落紅雨。", 
      "莫訴觥籌。", 
      "炊熟黃粱一夢休。"
    ], 
    "rhythmic": "減字木蘭花"
  }, 
  {
    "author": "韋驤", 
    "paragraphs": [
      "鸞坡鳳沼。", 
      "軒冕儻來何足道。", 
      "存養天真。", 
      "安用浮名絆此身。", 
      "勞生逸老。", 
      "擺脫紛華須是早。", 
      "解綬眠雲。", 
      "林下何曾見一人。"
    ], 
    "rhythmic": "減字木蘭花"
  }, 
  {
    "author": "韋驤", 
    "paragraphs": [
      "危樓引望。", 
      "天氣猶寒花未放。", 
      "遠思悠悠。", 
      "芳草何年恨即休。", 
      "仙蹤何處。", 
      "此去蓬山多少路。", 
      "春靄騰騰。", 
      "更在瑤臺十二層。"
    ], 
    "rhythmic": "減字木蘭花"
  }, 
  {
    "author": "韋驤", 
    "paragraphs": [
      "帝城春媚。", 
      "綠柳參天花照地。", 
      "共樂昇平。", 
      "處處樓臺歌板聲。", 
      "香輪玉鐙。", 
      "馳驟芳郊爭選勝。", 
      "妙舞輕謳。", 
      "擾亂春風卒未休。"
    ], 
    "rhythmic": "減字木蘭花"
  }, 
  {
    "author": "韋驤", 
    "paragraphs": [
      "瓊杯且盡清歌送。", 
      "人生離合真如夢。", 
      "瞬息又春歸。", 
      "回頭光景非。", 
      "香噴金獸暖。", 
      "歡意愁更短。", 
      "白髮不須量。", 
      "從教千丈長。"
    ], 
    "rhythmic": "菩薩蠻"
  }, 
  {
    "author": "韋驤", 
    "paragraphs": [
      "歲華將暮，寒林蕭索，極目凍雲垂地。", 
      "官梅忽見一枝芳，便頓覺、新春情味。", 
      "小筵開處，歌喉清婉，舞態蹁躚爭媚。", 
      "沈腰潘鬢兩休論，共舉白、何須惜醉。"
    ], 
    "rhythmic": "鵲橋仙"
  }, 
  {
    "author": "韋驤", 
    "paragraphs": [
      "雕闌香砌。", 
      "紅紫妖韶何足計。", 
      "爭似幽芳。", 
      "幾朵先春蘸碧塘。", 
      "玉盤金盞。", 
      "誰謂花神情有限。", 
      "綽約仙姿。", 
      "彷彿江皋解佩時。"
    ], 
    "rhythmic": "減字木蘭花"
  }, 
  {
    "author": "韋驤", 
    "paragraphs": [
      "冷豔幽香奇絕。", 
      "粉金裁雪。", 
      "無端又欲恨春風，恨不解、千千結。", 
      "曲檻小池清切。", 
      "倚煙籠月。", 
      "佳人纖手傍柔條，似不忍、輕攀折。"
    ], 
    "rhythmic": "洛陽春・一落縈"
  }, 
  {
    "author": "韋驤", 
    "paragraphs": [
      "漏新春消耗，柳眼微青，素梅猶小。", 
      "簾幕輕寒，引爐煙嫋嫋。", 
      "鳳管雍容，雁箏清切，對綺筵呈妙。", 
      "此際歡虞，門庭自有，輝光榮耀。", 
      "慶事難逢，世間須信，八十遐齡，古來稀少。", 
      "況偶佳辰，是桑弧曾表。", 
      "滿奉金觥，暫停牙板，聽雅歌精禱。", 
      "惟願增高，龜年鶴算，鴻恩紫詔。"
    ], 
    "rhythmic": "醉蓬萊"
  }, 
  {
    "author": "韋驤", 
    "paragraphs": [
      "林葉陰濃，海雲峯聳，夏景漸分。", 
      "稱畫堂開宴，雍雍笑語，高年耆德，初弄君恩。", 
      "漢相家聲，一經傳訓，賞典今朝歸慶門。", 
      "清和晝，見香飄百和，樂按長春。", 
      "休論。", 
      "萬事紛紜。", 
      "算壽考、鄉閭能幾人。", 
      "況鳳書才降，龜齡正永，莫辭金盞，一醉醺醺。", 
      "萱草忘憂，榴花含笑，庭院風光如再新。", 
      "成歡頌，願齊堅檜柏，頻奉絲綸。"
    ], 
    "rhythmic": "沁園春"
  }, 
  {
    "author": "圓禪師", 
    "paragraphs": [
      "本是瀟湘一釣客。", 
      "自東自西自南北。", 
      "只把孤舟爲屋宅。", 
      "無寬窄。", 
      "幕天席地人難測。", 
      "頃聞四海停戈革。", 
      "金門懶去投書冊。", 
      "時向灘頭歌月白。", 
      "真高格。", 
      "浮名浮利誰拘得。"
    ], 
    "rhythmic": "漁家傲"
  }, 
  {
    "author": "則禪師", 
    "paragraphs": [
      "咄這牛兒，身強力健，幾人能解牽騎。", 
      "爲貪原上，嫩草綠離離。", 
      "只管尋芳逐翠，奔馳後、不顧傾危。", 
      "爭知道，山遙水遠，回首到家遲。", 
      "牧童，今有智，長繩牢把，短杖高提。", 
      "入泥入水，終是不生疲。", 
      "直待心調步穩，青松下、孤笛橫吹。", 
      "當歸去，人牛不見，正是月明時。"
    ], 
    "rhythmic": "滿庭芳"
  }, 
  {
    "author": "陳偕", 
    "paragraphs": [
      "芰荷風、滌面恰麥秋，應倒著春衣。", 
      "渡曉溪雲溼，日流塵腳，露滉蛛絲。", 
      "調翼受風雛燕，弱不解爭泥。", 
      "襯琅玕錦院，竹外薔薇。", 
      "立久闌幹憑暖，看行魚吹沫，波暈平池。", 
      "蘚痕斑礎石，漸雨熟梅時。", 
      "傍短籬、成糰粉蝶，掠野花、相逐□高低。", 
      "忘言處，徽弦乍拂，流水先知。"
    ], 
    "rhythmic": "八聲甘州"
  }, 
  {
    "author": "陳偕", 
    "paragraphs": [
      "嵐影浮春，雲容閣雨，澄泓碧展玻璃。", 
      "高低樓觀，窗戶舞漣漪。", 
      "別有輕盈水面，清謳起、舟葉如飛。", 
      "沙堤上，垂鞭信馬，柳重綠交枝。", 
      "漸殘紅倒影，金波瀲灩，弦管催歸。", 
      "看飄香陳粉，滿路扶攜。", 
      "不盡湖邊風月，孤山下、猿鳥須知。", 
      "東風裏、年年此水，貯盡是和非。"
    ], 
    "rhythmic": "滿庭芳"
  }, 
  {
    "author": "陳偕", 
    "paragraphs": [
      "榆莢拋錢，桃英胎子，楊花已送春歸。", 
      "未成萍葉，水面綠紋肥。", 
      "沙暖溪禽行哺，忘機處、雛母相隨。", 
      "重簾靜，銅壺晝歇，聲度竹間棋。", 
      "人生如意少，樂隨春減，恨爲情離。", 
      "怕牽愁勾怨，漸近金徽。", 
      "浮世更相代謝，江頭明月，渡口斜暉。", 
      "關情處，摩挲釣石，莫遣上苔衣。"
    ], 
    "rhythmic": "滿庭芳"
  }, 
  {
    "author": "晏幾道", 
    "paragraphs": [
      "鬥草階前初見，穿針樓上曾逢。", 
      "羅裙香露玉釵風。", 
      "靚妝眉沁綠，羞臉粉生紅。", 
      "流水便隨春遠，行雲終與誰同。", 
      "酒醒長恨錦屏空。", 
      "相尋夢裏路，飛雨落花中。"
    ], 
    "rhythmic": "臨江仙"
  }, 
  {
    "author": "晏幾道", 
    "paragraphs": [
      "身外閒愁空滿，眼中歡事常稀。", 
      "明年應賦送君詩。", 
      "細從今夜數，相會幾多時。", 
      "淺酒欲邀誰勸，深情惟有君知。", 
      "東溪春近好同歸。", 
      "柳垂江上影，梅謝雪中枝。"
    ], 
    "rhythmic": "臨江仙"
  }, 
  {
    "author": "晏幾道", 
    "paragraphs": [
      "淡水三年歡意，危弦幾夜離情。", 
      "曉霜紅葉舞歸程。", 
      "客情今古道，秋夢短長亭。", 
      "淥酒尊前清淚，陽關疊裏離聲。", 
      "少陵詩思舊才名。", 
      "雲鴻相約處，煙霧九重城。"
    ], 
    "rhythmic": "臨江仙"
  }, 
  {
    "author": "晏幾道", 
    "paragraphs": [
      "淺淺餘寒春半，雪消蕙草初長。", 
      "煙迷柳岸舊池塘。", 
      "風吹梅蕊鬧，雨細杏花香。", 
      "月墮枝頭歡意，從前虛夢高唐，覺來何處放思量。", 
      "如今不是夢，真個到伊行。"
    ], 
    "rhythmic": "臨江仙"
  }, 
  {
    "author": "晏幾道", 
    "paragraphs": [
      "長愛碧闌幹影，芙蓉秋水開時。", 
      "臉紅凝露學嬌啼。", 
      "霞觴薰冷豔，雲髻嫋纖枝。", 
      "煙雨依前時候，霜叢如舊芳菲。", 
      "與誰同醉採香歸。", 
      "去年花下客，今似蝶分飛。"
    ], 
    "rhythmic": "臨江仙"
  }, 
  {
    "author": "晏幾道", 
    "paragraphs": [
      "旖旎仙花解語，輕盈春柳能眠。", 
      "玉樓深處綺窗前。", 
      "夢迴芳草夜，歌罷落梅天。", 
      "瀋水濃薰繡被，流霞淺酌金船。", 
      "綠嬌紅小正堪憐。", 
      "莫如雲易散，須似月頻圓。"
    ], 
    "rhythmic": "臨江仙"
  }, 
  {
    "author": "晏幾道", 
    "paragraphs": [
      "夢後樓臺高鎖，酒醒簾幕低垂。", 
      "去年春恨卻來時。", 
      "落花人獨立，微雨燕雙飛。", 
      "記得小蘋初見，兩重心字羅衣。", 
      "琵琶弦上說相思。", 
      "當時明月在，曾照彩雲歸。"
    ], 
    "rhythmic": "臨江仙", 
    "tags": [
      "宋詞三百首"
    ]
  }, 
  {
    "author": "晏幾道", 
    "paragraphs": [
      "東野亡來無麗句，於君去後少交親。", 
      "追思往事好沾巾。", 
      "白頭王建在，猶見詠詩人。", 
      "學道深山空自老，留名千載不幹身。", 
      "酒筵歌席莫辭頻。", 
      "爭如南陌上，佔取一年春。"
    ], 
    "rhythmic": "臨江仙"
  }, 
  {
    "author": "晏幾道", 
    "paragraphs": [
      "卷絮風頭寒欲盡。", 
      "墜粉飄紅，日日香成陣。", 
      "新酒又添殘酒困。", 
      "今春不減前春恨。", 
      "蝶去鶯飛無處問。", 
      "隔水高樓，望斷雙魚信。", 
      "惱亂層波橫一寸。", 
      "斜陽只與黃昏近。"
    ], 
    "rhythmic": "蝶戀花", 
    "tags": [
      "宋詞三百首"
    ]
  }, 
  {
    "author": "晏幾道", 
    "paragraphs": [
      "初拈霜紈生悵望。", 
      "隔葉鶯聲，似學秦娥唱。", 
      "午睡醒來慵一餉。", 
      "雙紋翠簟鋪寒浪。", 
      "雨罷蘋風吹碧漲。", 
      "脈脈荷花，淚臉紅相向。", 
      "斜貼綠雲新月上。", 
      "彎環正是愁眉樣。"
    ], 
    "rhythmic": "蝶戀花"
  }, 
  {
    "author": "晏幾道", 
    "paragraphs": [
      "庭院碧苔紅葉遍。", 
      "金菊開時，已近重陽宴。", 
      "日日露荷凋綠扇。", 
      "粉塘煙水澄如練。", 
      "試倚涼風醒酒面。", 
      "雁字來時，恰向層樓見。", 
      "幾點護霜雲影轉。", 
      "誰家蘆管吹秋怨。"
    ], 
    "rhythmic": "蝶戀花"
  }, 
  {
    "author": "晏幾道", 
    "paragraphs": [
      "喜鵲橋成催鳳駕。", 
      "天爲歡遲，乞與初涼夜。", 
      "乞巧雙蛾加意畫。", 
      "玉鉤斜傍西南掛。", 
      "分鈿擘釵涼葉下。", 
      "香袖憑肩，誰記當時話。", 
      "路隔銀河猶可借。", 
      "世間離恨何年罷。"
    ], 
    "rhythmic": "蝶戀花"
  }, 
  {
    "author": "晏幾道", 
    "paragraphs": [
      "碧草池塘春又晚。", 
      "小葉風嬌，尚學娥妝淺。", 
      "雙燕來時還念遠。", 
      "珠簾繡戶楊花滿。", 
      "綠柱頻移弦易斷。", 
      "細看秦箏，正似人情短。", 
      "一曲啼烏心緒亂。", 
      "紅顏暗與流年換。"
    ], 
    "rhythmic": "蝶戀花"
  }, 
  {
    "author": "晏幾道", 
    "paragraphs": [
      "碾玉釵頭雙鳳小。", 
      "倒暈工夫，畫得宮眉巧。", 
      "嫩曲羅裙勝碧草。", 
      "鴛鴦繡字春衫好。", 
      "三月露桃芳意早。", 
      "細看花枝，人面爭多少。", 
      "水調聲長歌未了。", 
      "掌中杯盡東池曉。"
    ], 
    "rhythmic": "蝶戀花"
  }, 
  {
    "author": "晏幾道", 
    "paragraphs": [
      "醉別西樓醒不記。", 
      "春夢秋雲，聚散真容易。", 
      "斜月半窗還少睡。", 
      "畫屏閒展吳山翠。", 
      "衣上酒痕詩裏字。", 
      "點點行行，總是淒涼意。", 
      "紅燭自憐無好計。", 
      "夜寒空替人垂淚。"
    ], 
    "rhythmic": "蝶戀花", 
    "tags": [
      "宋詞三百首"
    ]
  }, 
  {
    "author": "晏幾道", 
    "paragraphs": [
      "欲減羅衣寒未去。", 
      "不卷珠簾，人在深深處。", 
      "殘杏枝頭花幾許。", 
      "啼紅正恨清明雨。", 
      "盡日沈香煙一縷。", 
      "宿酒醒遲，惱破春情緒。", 
      "遠信還因歸燕誤。", 
      "小屏風上西江路。"
    ], 
    "rhythmic": "蝶戀花"
  }, 
  {
    "author": "晏幾道", 
    "paragraphs": [
      "千葉早梅誇百媚。", 
      "笑面凌寒，內樣妝先試。", 
      "月臉冰肌香細膩。", 
      "風流新稱東君意。", 
      "一捻年光春有味。", 
      "江北江南，更有誰相比。", 
      "橫玉聲中吹滿地。", 
      "好枝長恨無人寄。"
    ], 
    "rhythmic": "蝶戀花"
  }, 
  {
    "author": "晏幾道", 
    "paragraphs": [
      "金翦刀頭芳意動。", 
      "彩蕊開時，不怕朝寒重。", 
      "晴雪半消花䰒䰄。", 
      "曉妝呵盡香酥凍。", 
      "十二樓中雙翠鳳。", 
      "縹緲歌聲，記得江南弄。", 
      "醉舞春風誰可共。", 
      "秦雲已有鴛屏夢。"
    ], 
    "rhythmic": "蝶戀花"
  }, 
  {
    "author": "晏幾道", 
    "paragraphs": [
      "笑豔秋蓮生綠浦。", 
      "紅臉青腰，舊識凌波女。", 
      "照影弄妝嬌欲語。", 
      "西風豈是繁華主。", 
      "可恨良辰天不與。", 
      "才過斜陽，又是黃昏雨。", 
      "朝落暮開空自許。", 
      "竟無人解知心苦。"
    ], 
    "rhythmic": "蝶戀花"
  }, 
  {
    "author": "晏幾道", 
    "paragraphs": [
      "碧落秋風吹玉樹。", 
      "翠節紅旌，晚過銀河路。", 
      "休笑星機停弄杼。", 
      "鳳幃已在雲深處。", 
      "樓上金針穿繡縷。", 
      "誰管天邊，隔歲分飛苦。", 
      "試等夜闌尋別緒。", 
      "淚痕千點羅衣露。"
    ], 
    "rhythmic": "蝶戀花"
  }, 
  {
    "author": "晏幾道", 
    "paragraphs": [
      "碧玉高樓臨水住。", 
      "紅杏開時，花底曾相遇。", 
      "一曲陽春春已暮。", 
      "曉鶯聲斷朝雲去。", 
      "遠水來從樓下路。", 
      "過盡流波，未得魚中素。", 
      "月細風尖垂柳渡。", 
      "夢魂長在分襟處。"
    ], 
    "rhythmic": "蝶戀花"
  }, 
  {
    "author": "晏幾道", 
    "paragraphs": [
      "夢入江南煙水路。", 
      "行盡江南，不與離人遇。", 
      "睡裏消魂無說處。", 
      "覺來惆悵消魂誤。", 
      "欲盡此情書尺素。", 
      "浮雁沈魚，終了無憑據。", 
      "卻倚緩絃歌別緒。", 
      "斷腸移破秦箏柱。"
    ], 
    "rhythmic": "蝶戀花", 
    "tags": [
      "宋詞三百首"
    ]
  }, 
  {
    "author": "晏幾道", 
    "paragraphs": [
      "黃菊開時傷聚散。", 
      "曾記花前，共說深深願。", 
      "重見金英人未見。", 
      "相思一夜天涯遠。", 
      "羅帶同心閒結遍。", 
      "帶易成雙，人恨成雙晚。", 
      "欲寫彩箋書別怨。", 
      "淚痕早已先書滿。"
    ], 
    "rhythmic": "蝶戀花"
  }, 
  {
    "author": "晏幾道", 
    "paragraphs": [
      "彩袖殷勤捧玉鍾。", 
      "當年拼卻醉顏紅。", 
      "舞低楊柳樓心月，歌盡桃花扇影風。", 
      "從別後，憶相逢。", 
      "幾回魂夢與君同。", 
      "今宵剩把銀釭照，猶恐相逢是夢中。"
    ], 
    "rhythmic": "鷓鴣天", 
    "tags": [
      "宋詞三百首"
    ]
  }, 
  {
    "author": "晏幾道", 
    "paragraphs": [
      "一醉醒來春又殘。", 
      "野棠梨雨淚闌幹。", 
      "玉笙聲裏鸞空怨。", 
      "羅幕香中燕未還。", 
      "終易散，且長閒。", 
      "莫教離恨損朱顏。", 
      "誰堪共展鴛鴦錦，同過西樓此夜寒。"
    ], 
    "rhythmic": "鷓鴣天"
  }, 
  {
    "author": "晏幾道", 
    "paragraphs": [
      "梅蕊新妝桂葉眉。", 
      "小蓮風韻出瑤池。", 
      "雲隨綠水歌聲轉，雪繞紅綃舞袖垂。", 
      "傷別易，恨歡遲。", 
      "惜無紅錦爲裁詩。", 
      "行人莫便消魂去，漢渚星橋尚有期。"
    ], 
    "rhythmic": "鷓鴣天"
  }, 
  {
    "author": "晏幾道", 
    "paragraphs": [
      "守得蓮開結伴遊。", 
      "約開萍葉上蘭舟。", 
      "來時浦口雲隨棹，採罷江邊月滿樓。", 
      "花不語，水空流。", 
      "年年拼得爲花愁。", 
      "明朝萬一西風動，爭向朱顏不耐秋。"
    ], 
    "rhythmic": "鷓鴣天"
  }, 
  {
    "author": "晏幾道", 
    "paragraphs": [
      "鬥鴨池南夜不歸。", 
      "酒闌紈扇有新詩。", 
      "雲隨碧玉歌聲轉，雪繞紅瓊舞袖回。", 
      "今感舊，欲沾衣。", 
      "可憐人似水東西。", 
      "回頭滿眼淒涼事，秋月春風豈得知。"
    ], 
    "rhythmic": "鷓鴣天"
  }, 
  {
    "author": "晏幾道", 
    "paragraphs": [
      "當日佳期鵲誤傳。", 
      "至今猶作斷腸仙。", 
      "橋成漢渚星波外，人在鸞歌鳳舞前。", 
      "歡盡夜，別經年。", 
      "別多歡少奈何天。", 
      "情知此會無長計。", 
      "咫尺涼蟾亦未圓。"
    ], 
    "rhythmic": "鷓鴣天"
  }, 
  {
    "author": "晏幾道", 
    "paragraphs": [
      "題破香箋小砑紅。", 
      "詩篇多寄舊相逢。", 
      "西樓酒面垂垂雪，南苑春衫細細風。", 
      "花不盡，柳無窮。", 
      "別來歡事少人同。", 
      "憑誰問取歸雲信，今在巫山第幾峯。"
    ], 
    "rhythmic": "鷓鴣天"
  }, 
  {
    "author": "晏幾道", 
    "paragraphs": [
      "清潁尊前酒滿衣。", 
      "十年風月舊相知。", 
      "憑誰細話當時事，腸斷山長水遠詩。", 
      "金鳳闕，玉龍墀。", 
      "看君來換錦袍時。", 
      "姮娥已有殷勤約，留著蟾宮第一枝。"
    ], 
    "rhythmic": "鷓鴣天"
  }, 
  {
    "author": "晏幾道", 
    "paragraphs": [
      "醉拍春衫惜舊香。", 
      "天將離恨惱疏狂。", 
      "年年陌上生秋草，日日樓中到夕陽。", 
      "雲渺渺，水茫茫。", 
      "徵人歸路許多長。", 
      "相思本是無憑語，莫向花箋費淚行。"
    ], 
    "rhythmic": "鷓鴣天"
  }, 
  {
    "author": "晏幾道", 
    "paragraphs": [
      "小令尊前見玉簫。", 
      "銀燈一曲太妖嬈。", 
      "歌中醉倒誰能恨，唱罷歸來酒未消。", 
      "春悄悄，夜迢迢。", 
      "碧雲天共楚宮遙。", 
      "夢魂慣得無拘檢，又踏楊花過謝橋。"
    ], 
    "rhythmic": "鷓鴣天"
  }, 
  {
    "author": "晏幾道", 
    "paragraphs": [
      "楚女腰肢越女腮。", 
      "粉圓雙蕊髻中開。", 
      "朱弦曲怨愁春盡，淥酒杯寒記夜來。", 
      "新擲果，舊分釵。", 
      "冶遊音信隔章臺。", 
      "花間錦字空頻寄，月底金鞍竟未回。"
    ], 
    "rhythmic": "鷓鴣天"
  }, 
  {
    "author": "晏幾道", 
    "paragraphs": [
      "十里樓臺倚翠微。", 
      "百花深處杜娟啼。", 
      "殷勤自與行人語，不似流鶯取次飛。", 
      "驚夢覺，弄晴時。", 
      "聲聲只道不如歸。", 
      "天涯豈是無歸意，爭奈歸期未可期。"
    ], 
    "rhythmic": "鷓鴣天"
  }, 
  {
    "author": "晏幾道", 
    "paragraphs": [
      "陌上濛濛殘絮飛。", 
      "杜娟花裏杜娟啼。", 
      "年年底事不歸去，怨月愁煙長爲誰。", 
      "梅雨細，曉風微。", 
      "倚樓人聽欲沾衣。", 
      "故園三度羣花謝，曼倩天涯猶未歸。"
    ], 
    "rhythmic": "鷓鴣天"
  }, 
  {
    "author": "晏幾道", 
    "paragraphs": [
      "曉日迎長歲歲同。", 
      "太平簫鼓間歌鐘。", 
      "雲高未有前村雪，梅小初開昨夜風。", 
      "羅幕翠，錦筵紅。", 
      "釵頭羅勝寫宜冬。", 
      "從今屈指春期近，莫使金尊對月空。"
    ], 
    "rhythmic": "鷓鴣天"
  }, 
  {
    "author": "晏幾道", 
    "paragraphs": [
      "小玉樓中月上時。", 
      "夜來惟許月華知。", 
      "重簾有意藏私語，雙燭無端惱暗期。", 
      "傷別易，恨歡遲。", 
      "歸來何處驗相思。", 
      "沈郎春雪愁消臂，謝女香膏懶畫眉。"
    ], 
    "rhythmic": "鷓鴣天"
  }, 
  {
    "author": "晏幾道", 
    "paragraphs": [
      "手拈香箋憶小蓮。", 
      "欲將遺恨倩誰傳。", 
      "歸來獨臥逍遙夜，夢裏相逢酩酊天。", 
      "花易落，月難圓。", 
      "只應花月似歡緣。", 
      "秦箏算有心情在，試寫離聲入舊弦。"
    ], 
    "rhythmic": "鷓鴣天"
  }, 
  {
    "author": "晏幾道", 
    "paragraphs": [
      "九日悲秋不到心。", 
      "鳳城歌管有新音。", 
      "風凋碧柳愁眉淡，露染黃花笑靨深。", 
      "初見雁，已聞砧。", 
      "綺羅叢裏勝登臨。", 
      "須教月戶纖纖玉，細捧霞觴灩灩金。"
    ], 
    "rhythmic": "鷓鴣天"
  }, 
  {
    "author": "晏幾道", 
    "paragraphs": [
      "碧藕花開水殿涼。", 
      "萬年枝外轉紅陽。", 
      "昇平歌管隨天仗，祥瑞封章滿御牀。", 
      "金掌露，玉爐香。", 
      "歲華方共聖恩長。", 
      "皇州又奏圜扉靜，十樣宮眉捧壽觴。"
    ], 
    "rhythmic": "鷓鴣天"
  }, 
  {
    "author": "晏幾道", 
    "paragraphs": [
      "綠橘梢頭幾點春。", 
      "似留香蕊送行人。", 
      "明朝紫鳳朝天路，十二重城五碧雲。", 
      "歌漸咽，酒初醺。", 
      "盡將紅淚溼湘裙。", 
      "贛江西畔從今日，明月清風憶使君。"
    ], 
    "rhythmic": "鷓鴣天"
  }, 
  {
    "author": "晏幾道", 
    "paragraphs": [
      "金鞭美少年，去躍青驄馬。", 
      "牽繫玉樓人，繡被春寒夜。", 
      "消息未歸來，寒食梨花謝。", 
      "無處說相思，背面鞦韆下。"
    ], 
    "rhythmic": "生查子"
  }, 
  {
    "author": "晏幾道", 
    "paragraphs": [
      "輕勻兩臉花，淡掃雙眉柳。", 
      "會寫錦箋時，學弄朱弦後。", 
      "今春玉釧寬，昨夜羅裙皺。", 
      "無計奈情何，且醉金盃酒。"
    ], 
    "rhythmic": "生查子"
  }, 
  {
    "author": "晏幾道", 
    "paragraphs": [
      "關山魂夢長，魚雁音塵少。", 
      "兩鬢可憐青，只爲相思老。", 
      "歸夢碧紗窗，說與人人道。", 
      "真個別離難，不似相逢好。"
    ], 
    "rhythmic": "生查子", 
    "tags": [
      "宋詞三百首"
    ]
  }, 
  {
    "author": "晏幾道", 
    "paragraphs": [
      "墜雨已辭雲，流水難歸浦。", 
      "遺恨幾時休，心抵秋蓮苦。", 
      "忍淚不能歌，試託哀弦語。", 
      "弦語願相逢，知有相逢否。"
    ], 
    "rhythmic": "生查子"
  }, 
  {
    "author": "晏幾道", 
    "paragraphs": [
      "一分殘酒霞，兩點愁蛾暈。", 
      "羅幕夜猶寒，玉枕春先困。", 
      "心情翦綵慵，時節燒燈近。", 
      "見少別離多，還有人堪恨。"
    ], 
    "rhythmic": "生查子"
  }, 
  {
    "author": "晏幾道", 
    "paragraphs": [
      "輕輕制舞衣，小小裁歌扇。", 
      "三月柳濃時，又向津亭見。", 
      "垂淚送行人，溼破紅妝面。", 
      "玉指袖中彈，一曲清商怨。"
    ], 
    "rhythmic": "生查子"
  }, 
  {
    "author": "晏幾道", 
    "paragraphs": [
      "紅塵陌上游，碧柳堤邊住。", 
      "才趁彩雲來，又逐飛花去。", 
      "深深美酒家，曲曲幽香路。", 
      "風月有情時，總是相思處。"
    ], 
    "rhythmic": "生查子"
  }, 
  {
    "author": "晏幾道", 
    "paragraphs": [
      "長恨涉江遙，移近溪頭住。", 
      "閒蕩木蘭舟，誤入雙鴛浦。", 
      "無端輕薄雲，暗作廉纖雨。", 
      "翠袖不勝寒，欲向荷花語。"
    ], 
    "rhythmic": "生查子"
  }, 
  {
    "author": "晏幾道", 
    "paragraphs": [
      "遠山眉黛長，細柳腰肢嫋。", 
      "妝罷立春風，一笑千金少。", 
      "歸去鳳城時，說與青樓道。", 
      "遍看潁川花，不似師師好。"
    ], 
    "rhythmic": "生查子"
  }, 
  {
    "author": "晏幾道", 
    "paragraphs": [
      "落梅庭榭香，芳草池塘綠。", 
      "春恨最關情，日過闌幹曲。", 
      "幾時花裏閒，看得花枝足。", 
      "醉後莫思家，借取師師宿。"
    ], 
    "rhythmic": "生查子"
  }, 
  {
    "author": "晏幾道", 
    "paragraphs": [
      "狂花頃刻香，晚蝶纏綿意。", 
      "天與短因緣，聚散常容易。", 
      "傳唱入離聲，惱亂雙蛾翠。", 
      "遊子不堪聞，正是衷腸事。"
    ], 
    "rhythmic": "生查子"
  }, 
  {
    "author": "晏幾道", 
    "paragraphs": [
      "官身幾日閒，世事何時足。", 
      "君貌不長紅，我鬢無重綠。", 
      "榴花滿盞香，金縷多情曲。", 
      "且盡眼中歡，莫嘆時光促。"
    ], 
    "rhythmic": "生查子"
  }, 
  {
    "author": "晏幾道", 
    "paragraphs": [
      "春從何處歸，試向溪邊問。", 
      "岸柳弄嬌黃，隴麥回青潤。", 
      "多情美少年，屈指芳菲近。", 
      "誰寄嶺頭梅，來報江南信。"
    ], 
    "rhythmic": "生查子"
  }, 
  {
    "author": "晏幾道", 
    "paragraphs": [
      "淥水帶青潮。", 
      "水上朱闌小渡橋。", 
      "橋上女兒雙笑靨，妖嬈。", 
      "倚著闌幹弄柳條。", 
      "月夜落花朝。", 
      "減字偷聲按玉簫。", 
      "柳外行人回首處，迢迢。", 
      "若比銀河路更遙。"
    ], 
    "rhythmic": "南鄉子"
  }, 
  {
    "author": "晏幾道", 
    "paragraphs": [
      "小蕊受春風。", 
      "日日宮花花樹中。", 
      "恰向柳綿撩亂處，相逢。", 
      "笑靨旁邊心字濃。", 
      "歸路草茸茸。", 
      "家在秦樓更近東。", 
      "醒去醉來無限事，誰同。", 
      "說著西池滿面紅。"
    ], 
    "rhythmic": "南鄉子"
  }, 
  {
    "author": "晏幾道", 
    "paragraphs": [
      "花落未須悲。", 
      "紅蕊明年又滿枝。", 
      "惟有花間人別後，無期。", 
      "水闊山長雁字遲。", 
      "今日最相思。", 
      "記得攀條話別離。", 
      "共說春來春去事，多時。", 
      "一點愁心入翠眉。"
    ], 
    "rhythmic": "南鄉子"
  }, 
  {
    "author": "晏幾道", 
    "paragraphs": [
      "何處別時難。", 
      "玉指偷將粉淚彈。", 
      "記得來時樓上燭，初殘。", 
      "待得清霜滿畫闌。", 
      "不慣獨眠寒。", 
      "自解羅衣襯枕檀。", 
      "百媚也應愁不睡，更闌。", 
      "惱亂心情半被閒。"
    ], 
    "rhythmic": "南鄉子"
  }, 
  {
    "author": "晏幾道", 
    "paragraphs": [
      "畫鴨懶薰香。", 
      "繡茵猶展舊鴛鴦。", 
      "不似同衾愁易曉，空牀。", 
      "細剔銀燈怨漏長。", 
      "幾夜月波涼。", 
      "夢魂隨月到蘭房。", 
      "殘睡覺來人又遠，難忘。", 
      "便是無情也斷腸。"
    ], 
    "rhythmic": "南鄉子"
  }, 
  {
    "author": "晏幾道", 
    "paragraphs": [
      "眼約也應虛。", 
      "昨夜歸來鳳枕孤。", 
      "且據如今情分裏，相於。", 
      "只恐多時不似初。", 
      "深意託雙魚。", 
      "小翦蠻箋細字書。", 
      "更把此情重問得，何如。", 
      "共結因緣久遠無。"
    ], 
    "rhythmic": "南鄉子"
  }, 
  {
    "author": "晏幾道", 
    "paragraphs": [
      "新月又如眉。", 
      "長笛誰教月下吹。", 
      "樓倚暮雲初見雁，南飛。", 
      "漫道行人雁後歸。", 
      "意欲夢佳期。", 
      "夢裏關山路不知。", 
      "卻待短書來破恨，應遲。", 
      "還是涼生玉枕時。"
    ], 
    "rhythmic": "南鄉子"
  }, 
  {
    "author": "晏幾道", 
    "paragraphs": [
      "留人不住。", 
      "醉解蘭舟去。", 
      "一棹碧濤春水路。", 
      "過盡曉鶯啼處。", 
      "渡頭楊柳青青。", 
      "枝枝葉葉離情。", 
      "此後錦書休寄，畫樓雲雨無憑。"
    ], 
    "rhythmic": "清平樂", 
    "tags": [
      "宋詞三百首"
    ]
  }, 
  {
    "author": "晏幾道", 
    "paragraphs": [
      "千花百草。", 
      "送得春歸了。", 
      "拾蕊人稀紅漸少。", 
      "葉底杏青梅小。", 
      "小瓊閒抱琵琶。", 
      "雪香微透輕紗。", 
      "正好一枝嬌豔，當筵獨佔韶華。"
    ], 
    "rhythmic": "清平樂"
  }, 
  {
    "author": "晏幾道", 
    "paragraphs": [
      "煙輕雨小。", 
      "紫陌香塵少。", 
      "謝客池塘生綠草。", 
      "一夜紅梅先老。", 
      "旋題羅帶新詩。", 
      "重尋楊柳佳期。", 
      "強半春寒去後，幾番花信來時。"
    ], 
    "rhythmic": "清平樂"
  }, 
  {
    "author": "晏幾道", 
    "paragraphs": [
      "可憐嬌小。", 
      "掌上承恩早。", 
      "把鏡不知人易老。", 
      "欲佔朱顏長好。", 
      "畫堂秋月佳期。", 
      "藏鉤賭酒歸遲。", 
      "紅燭淚前低語，綠箋花裏新詞。"
    ], 
    "rhythmic": "清平樂"
  }, 
  {
    "author": "晏幾道", 
    "paragraphs": [
      "紅英落盡。", 
      "未有相逢信。", 
      "可恨流年凋綠鬢。", 
      "睡得春酲欲醒。", 
      "鈿箏曾醉西樓。", 
      "朱弦玉指梁州。", 
      "曲罷翠簾高卷，幾回新月如鉤。"
    ], 
    "rhythmic": "清平樂"
  }, 
  {
    "author": "晏幾道", 
    "paragraphs": [
      "春雲綠處。", 
      "又見歸鴻去。", 
      "側帽風前花滿路。", 
      "冶葉倡條情緒。", 
      "紅樓桂酒新開。", 
      "曾攜翠袖同來。", 
      "醉弄影娥池水，短簫吹落殘梅。"
    ], 
    "rhythmic": "清平樂"
  }, 
  {
    "author": "晏幾道", 
    "paragraphs": [
      "波紋碧皺。", 
      "曲水清明後。", 
      "折得疏梅香滿袖。", 
      "暗喜春紅依舊。", 
      "歸來紫陌東頭。", 
      "金釵換酒消愁。", 
      "柳影深深細路，花梢小小層樓。"
    ], 
    "rhythmic": "清平樂"
  }, 
  {
    "author": "晏幾道", 
    "paragraphs": [
      "西池菸草。", 
      "恨不尋芳早。", 
      "滿路落花紅不掃。", 
      "春色漸隨人老。", 
      "遠山眉黛嬌長。", 
      "清歌細逐霞觴。", 
      "正在十洲殘夢，水心宮殿斜陽。"
    ], 
    "rhythmic": "清平樂"
  }, 
  {
    "author": "晏幾道", 
    "paragraphs": [
      "蕙心堪怨。", 
      "也逐春風轉。", 
      "丹杏牆東當日見。", 
      "幽會綠窗題遍。", 
      "眼中前事分明。", 
      "可憐如夢難憑。", 
      "都把舊時薄倖，只消今日無情。"
    ], 
    "rhythmic": "清平樂"
  }, 
  {
    "author": "晏幾道", 
    "paragraphs": [
      "幺弦寫意。", 
      "意密絃聲碎。", 
      "書得鳳箋無限事。", 
      "猶恨春心難寄。", 
      "臥聽疏雨梧桐。", 
      "雨餘淡月朦朧。", 
      "一夜夢魂何處，那回楊葉樓中。"
    ], 
    "rhythmic": "清平樂"
  }, 
  {
    "author": "晏幾道", 
    "paragraphs": [
      "笙歌宛轉。", 
      "臺上吳王宴。", 
      "宮女如花倚春殿。", 
      "舞綻縷金衣線。", 
      "酒闌畫燭低迷。", 
      "彩鴛驚起雙棲。", 
      "月底三千繡戶，雲間十二瓊梯。"
    ], 
    "rhythmic": "清平樂"
  }, 
  {
    "author": "晏幾道", 
    "paragraphs": [
      "暫來還去。", 
      "輕似風頭絮。", 
      "縱得相逢留不住。", 
      "何況相逢無處。", 
      "去時約略黃昏。", 
      "月華卻到朱門。", 
      "別後幾番明月，素娥應是消魂。"
    ], 
    "rhythmic": "清平樂"
  }, 
  {
    "author": "晏幾道", 
    "paragraphs": [
      "雙紋彩袖。", 
      "笑捧金船酒。", 
      "嬌妙如花輕似柳。", 
      "勸客千春長壽。", 
      "豔歌更倚疏弦。", 
      "有情須醉尊前。", 
      "恰是可憐時候，玉嬌今夜初圓。"
    ], 
    "rhythmic": "清平樂"
  }, 
  {
    "author": "晏幾道", 
    "paragraphs": [
      "寒催酒醒。", 
      "曉陌飛霜定。", 
      "背照畫簾殘燭影。", 
      "斜月光中人靜。", 
      "錦衣才子西征。", 
      "萬重雲水初程。", 
      "翠黛倚門相送，鸞腸斷處離聲。"
    ], 
    "rhythmic": "清平樂"
  }, 
  {
    "author": "晏幾道", 
    "paragraphs": [
      "蓮開欲遍。", 
      "一夜秋聲轉。", 
      "殘綠斷紅香片片。", 
      "長是西風堪怨。", 
      "莫愁家住溪邊。", 
      "採蓮心事年年。", 
      "誰管水流花謝，月明昨夜蘭船。"
    ], 
    "rhythmic": "清平樂"
  }, 
  {
    "author": "晏幾道", 
    "paragraphs": [
      "沈思暗記。", 
      "幾許無憑事。", 
      "菊靨開殘秋少味。", 
      "閒卻畫闌風意。", 
      "夢雲歸處難尋。", 
      "微涼暗入香襟。", 
      "猶恨那回庭院，依前月淺燈深。"
    ], 
    "rhythmic": "清平樂"
  }, 
  {
    "author": "晏幾道", 
    "paragraphs": [
      "鶯來燕去。", 
      "宋玉牆東路。", 
      "草草幽歡能幾度。", 
      "便有系人心處。", 
      "碧天秋月無端。", 
      "別來長照關山。", 
      "一點懨懨誰會，依前憑暖闌幹。"
    ], 
    "rhythmic": "清平樂"
  }, 
  {
    "author": "晏幾道", 
    "paragraphs": [
      "心期休問。", 
      "只有尊前分。", 
      "勾引行人添別恨。", 
      "因是語低香近。", 
      "勸人滿酌金鍾。", 
      "清歌唱徹還重。", 
      "莫道後期無定，夢魂猶有相逢。"
    ], 
    "rhythmic": "清平樂"
  }, 
  {
    "author": "晏幾道", 
    "paragraphs": [
      "鞦韆院落重簾暮。", 
      "彩筆閒來題繡戶。", 
      "牆頭丹杏雨餘花，門外綠楊風後絮。", 
      "朝雲信斷知何處。", 
      "應作襄王春夢去。", 
      "紫騮認得舊遊蹤，嘶過畫橋東畔路。"
    ], 
    "rhythmic": "木蘭花・玉樓春", 
    "tags": [
      "宋詞三百首"
    ]
  }, 
  {
    "author": "晏幾道", 
    "paragraphs": [
      "小顰若解愁春暮。", 
      "一笑留春春也住。", 
      "晚紅初減謝池花，新翠已遮瓊苑路。", 
      "湔裙曲水曾相遇。", 
      "挽斷羅巾容易去。", 
      "啼珠彈盡又成行，畢竟心情無會處。"
    ], 
    "rhythmic": "木蘭花・玉樓春"
  }, 
  {
    "author": "晏幾道", 
    "paragraphs": [
      "小蓮未解論心素。", 
      "狂似鈿箏弦底柱。", 
      "臉邊霞散酒初醒，眉上月殘人慾去。", 
      "舊時家近章臺住。", 
      "盡日東風吹柳絮。", 
      "生憎繁杏綠陰時，正礙粉牆偷眼覷。"
    ], 
    "rhythmic": "木蘭花・玉樓春"
  }, 
  {
    "author": "晏幾道", 
    "paragraphs": [
      "風簾向曉寒成陣。", 
      "來報東風消息近。", 
      "試從梅蒂紫邊尋，更繞柳枝柔處問。", 
      "來遲不是春無信。", 
      "開晚卻疑花有恨。", 
      "又應添得幾分愁，二十五絃彈未盡。"
    ], 
    "rhythmic": "木蘭花・玉樓春"
  }, 
  {
    "author": "晏幾道", 
    "paragraphs": [
      "念奴初唱離亭宴。", 
      "會作離聲勾別怨。", 
      "當時垂淚憶西樓，溼盡羅衣歌未遍。", 
      "難逢最是身強健。", 
      "無定莫如人聚散。", 
      "已拼歸袖醉相扶，更惱香檀珍重勸。"
    ], 
    "rhythmic": "木蘭花・玉樓春"
  }, 
  {
    "author": "晏幾道", 
    "paragraphs": [
      "玉真能唱朱簾靜。", 
      "憶在雙蓮池上聽。", 
      "百分蕉葉醉如泥，卻向斷腸聲裏醒。", 
      "夜涼水月鋪明鏡。", 
      "更看嬌花閒弄影。", 
      "曲終人意似流波，休問心期何處定。"
    ], 
    "rhythmic": "木蘭花・玉樓春"
  }, 
  {
    "author": "晏幾道", 
    "paragraphs": [
      "阿茸十五腰肢好。", 
      "天與懷春風味早。", 
      "畫眉勻臉不知愁，殢酒薰香偏稱小。", 
      "東城楊柳西城草。", 
      "月會花期如意少。", 
      "思量心事薄輕雲，綠鏡臺前還自笑。"
    ], 
    "rhythmic": "木蘭花・玉樓春"
  }, 
  {
    "author": "晏幾道", 
    "paragraphs": [
      "初心已恨花期晚。", 
      "別後相思長在眼。", 
      "蘭衾猶有舊時香，每到夢迴珠淚滿。", 
      "多應不信人腸斷。", 
      "幾夜夜寒誰共暖。", 
      "欲將恩愛結來生，只恐來生緣又短。"
    ], 
    "rhythmic": "木蘭花・玉樓春"
  }, 
  {
    "author": "晏幾道", 
    "paragraphs": [
      "長亭晚送。", 
      "都似綠窗前日夢。", 
      "小字還家。", 
      "恰應紅燈昨夜花。", 
      "良時易過。", 
      "半鏡流年春欲破。", 
      "往事難忘。", 
      "一枕高樓到夕陽。"
    ], 
    "rhythmic": "減字木蘭花"
  }, 
  {
    "author": "晏幾道", 
    "paragraphs": [
      "留春不住。", 
      "恰似年光無味處。", 
      "滿眼飛英。", 
      "彈指東風太淺情。", 
      "箏弦未穩。", 
      "學得新聲難破恨。", 
      "轉枕花前。", 
      "且佔香紅一夜眠。"
    ], 
    "rhythmic": "減字木蘭花"
  }, 
  {
    "author": "晏幾道", 
    "paragraphs": [
      "長楊輦路。", 
      "綠滿當年攜手處。", 
      "試逐春風。", 
      "重到宮花花樹中。", 
      "芳菲繞遍。", 
      "今日不如前日健。", 
      "酒罷淒涼。", 
      "新恨猶添舊恨長。"
    ], 
    "rhythmic": "減字木蘭花"
  }, 
  {
    "author": "晏幾道", 
    "paragraphs": [
      "催花雨小，著柳風柔，都似去年時候好。", 
      "露紅煙綠，盡有狂情鬥春早。", 
      "長安道。", 
      "鞦韆影裏，絲管聲中，誰放豔陽輕過了。", 
      "倦客登臨，暗惜光陰恨多少。", 
      "楚天渺。", 
      "歸思正如亂雲，短夢未成芳草。", 
      "空把吳霜鬢華，自悲清曉。", 
      "帝城杳。", 
      "雙鳳舊約漸虛，孤鴻後期難到。", 
      "且趁朝花夜月，翠尊頻倒。"
    ], 
    "rhythmic": "泛清波摘遍"
  }, 
  {
    "author": "晏幾道", 
    "paragraphs": [
      "春殘雨過，綠暗東池道。", 
      "玉豔藏羞媚赬笑。", 
      "記當時、已恨飛鏡歡疏，那至此，仍苦題花信少。", 
      "連環情未己，物是人非，月下疏梅似伊好。", 
      "澹秀色，黯寒香，粲若春容，何心顧、閒花凡草。", 
      "但莫使、情隨歲華遷，便杳隔秦源，也須能到。"
    ], 
    "rhythmic": "洞仙歌"
  }, 
  {
    "author": "晏幾道", 
    "paragraphs": [
      "來時楊柳東橋路。", 
      "曲中暗有相期處。", 
      "明月好因緣。", 
      "欲圓還未圓。", 
      "欲尋芳草去。", 
      "畫扇遮微雨。", 
      "飛絮莫無情。", 
      "閒花應笑人。"
    ], 
    "rhythmic": "菩薩蠻"
  }, 
  {
    "author": "晏幾道", 
    "paragraphs": [
      "個人輕似低飛燕。", 
      "春來綺陌時相見。", 
      "堪恨兩橫波。", 
      "惱人情緒多。", 
      "長留青鬢住。", 
      "莫放紅顏去。", 
      "佔取豔陽天。", 
      "且教伊少年。"
    ], 
    "rhythmic": "菩薩蠻"
  }, 
  {
    "author": "晏幾道", 
    "paragraphs": [
      "鸞啼似作留春語。", 
      "花飛鬥學回風舞。", 
      "紅日又平西。", 
      "畫簾遮燕泥。", 
      "煙光還自老。", 
      "綠鏡人空好。", 
      "香在去年衣。", 
      "魚箋音信稀。"
    ], 
    "rhythmic": "菩薩蠻"
  }, 
  {
    "author": "晏幾道", 
    "paragraphs": [
      "春風未放花心吐。", 
      "尊前不擬分明語。", 
      "酒色上來遲。", 
      "綠須紅杏枝。", 
      "今朝眉黛淺。", 
      "暗恨歸時遠。", 
      "前夜月當樓。", 
      "相逢南陌頭。"
    ], 
    "rhythmic": "菩薩蠻"
  }, 
  {
    "author": "晏幾道", 
    "paragraphs": [
      "嬌香淡染胭脂雪。", 
      "愁春細畫彎彎月。", 
      "花月鏡邊情。", 
      "淺妝勻未成。", 
      "佳期應有在。", 
      "試倚鞦韆待。", 
      "滿地落英紅。", 
      "萬條楊柳風。"
    ], 
    "rhythmic": "菩薩蠻"
  }, 
  {
    "author": "晏幾道", 
    "paragraphs": [
      "香蓮燭下勻丹雪。", 
      "妝成笑弄金階月。", 
      "嬌面勝芙蓉。", 
      "臉邊天與紅。", 
      "玳筵雙揭鼓。", 
      "喚上華茵舞。", 
      "春淺未禁寒。", 
      "暗嫌羅袖寬。"
    ], 
    "rhythmic": "菩薩蠻"
  }, 
  {
    "author": "晏幾道", 
    "paragraphs": [
      "哀箏一弄湘江曲。", 
      "聲聲寫盡湘波綠。", 
      "纖指十三絃。", 
      "細將幽恨傳。", 
      "當筵秋水慢。", 
      "玉柱斜飛雁。", 
      "彈到斷腸時。", 
      "春山眉黛低。"
    ], 
    "rhythmic": "菩薩蠻", 
    "tags": [
      "宋詞三百首"
    ]
  }, 
  {
    "author": "晏幾道", 
    "paragraphs": [
      "江南未雪梅花白。", 
      "憶梅人是江南客。", 
      "猶記舊相逢。", 
      "淡煙微月中。", 
      "玉容長有信。", 
      "一笑歸來近。", 
      "懷遠上樓時。", 
      "晚雲和雁低。"
    ], 
    "rhythmic": "菩薩蠻"
  }, 
  {
    "author": "晏幾道", 
    "paragraphs": [
      "相逢欲話相思苦。", 
      "淺情肯信相思否。", 
      "還恐漫相思。", 
      "淺情人不知。", 
      "憶曾攜手處。", 
      "月滿窗前路。", 
      "長到月來時。", 
      "不眠猶待伊。"
    ], 
    "rhythmic": "菩薩蠻"
  }, 
  {
    "author": "晏幾道", 
    "paragraphs": [
      "雕鞍好爲鶯花住。", 
      "佔取東城南陌路。", 
      "儘教春思亂如雲，莫管世情輕似絮。", 
      "古來多被虛名誤。", 
      "寧負虛名身莫負。", 
      "勸君頻入醉鄉來，此是無愁無恨處。"
    ], 
    "rhythmic": "玉樓春"
  }, 
  {
    "author": "晏幾道", 
    "paragraphs": [
      "一尊相遇春風裏。", 
      "詩好似君人有幾。", 
      "吳姬十五語如弦，能唱當時樓下水。", 
      "良辰易去如彈指。", 
      "金盞十分須盡意。", 
      "明朝三丈日高時，共拼醉頭扶不起。"
    ], 
    "rhythmic": "玉樓春"
  }, 
  {
    "author": "晏幾道", 
    "paragraphs": [
      "瓊酥酒面風吹醒。", 
      "一縷斜紅臨晚鏡。", 
      "小顰微笑盡妖嬈，淺注輕勻長淡淨。", 
      "手挪梅蕊尋香徑。", 
      "正是佳期期未定。", 
      "春來還爲個般愁，瘦損宮腰羅帶剩。"
    ], 
    "rhythmic": "玉樓春"
  }, 
  {
    "author": "晏幾道", 
    "paragraphs": [
      "清歌學得秦娥似。", 
      "金屋瑤臺知姓字。", 
      "可憐春恨一生心，長帶粉痕雙袖淚。", 
      "從來懶話低眉事。", 
      "今日新聲誰會意。", 
      "坐中應有賞音人，試問迴腸曾斷未。"
    ], 
    "rhythmic": "玉樓春"
  }, 
  {
    "author": "晏幾道", 
    "paragraphs": [
      "旗亭西畔朝雲住。", 
      "瀋水香菸長滿路。", 
      "柳陰分到畫眉邊，花片飛來垂手處。", 
      "妝成盡任秋娘妒。", 
      "嫋嫋盈盈當繡戶。", 
      "臨風一曲醉朦騰，陌上行人凝恨去。"
    ], 
    "rhythmic": "玉樓春"
  }, 
  {
    "author": "晏幾道", 
    "paragraphs": [
      "離鸞照罷塵生鏡。", 
      "幾點吳霜侵綠鬢。", 
      "琵琶弦上語無憑，豆蔻梢頭春有信。", 
      "相思拼損朱顏盡。", 
      "天若多情終欲問。", 
      "雪窗休記夜來寒，桂酒已消人去恨。"
    ], 
    "rhythmic": "玉樓春"
  }, 
  {
    "author": "晏幾道", 
    "paragraphs": [
      "東風又作無情計。", 
      "豔粉嬌紅吹滿地。", 
      "碧樓簾影不遮愁，還似去年今日意。", 
      "誰知錯管春殘事。", 
      "到處登臨曾費淚。", 
      "此時金盞直須深，看盡落花能幾醉。"
    ], 
    "rhythmic": "玉樓春", 
    "tags": [
      "宋詞三百首"
    ]
  }, 
  {
    "author": "晏幾道", 
    "paragraphs": [
      "斑騅路與陽臺近。", 
      "前度無題初借問。", 
      "暖風鞭袖盡閒垂，微月簾櫳曾暗認。", 
      "梅花未足憑芳信。", 
      "弦語豈堪傳素恨。", 
      "翠眉饒似遠山長，寄與此愁顰不盡。"
    ], 
    "rhythmic": "玉樓春"
  }, 
  {
    "author": "晏幾道", 
    "paragraphs": [
      "紅綃學舞腰肢軟。", 
      "旋織舞衣宮樣染。", 
      "織成雲外雁行斜，染作江南春水淺。", 
      "露桃宮裏隨歌管。", 
      "一曲霓裳紅日晚。", 
      "歸來雙袖酒成痕，小字香箋無意展。"
    ], 
    "rhythmic": "玉樓春"
  }, 
  {
    "author": "晏幾道", 
    "paragraphs": [
      "當年信道情無價。", 
      "桃葉尊前論別夜。", 
      "臉紅心緒學梅妝，眉翠工夫如月畫。", 
      "來時醉倒旗亭下。", 
      "知是阿誰扶上馬。", 
      "憶曾挑盡五更燈，不記臨分多少話。"
    ], 
    "rhythmic": "玉樓春"
  }, 
  {
    "author": "晏幾道", 
    "paragraphs": [
      "採蓮時候慵歌舞。", 
      "永日閒從花裏度。", 
      "暗隨蘋末曉風來，直待柳梢斜月去。", 
      "停橈共說江頭路。", 
      "臨水樓臺蘇小住。", 
      "細思巫峽夢迴時，不減秦源腸斷處。"
    ], 
    "rhythmic": "玉樓春"
  }, 
  {
    "author": "晏幾道", 
    "paragraphs": [
      "芳年正是香英嫩。", 
      "天與嬌波長入鬢。", 
      "蕊珠宮裏舊承恩，夜拂銀屏朝把鏡。", 
      "雲情去住終難信。", 
      "花意有無休更問。", 
      "醉中同盡一杯歡，歸後各成孤枕恨。"
    ], 
    "rhythmic": "玉樓春"
  }, 
  {
    "author": "晏幾道", 
    "paragraphs": [
      "輕風拂柳冰初綻。", 
      "細雨消塵雲未散。", 
      "紅窗青鏡待妝梅，綠陌高樓催送雁。", 
      "華羅歌扇金蕉盞。", 
      "記得尋芳心緒慣。", 
      "鳳城寒盡又飛花，歲歲春光常有限。"
    ], 
    "rhythmic": "玉樓春"
  }, 
  {
    "author": "晏幾道", 
    "paragraphs": [
      "粉痕閒印玉尖纖。", 
      "啼紅傍晚奩。", 
      "舊寒新暖尚相兼。", 
      "梅疏待雪添。", 
      "春冉冉，恨懨懨。", 
      "章臺對捲簾。", 
      "個人鞭影弄涼蟾。", 
      "樓前側帽檐。"
    ], 
    "rhythmic": "阮郎歸"
  }, 
  {
    "author": "晏幾道", 
    "paragraphs": [
      "來時紅日弄窗紗。", 
      "春紅入睡霞。", 
      "去時庭樹欲棲鴉。", 
      "香屏掩月斜。", 
      "收翠羽，整妝華。", 
      "青驪信又差。", 
      "玉笙猶戀碧桃花。", 
      "今宵未憶家。"
    ], 
    "rhythmic": "阮郎歸"
  }, 
  {
    "author": "晏幾道", 
    "paragraphs": [
      "舊香殘粉似當初。", 
      "人情恨不如。", 
      "一春猶有數行書。", 
      "秋來書更疏。", 
      "衾鳳冷，枕鴛孤。", 
      "愁腸待酒舒。", 
      "夢魂縱有也成虛。", 
      "那堪和夢無。"
    ], 
    "rhythmic": "阮郎歸", 
    "tags": [
      "宋詞三百首"
    ]
  }, 
  {
    "author": "晏幾道", 
    "paragraphs": [
      "天邊金掌露成霜。", 
      "雲隨雁字長。", 
      "綠杯紅袖稱重陽。", 
      "人情似故鄉。", 
      "蘭佩紫，菊簪黃。", 
      "殷勤理舊狂。", 
      "欲將沈醉換悲涼。", 
      "清歌莫斷腸。"
    ], 
    "rhythmic": "阮郎歸", 
    "tags": [
      "宋詞三百首"
    ]
  }, 
  {
    "author": "晏幾道", 
    "paragraphs": [
      "晚妝長趁景陽鍾。", 
      "雙蛾著意濃。", 
      "舞腰浮動綠雲濃。", 
      "櫻桃半點紅。", 
      "憐美景，惜芳容。", 
      "沈思暗記中。", 
      "春寒簾幕幾重重。", 
      "楊花盡日風。"
    ], 
    "rhythmic": "阮郎歸"
  }, 
  {
    "author": "晏幾道", 
    "paragraphs": [
      "試把花期數。", 
      "便早有、感春情緒。", 
      "看即梅花吐。", 
      "願花更不謝，春且長住。", 
      "只恐花飛又春去。", 
      "花開還不語。", 
      "問此意、年年春還會否。", 
      "絳脣青鬢，漸少花前語。", 
      "對花又記得、舊曾遊處。", 
      "門外垂楊未飄絮。"
    ], 
    "rhythmic": "歸田樂"
  }, 
  {
    "author": "晏幾道", 
    "paragraphs": [
      "二月春花厭落梅。", 
      "仙源歸路碧桃催。", 
      "渭城絲雨勸離杯。", 
      "歡意似雲真薄倖，客鞭搖柳正多才。", 
      "鳳樓人待錦書來。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "臥鴨池頭小苑開。", 
      "暄風吹盡北枝梅。", 
      "柳長莎軟路縈迴。", 
      "靜避綠陰鶯有意，漫隨遊騎絮多才。", 
      "去年今日憶同來。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "二月和風到碧城。", 
      "萬條千縷綠相迎。", 
      "舞煙眠雨過清明。", 
      "妝鏡巧眉偷葉樣，歌樓妍曲借枝名。", 
      "晚秋霜霰莫無情。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "白紵春衫楊柳鞭。", 
      "碧蹄驕馬杏花韉。", 
      "落英飛絮冶遊天。", 
      "南陌暖風吹舞榭，東城涼月照歌筵。", 
      "賞心多是酒中仙。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "牀上銀屏幾點山。", 
      "鴨爐香過瑣窗寒。", 
      "小云雙枕恨春閒。", 
      "惜別漫成良夜醉，解愁時有翠箋還。", 
      "那回分袂月初殘。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "綠柳藏烏靜掩關。", 
      "鴨爐香細瑣窗閒。", 
      "那回分袂月初殘。", 
      "惜別漫成良夜醉，解愁時有翠箋還。", 
      "欲尋雙葉寄情難。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "家近旗亭酒易酤。", 
      "花時長得醉工夫。", 
      "伴人歌笑懶妝梳。", 
      "戶外綠楊春繫馬，牀前紅燭夜呼盧。", 
      "相逢還解有情無。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "日日雙眉鬥畫長。", 
      "行雲飛絮共輕狂。", 
      "不將心嫁冶遊郎。", 
      "濺酒滴殘歌扇字，弄花薰得舞衣香。", 
      "一春彈淚說淒涼。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "飛鵲臺前暈翠蛾。", 
      "千金新換絳仙螺。", 
      "最難加意爲顰多。", 
      "幾處睡痕留醉袖，一春愁思近橫波。", 
      "遠山低盡不成歌。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "午醉西橋夕未醒。", 
      "雨花悽斷不堪聽。", 
      "歸時應減鬢邊青。", 
      "衣化客塵今古道，柳含春意短長亭。", 
      "鳳樓爭見路旁情。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "一樣宮妝簇彩舟。", 
      "碧羅團扇自障羞。", 
      "水仙人在鏡中游。", 
      "腰自細來多態度，臉因紅處轉風流。", 
      "年年相遇綠江頭。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "已拆鞦韆不奈閒。", 
      "卻隨胡蝶到花間。", 
      "旋尋雙葉插雲鬟。", 
      "幾摺湘裙煙縷細，一鉤羅襪素蟾彎。", 
      "綠窗紅豆憶前歡。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "閒弄箏弦懶系裙。", 
      "鉛華消盡見天真。", 
      "眼波低處事還新。", 
      "悵恨不逢如意酒，尋思難值有情人。", 
      "可憐虛度瑣窗春。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "團扇初隨碧簟收。", 
      "畫檐歸燕尚遲留。", 
      "靨朱眉翠喜清秋。", 
      "風意未應迷狹路，燈痕猶自記高樓。", 
      "露花菸葉與人愁。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "翠閣朱闌倚處危。", 
      "夜涼閒捻彩簫吹。", 
      "曲中雙鳳已分飛。", 
      "綠酒細傾消別恨，紅箋小寫問歸期。", 
      "月華風意似當時。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "唱得紅梅字字香。", 
      "柳枝桃葉盡深藏。", 
      "遏雲聲裏送雕觴。", 
      "才聽便拼衣袖溼，欲歌先倚黛眉長。", 
      "曲終敲損燕釵樑。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "小杏春聲學浪仙。", 
      "疏梅清唱替哀弦。", 
      "似花如雪繞瓊筵。", 
      "腮粉月痕妝罷後，臉紅蓮豔酒醒前。", 
      "今年水調得人憐。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "銅虎分符領外臺。", 
      "五雲深處彩旌來。", 
      "春隨紅旆過長淮。", 
      "千里褲襦添舊暖，萬家桃李間新栽。", 
      "使星迴首是三臺。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "浦口蓮香夜不收。", 
      "水邊風裏欲生秋。", 
      "棹歌聲細不驚鷗。", 
      "涼月送歸思往事，落英飄去起新愁。", 
      "可堪題葉寄東樓。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "莫問逢春能幾回。", 
      "能歌能笑是多才。", 
      "露花猶有好枝開。", 
      "綠鬢舊人皆老大，紅樑新燕又歸來。", 
      "盡須珍重掌中杯。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "樓上燈深欲閉門。", 
      "夢雲歸去不留痕。", 
      "幾年芳草憶王孫。", 
      "向日闌幹依舊綠，試將前事倚黃昏。", 
      "記曾來處易消魂。"
    ], 
    "rhythmic": "浣溪沙"
  }, 
  {
    "author": "晏幾道", 
    "paragraphs": [
      "綠陰春盡，飛絮繞香閣。", 
      "晚來翠眉宮樣，巧把遠山學。", 
      "一寸狂心未說，已向橫波覺。", 
      "畫簾遮幣。", 
      "新翻曲妙，暗許閒人帶偷掏。", 
      "前度書多隱語，意淺愁難答。", 
      "昨夜詩有回紋，韻險還慵押。", 
      "都待笙歌散了，記取留時霎。", 
      "不消紅蠟。", 
      "閒雲歸後，月在庭花舊闌角。"
    ], 
    "rhythmic": "六麼令", 
    "tags": [
      "宋詞三百首"
    ]
  }, 
  {
    "author": "晏幾道", 
    "paragraphs": [
      "雪殘風信，悠揚春消息。", 
      "天涯倚樓新恨，楊柳幾絲碧。", 
      "還是南雲雁少，錦字無端的。", 
      "寶釵瑤席。", 
      "彩絃聲裏，拼作尊前未歸客。", 
      "遙想疏梅此際，月底香英白。", 
      "別後誰繞前溪，手揀繁枝摘。", 
      "莫道傷高恨遠，付與臨風笛。", 
      "盡堪愁寂。", 
      "花時往事，更有多情個人憶。"
    ], 
    "rhythmic": "六麼令"
  }, 
  {
    "author": "晏幾道", 
    "paragraphs": [
      "日高春睡，喚起懶裝束。", 
      "年年落花時候，慣得嬌眠足。", 
      "學唱宮梅便好，更暖銀笙逐。", 
      "黛蛾低綠。", 
      "堪教人恨，卻似江南舊時曲。", 
      "常記東樓夜雪，翠幕遮紅燭。", 
      "還是芳酒杯中，一醉光陰促。", 
      "曾笑陽臺夢短，無計憐香玉。", 
      "此歡難續。", 
      "乞求歌罷，借取歸雲畫堂宿。"
    ], 
    "rhythmic": "六麼令"
  }, 
  {
    "author": "晏幾道", 
    "paragraphs": [
      "檻花稀，池草遍。", 
      "冷落吹笙庭院。", 
      "人去日，燕西飛。", 
      "燕歸人未歸。", 
      "數書期，尋夢意。", 
      "彈指一年春事。", 
      "新悵望，舊悲涼。", 
      "不堪紅日長。"
    ], 
    "rhythmic": "更漏子"
  }, 
  {
    "author": "晏幾道", 
    "paragraphs": [
      "柳間眠，花裏醉。", 
      "不惜繡裙鋪地。", 
      "釵燕重，鬢蟬輕。", 
      "一雙梅子青。", 
      "粉箋書，羅袖淚。", 
      "還有可憐新意。", 
      "遮悶綠，掩羞紅。", 
      "晚來團扇風。"
    ], 
    "rhythmic": "更漏子"
  }, 
  {
    "author": "晏幾道", 
    "paragraphs": [
      "柳絲長，桃葉小。", 
      "深院斷無人到。", 
      "紅日淡，綠煙晴。", 
      "流鶯三兩聲。", 
      "雪香濃，檀暈少。", 
      "枕上臥枝花好。", 
      "春思重，曉妝遲。", 
      "尋思殘夢時。"
    ], 
    "rhythmic": "更漏子"
  }, 
  {
    "author": "晏幾道", 
    "paragraphs": [
      "露華高，風信遠。", 
      "宿醉畫簾低卷。", 
      "梳洗倦，冶遊慵。", 
      "綠窗春睡濃。", 
      "彩條輕，金縷重。", 
      "昨日小橋相送。", 
      "芳草恨，落花愁。", 
      "去年同倚樓。"
    ], 
    "rhythmic": "更漏子"
  }, 
  {
    "author": "晏幾道", 
    "paragraphs": [
      "出牆花，當路柳。", 
      "借問芳心誰有。", 
      "紅解笑，綠能顰。", 
      "千般惱亂春。", 
      "北來人，南去客。", 
      "朝暮等閒攀折。", 
      "憐晚秀，惜殘陽。", 
      "情知枉斷腸。"
    ], 
    "rhythmic": "更漏子"
  }, 
  {
    "author": "晏幾道", 
    "paragraphs": [
      "欲論心，先掩淚。", 
      "零落去年風味。", 
      "閒臥處，不言時。", 
      "愁多隻自知。", 
      "到情深，俱是怨。", 
      "惟有夢中相見。", 
      "猶似舊，奈人禁。", 
      "偎人說寸心。"
    ], 
    "rhythmic": "更漏子"
  }, 
  {
    "author": "晏幾道", 
    "paragraphs": [
      "對鏡偷勻玉箸，揹人學寫銀鉤。", 
      "系誰紅豆羅帶角，心情正著春遊。", 
      "那日楊花陌上，多時杏子牆頭。", 
      "眼底關山無奈，夢中雲雨空休。", 
      "問看幾許憐才意，兩蛾藏盡離愁。", 
      "難拼此迴腸斷，終須鎖定紅樓。"
    ], 
    "rhythmic": "河滿子"
  }, 
  {
    "author": "晏幾道", 
    "paragraphs": [
      "綠綺琴中心事，齊紈扇上時光。", 
      "五陵年少渾薄倖，輕如曲水飄香。", 
      "夜夜魂消夢峽，年年淚盡啼湘。", 
      "歸雁行邊遠字，驚鸞舞處離腸。", 
      "蕙樓多少鉛華在，從來錯倚紅妝。", 
      "可羨鄰姬十五，金釵早嫁王昌。"
    ], 
    "rhythmic": "河滿子"
  }, 
  {
    "author": "晏幾道", 
    "paragraphs": [
      "曉日當簾，睡痕猶佔香腮。", 
      "輕盈笑倚鸞臺。", 
      "暈殘紅，勻宿翠，滿鏡花開。", 
      "嬌蟬鬢畔，插一枝、淡蕊疏梅。", 
      "每到春深，多愁饒恨，妝成懶下香階。", 
      "意中人，從別後，縈繫情懷。", 
      "良辰好景，相思字、喚不歸來。"
    ], 
    "rhythmic": "於飛樂"
  }, 
  {
    "author": "晏幾道", 
    "paragraphs": [
      "憑江閣，看煙鴻。", 
      "恨春濃。", 
      "還有當年聞笛淚，灑東風。", 
      "時候草綠花紅。", 
      "斜陽外、遠水溶溶。", 
      "渾似阿蓮雙枕畔，畫屏中。"
    ], 
    "rhythmic": "愁倚闌令・春光好"
  }, 
  {
    "author": "晏幾道", 
    "paragraphs": [
      "花陰月，柳梢鶯。", 
      "近清明。", 
      "長恨去年今夜雨，灑離亭。", 
      "枕上懷遠詩成。", 
      "紅箋紙、小砑吳綾。", 
      "寄與徵人教念遠，莫無情。"
    ], 
    "rhythmic": "愁倚闌令・春光好"
  }, 
  {
    "author": "晏幾道", 
    "paragraphs": [
      "春羅薄，酒醒寒。", 
      "夢初殘。", 
      "敧枕片時雲雨事，已關山。", 
      "樓上斜日闌幹。", 
      "樓前路、曾試雕鞍。", 
      "拼卻一襟懷遠淚，倚闌看。"
    ], 
    "rhythmic": "愁倚闌令・春光好"
  }, 
  {
    "author": "晏幾道", 
    "paragraphs": [
      "年光正似花梢露。", 
      "彈指春還暮。", 
      "翠眉仙子望歸來，倚遍玉城珠樹。", 
      "豈知別後，好風良月，往事無尋處。", 
      "狂情錯向紅塵住。", 
      "忘了瑤臺路。", 
      "碧桃花蕊已應開，欲伴彩雲飛去。", 
      "回思十載，朱顏青鬢，枉被浮名誤。"
    ], 
    "rhythmic": "御街行"
  }, 
  {
    "author": "晏幾道", 
    "paragraphs": [
      "街南綠樹春饒絮。", 
      "雪滿遊春路。", 
      "樹頭花豔雜嬌雲，樹底人家朱戶。", 
      "北樓閒上，疏簾高卷，直見街南樹。", 
      "闌幹倚盡猶慵去。", 
      "幾度黃昏雨。", 
      "晚春盤馬踏青苔，曾傍綠陰深駐。", 
      "落花猶在，香屏空掩，人面知何處。"
    ], 
    "rhythmic": "御街行", 
    "tags": [
      "宋詞三百首"
    ]
  }, 
  {
    "author": "晏幾道", 
    "paragraphs": [
      "高閣對橫塘。", 
      "新燕年光。", 
      "柳花殘夢隔瀟湘。", 
      "綠浦歸帆看不見，還是斜陽。", 
      "一笑解愁腸。", 
      "人會娥妝。", 
      "藕絲衫袖鬱金香。", 
      "曳雪牽雲留客醉，且伴春狂。"
    ], 
    "rhythmic": "浪淘沙"
  }, 
  {
    "author": "晏幾道", 
    "paragraphs": [
      "小綠間長紅。", 
      "露蕊煙叢。", 
      "花開花落昔年同。", 
      "惟恨花前攜手處，往事成空。", 
      "山遠水重重。", 
      "一笑難逢。", 
      "已拼長在別離中。", 
      "霜鬢知他從此去，幾度春風。"
    ], 
    "rhythmic": "浪淘沙"
  }, 
  {
    "author": "晏幾道", 
    "paragraphs": [
      "麗曲醉思仙。", 
      "十二哀弦。", 
      "穠蛾疊柳臉紅蓮。", 
      "多少雨條菸葉恨，紅淚離筵。", 
      "行子惜流年。", 
      "鵜鴂枝邊。", 
      "吳堤春水艤蘭船。", 
      "南去北來今漸老，難負尊前。"
    ], 
    "rhythmic": "浪淘沙"
  }, 
  {
    "author": "晏幾道", 
    "paragraphs": [
      "翠幕綺筵張。", 
      "淑景難忘。", 
      "陽關聲巧繞雕樑。", 
      "美酒十分誰與共，玉指持觴。", 
      "曉枕夢高唐。", 
      "略話衷腸。", 
      "小山池院竹風涼。", 
      "明夜月圓簾四卷，今夜思量。"
    ], 
    "rhythmic": "浪淘沙"
  }, 
  {
    "author": "晏幾道", 
    "paragraphs": [
      "昭華鳳管知名久。", 
      "長閉簾櫳。", 
      "日日春慵。", 
      "閒倚庭花暈臉紅。", 
      "應說金谷無人後，此會相逢。", 
      "三弄臨風。", 
      "送得當筵玉盞空。"
    ], 
    "rhythmic": "醜奴兒・採桑子"
  }, 
  {
    "author": "晏幾道", 
    "paragraphs": [
      "日高庭院楊花轉，閒淡春風。", 
      "鶯語惺忪。", 
      "似笑金屏昨夜空。", 
      "嬌慵未洗勻妝手，閒印斜紅。", 
      "新恨重重。", 
      "都與年時舊意同。"
    ], 
    "rhythmic": "醜奴兒・採桑子"
  }, 
  {
    "author": "晏幾道", 
    "paragraphs": [
      "種花人自蕊宮來。", 
      "牽衣問小梅。", 
      "今年芳意何似，應向舊枝開。", 
      "憑寄語，謝瑤臺。", 
      "客無才。", 
      "粉香傳信，玉盞開筵，莫待春回。"
    ], 
    "rhythmic": "訴衷情"
  }, 
  {
    "author": "晏幾道", 
    "paragraphs": [
      "淨揩妝臉淺勻眉。", 
      "衫子素梅兒。", 
      "苦無心緒梳洗，閒淡也相宜。", 
      "雲態度，柳腰肢。", 
      "入相思。", 
      "夜來月底，今日尊前，未當佳期。"
    ], 
    "rhythmic": "訴衷情"
  }, 
  {
    "author": "晏幾道", 
    "paragraphs": [
      "渚蓮霜曉墜殘紅。", 
      "依約舊秋同。", 
      "玉人團扇恩淺，一意恨西風。", 
      "雲去住，月朦朧。", 
      "夜寒濃。", 
      "此時還是，淚墨書成，未有歸鴻。"
    ], 
    "rhythmic": "訴衷情"
  }, 
  {
    "author": "晏幾道", 
    "paragraphs": [
      "憑觴靜憶去年秋，桐落故溪頭。", 
      "詩成自寫紅葉，和恨寄東流。", 
      "人脈脈，水悠悠。", 
      "幾多愁。", 
      "雁書不到，蝶夢無憑，漫倚高樓。"
    ], 
    "rhythmic": "訴衷情"
  }, 
  {
    "author": "晏幾道", 
    "paragraphs": [
      "小梅風韻最妖嬈。", 
      "開處雪初消。", 
      "南枝欲附春信，長恨隴人遙。", 
      "閒記憶，舊江皋。", 
      "路迢迢。", 
      "暗香浮動，疏影橫斜，幾處溪橋。"
    ], 
    "rhythmic": "訴衷情"
  }, 
  {
    "author": "晏幾道", 
    "paragraphs": [
      "長因蕙草記羅裙。", 
      "綠腰瀋水薰。", 
      "闌幹曲處人靜，曾共倚黃昏。", 
      "風有韻，月無痕。", 
      "暗消魂。", 
      "擬將幽恨，試寫殘花，寄與朝雲。"
    ], 
    "rhythmic": "訴衷情"
  }, 
  {
    "author": "晏幾道", 
    "paragraphs": [
      "御紗新制石榴裙。", 
      "沈香慢火薰。", 
      "越羅雙帶宮樣，飛鷺碧波紋。", 
      "隨錦字，疊香痕。", 
      "寄文君。", 
      "系來花下，解向尊前，誰伴朝雲。"
    ], 
    "rhythmic": "訴衷情"
  }, 
  {
    "author": "晏幾道", 
    "paragraphs": [
      "都人離恨滿歌筵。", 
      "清唱倚危弦。", 
      "星屏別後千里，更見是何年。", 
      "驄騎穩，繡衣鮮。", 
      "欲朝天。", 
      "北人歡笑，南國悲涼，迎送金鞭。"
    ], 
    "rhythmic": "訴衷情"
  }, 
  {
    "author": "晏幾道", 
    "paragraphs": [
      "柳下笙歌庭院，花間姊妹鞦韆。", 
      "記得春樓當日事，寫向紅窗夜月前。", 
      "憑誰寄小蓮。", 
      "絳蠟等閒陪淚，吳蠶到了纏綿。", 
      "綠鬢能供多少恨，未肯無情比斷絃。", 
      "今年老去年。"
    ], 
    "rhythmic": "破陣子"
  }, 
  {
    "author": "晏幾道", 
    "paragraphs": [
      "綠遍西池。", 
      "梅子青時。", 
      "盡無端、盡日東風惡，更霏微細雨，惱人離恨，滿路春泥。", 
      "應是行雲歸路，有閒淚、灑相思。", 
      "想旗亭、望斷黃昏月，又依前誤了，紅箋香信，翠袖歡期。"
    ], 
    "rhythmic": "好女兒"
  }, 
  {
    "author": "晏幾道", 
    "paragraphs": [
      "酌酒殷勤。", 
      "盡更留春。", 
      "忍無情、便賦餘花落，待花前細把、一春心事，問個人人。", 
      "莫似花開還謝，願芳意、且長新。", 
      "倚嬌紅、待得歡期定，向水沈煙底，金蓮影下，睡過佳辰。"
    ], 
    "rhythmic": "好女兒"
  }, 
  {
    "author": "晏幾道", 
    "paragraphs": [
      "花信來時，恨無人似花依舊。", 
      "又成春瘦。", 
      "折斷門前柳。", 
      "天與多情，不與長相守。", 
      "分飛後。", 
      "淚痕和酒。", 
      "佔了雙羅袖。"
    ], 
    "rhythmic": "點絳脣"
  }, 
  {
    "author": "晏幾道", 
    "paragraphs": [
      "明日徵鞭，又將南陌垂楊折。", 
      "自憐輕別。", 
      "拼得音塵絕。", 
      "杏子枝邊，倚處闌幹月。", 
      "依前缺。", 
      "去年時節。", 
      "舊事無人說。"
    ], 
    "rhythmic": "點絳脣"
  }, 
  {
    "author": "晏幾道", 
    "paragraphs": [
      "碧水東流，漫題涼葉津頭寄。", 
      "謝娘春意。", 
      "臨水顰雙翠。", 
      "日日驪歌，空費行人淚。", 
      "成何計。", 
      "未如濃醉。", 
      "閒掩紅樓睡。"
    ], 
    "rhythmic": "點絳脣"
  }, 
  {
    "author": "晏幾道", 
    "paragraphs": [
      "妝席相逢，旋勻紅淚歌金縷。", 
      "意中曾許。", 
      "欲共吹花去。", 
      "長愛荷香，柳色殷橋路。", 
      "留人住。", 
      "淡煙微雨。", 
      "好個雙棲處。"
    ], 
    "rhythmic": "點絳脣"
  }, 
  {
    "author": "晏幾道", 
    "paragraphs": [
      "湖上西風，露花啼處秋香老。", 
      "謝家春草。", 
      "唱得清商好。", 
      "笑倚蘭舟，轉盡新聲了。", 
      "煙波渺。", 
      "暮雲稀少。", 
      "一點涼蟾小。"
    ], 
    "rhythmic": "點絳脣"
  }, 
  {
    "author": "晏幾道", 
    "paragraphs": [
      "楚鄉春晚，似入仙源。", 
      "拾翠處、閒隨流水，踏青路、暗惹香塵。", 
      "心心在，柳外青帘，花下朱門。", 
      "對景且醉芳尊。", 
      "莫話消魂。", 
      "好意思、曾同明月，惡滋味、最是黃昏。", 
      "相思處，一紙紅箋，無限啼痕。"
    ], 
    "rhythmic": "兩同心"
  }, 
  {
    "author": "晏幾道", 
    "paragraphs": [
      "綠勾闌畔，黃昏淡月，攜手對殘紅。", 
      "紗窗影裏，朦騰春睡，繁杏小屏風。", 
      "須愁別後，天高海闊，何處更相逢。", 
      "幸有花前，一杯芳酒，歡計莫匆匆。"
    ], 
    "rhythmic": "少年遊"
  }, 
  {
    "author": "晏幾道", 
    "paragraphs": [
      "西溪丹杏，波前媚臉，珠露與深勻。", 
      "南樓翠柳，煙中愁黛，絲雨惱嬌顰。", 
      "當年此處，聞歌殢酒，曾對可憐人。", 
      "今夜相思，水長山遠，閒臥送殘春。"
    ], 
    "rhythmic": "少年遊"
  }, 
  {
    "author": "晏幾道", 
    "paragraphs": [
      "離多最是，東西流水，終解兩相逢。", 
      "淺情終似，行雲無定，猶到夢魂中。", 
      "可憐人意，薄於雲水，佳會更難重。", 
      "細想從來，斷腸多處，不與者番同。"
    ], 
    "rhythmic": "少年遊"
  }, 
  {
    "author": "晏幾道", 
    "paragraphs": [
      "西樓別後，風高露冷，無奈月分明。", 
      "飛鴻影裏，搗衣砧外，總是玉關情。", 
      "王孫此際，山重水遠，何處賦西征。", 
      "金閨魂夢枉丁寧。", 
      "尋盡短長亭。"
    ], 
    "rhythmic": "少年遊"
  }, 
  {
    "author": "晏幾道", 
    "paragraphs": [
      "雕樑燕去，裁詩寄遠，庭院舊風流。", 
      "黃花醉了，碧梧題罷，閒臥對高秋。", 
      "繁雲破後，分明素月，涼影掛金鉤。", 
      "有人凝澹倚西樓。", 
      "新樣兩眉愁。"
    ], 
    "rhythmic": "少年遊"
  }, 
  {
    "author": "晏幾道", 
    "paragraphs": [
      "閒敲玉鐙隋堤路。", 
      "一笑開朱戶。", 
      "素雲凝澹月嬋娟。", 
      "門外鴨頭春水、木蘭船。", 
      "吹花拾蕊嬉遊慣。", 
      "天與相逢晚。", 
      "一聲長笛倚樓時。", 
      "應恨不題紅葉、寄相思。"
    ], 
    "rhythmic": "虞美人"
  }, 
  {
    "author": "晏幾道", 
    "paragraphs": [
      "飛花自有牽情處。", 
      "不向枝邊墜。", 
      "隨風飄蕩已堪愁。", 
      "更伴東流流水、過秦樓。", 
      "樓中翠黛含春怨。", 
      "閒倚闌幹見。", 
      "遠彈雙淚惜香紅。", 
      "暗恨玉顏光景、與花同。"
    ], 
    "rhythmic": "虞美人"
  }, 
  {
    "author": "晏幾道", 
    "paragraphs": [
      "曲闌幹外天如水。", 
      "昨夜還曾倚。", 
      "初將明月比佳期。", 
      "長向月圓時候、望人歸。", 
      "羅衣著破前香在。", 
      "舊意誰教改。", 
      "一春離恨懶調絃。", 
      "猶有兩行閒淚、寶箏前。"
    ], 
    "rhythmic": "虞美人", 
    "tags": [
      "宋詞三百首"
    ]
  }, 
  {
    "author": "晏幾道", 
    "paragraphs": [
      "疏梅月下歌金縷。", 
      "憶共文君語。", 
      "更誰情淺似春風。", 
      "一夜滿枝新綠、替殘紅。", 
      "蘋香已有蓮開信。", 
      "兩槳佳期近。", 
      "採蓮時節定來無。", 
      "醉後滿身花影、倩人扶。"
    ], 
    "rhythmic": "虞美人"
  }, 
  {
    "author": "晏幾道", 
    "paragraphs": [
      "玉簫吹遍煙花路。", 
      "小謝經年去。", 
      "更教誰畫遠山眉。", 
      "又是陌頭風細、惱人時。", 
      "時光不解年年好。", 
      "葉上秋聲早。", 
      "可憐蝴蝶易分飛。", 
      "只有杏樑雙燕、每來歸。"
    ], 
    "rhythmic": "虞美人"
  }, 
  {
    "author": "晏幾道", 
    "paragraphs": [
      "秋風不似春風好。", 
      "一夜金英老。", 
      "更誰來憑曲闌幹。", 
      "惟有雁邊斜月、照關山。", 
      "雙星舊約年年在。", 
      "笑盡人情改。", 
      "有期無定是無期。", 
      "說與小云新恨、也低眉。"
    ], 
    "rhythmic": "虞美人"
  }, 
  {
    "author": "晏幾道", 
    "paragraphs": [
      "小梅枝上東君信。", 
      "雪後花期近。", 
      "南枝開盡北枝開。", 
      "長被隴頭遊子、寄春來。", 
      "年年衣袖年年淚。", 
      "總爲今朝意。", 
      "問誰同是憶花人。", 
      "賺得小鴻眉黛、也低顰。"
    ], 
    "rhythmic": "虞美人"
  }, 
  {
    "author": "晏幾道", 
    "paragraphs": [
      "溼紅箋紙回紋字。", 
      "多少柔腸事。", 
      "去年雙燕欲歸時。", 
      "還是碧雲千里、錦書遲。", 
      "南樓風月長依舊。", 
      "別恨無端有。", 
      "倩誰橫笛倚危闌。", 
      "今夜落梅聲裏、怨關山。"
    ], 
    "rhythmic": "虞美人"
  }, 
  {
    "author": "晏幾道", 
    "paragraphs": [
      "一弦彈盡仙韶樂。", 
      "曾破千金學。", 
      "玉樓銀燭夜深深。", 
      "愁見曲中雙淚、落香襟。", 
      "從來不奈離聲怨。", 
      "幾度朱弦斷。", 
      "未知誰解賞新音。", 
      "長是好風明月、暗知心。"
    ], 
    "rhythmic": "虞美人"
  }, 
  {
    "author": "晏幾道", 
    "paragraphs": [
      "鞦韆散後朦朧月，滿院人閒。", 
      "幾處雕闌。", 
      "一夜風吹杏粉殘。", 
      "昭陽殿裏春衣就，金縷初乾。", 
      "莫信朝寒。", 
      "明日花前試舞看。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "花前獨佔春風早，長愛江梅。", 
      "秀豔清杯。", 
      "芳意先愁鳳管催。", 
      "尋香已落閒人後，此恨難裁。", 
      "更晚須來。", 
      "卻恐初開勝未開。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "蘆鞭墜遍楊花陌，晚見珍珍。", 
      "疑是朝雲。", 
      "來作高唐夢裏人。", 
      "應憐醉落樓中帽，長帶歌塵。", 
      "試拂香茵。", 
      "留解金鞍睡過春。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "日高庭院楊花轉，閒淡春風。", 
      "昨夜匆匆。", 
      "顰入遙山翠黛中。", 
      "金盆水冷菱花淨，滿面殘紅。", 
      "欲洗猶慵。", 
      "弦上啼烏此夜同。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "徵人去日殷勤囑，莫負心期。", 
      "寒雁來時。", 
      "第一傳書慰別離。", 
      "輕春織就機中素，淚墨題詩。", 
      "欲寄相思。", 
      "日日高樓看雁飛。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "花時惱得瓊枝瘦，半被殘香。", 
      "睡損梅妝。", 
      "紅淚今春第一行。", 
      "風流笑伴相逢處，白馬遊繮。", 
      "共折垂楊。", 
      "手拈芳條說夜長。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "春風不負年年信，長趁花期。", 
      "小錦堂西。", 
      "紅杏初開第一枝。", 
      "碧簫度曲留人醉，昨夜歸遲。", 
      "短恨憑誰。", 
      "鶯語殷勤月落時。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "秋來更覺消魂苦，小字還稀。", 
      "坐想行思。", 
      "怎得相看似舊時。", 
      "南樓把手憑肩處，風月應知。", 
      "別後除非。", 
      "夢裏時時得見伊。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "誰將一點淒涼意，送入低眉。", 
      "畫箔閒垂。", 
      "多是今宵得睡遲。", 
      "夜痕記盡窗間月，曾誤心期。", 
      "準擬相思。", 
      "還是窗間記月時。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "宜春苑外樓堪倚，雪意方濃。", 
      "雁影冥濛。", 
      "正共銀屏小景同。", 
      "可無人解相思處，昨夜東風。", 
      "梅蕊應紅。", 
      "知在誰家錦字中。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "白蓮池上當時月，今夜重圓。", 
      "曲水蘭船。", 
      "憶伴飛瓊看月眠。", 
      "黃花綠酒分攜後，淚溼吟箋。", 
      "舊事年年。", 
      "時節南湖又採蓮。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "高吟爛醉淮西月，詩酒相留。", 
      "明日歸舟。", 
      "碧藕花中醉過秋。", 
      "文姬贈別雙團扇，自寫銀鉤。", 
      "散盡離愁。", 
      "攜得清風出畫樓。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "前歡幾處笙歌地，長負登臨。", 
      "月幌風襟。", 
      "猶憶西樓著意深。", 
      "鶯花見盡當時事，應笑如今。", 
      "一寸愁心。", 
      "日日寒蟬夜夜砧。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "無端惱破桃源夢，明日青樓。", 
      "玉膩花柔。", 
      "不學行雲易去留。", 
      "應嫌衫袖前香冷，重傍金虯。", 
      "歌扇風流。", 
      "遮盡歸時翠黛愁。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "年年此夕東城見，歡意匆匆。", 
      "明日還重。", 
      "卻在樓臺縹緲中。", 
      "垂螺拂黛清歌女，曾唱相逢。", 
      "秋月春風。", 
      "醉枕香衾一歲同。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "雙螺未學同心綰，已佔歌名。", 
      "月白風清。", 
      "長倚昭華笛裏聲。", 
      "知音敲盡朱顏改，寂寞時情。", 
      "一曲離亭。", 
      "惜與青樓忍淚聽。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "西樓月下當時見，淚粉偷勻。", 
      "歌罷還顰。", 
      "恨隔爐煙看未真。", 
      "別來樓外垂楊縷，幾換青春。", 
      "倦客紅塵。", 
      "長記樓中粉淚人。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "非花非霧前時見，滿眼嬌春。", 
      "淺笑微顰。", 
      "恨隔垂簾看未真。", 
      "殷勤借問家何處，不在紅塵。", 
      "若是朝雲。", 
      "宜作今宵夢裏人。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "當時月下分飛處，依舊淒涼。", 
      "也會思量。", 
      "不道孤眠夜更長。", 
      "淚痕搵遍鴛鴦枕，重繞迴廊。", 
      "月上東窗。", 
      "長到如今欲斷腸。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "湘妃浦口蓮開盡，昨夜紅稀。", 
      "懶過前溪。", 
      "閒艤扁舟看雁飛。", 
      "去年謝女池邊醉，晚雨霏微。", 
      "記得歸時。", 
      "旋折新荷蓋舞衣。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "別來長記西樓事，結遍蘭襟。", 
      "遺恨重尋。", 
      "絃斷相如綠綺琴。", 
      "何時一枕逍遙夜，細話初心。", 
      "若問如今。", 
      "也似當時著意深。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "紅窗碧玉新名舊，猶綰雙螺。", 
      "一寸秋波。", 
      "千斛明珠覺未多。", 
      "小來竹馬同遊客，慣聽清歌。", 
      "今日蹉跎。", 
      "惱亂工夫暈翠蛾。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "昭華鳳管知名久，長閉簾櫳。", 
      "聞道春慵。", 
      "方倚庭花暈臉紅。", 
      "可憐金谷無人後，此會相逢。", 
      "三弄臨風。", 
      "送得當筵玉盞空。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "金風玉露初涼夜，秋草窗前。", 
      "淺醉閒眠。", 
      "一枕江風夢不圓。", 
      "長情短恨難憑寄，枉費紅箋。", 
      "試拂麼弦。", 
      "卻恐琴心可暗傳。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "心期昨夜尋思遍，猶負殷勤。", 
      "齊鬥堆金。", 
      "難買丹誠一寸真。", 
      "須知枕上尊前意，佔得長春。", 
      "寄語東鄰。", 
      "似此相看有幾人。"
    ], 
    "rhythmic": "採桑子"
  }, 
  {
    "author": "晏幾道", 
    "paragraphs": [
      "柳上煙歸，池南雪盡。", 
      "東風漸有繁華信。", 
      "花開花謝蝶應知，春來春去鶯能問。", 
      "夢意猶疑，心期欲近。", 
      "雲箋字字縈方寸。", 
      "宿妝曾比杏腮紅，憶人細把香英認。"
    ], 
    "rhythmic": "踏莎行"
  }, 
  {
    "author": "晏幾道", 
    "paragraphs": [
      "宿雨收塵，朝霞破暝。", 
      "風光暗許花期定。", 
      "玉人呵手試妝時，粉香簾幕陰陰靜。", 
      "斜雁朱弦，孤鸞綠鏡。", 
      "傷春誤了尋芳興。", 
      "去年今日杏牆西，啼鶯喚得閒愁醒。"
    ], 
    "rhythmic": "踏莎行"
  }, 
  {
    "author": "晏幾道", 
    "paragraphs": [
      "綠徑穿花，紅樓壓水。", 
      "尋芳誤到蓬萊地。", 
      "玉顏人是蕊珠仙，相逢展盡雙蛾翠。", 
      "夢草閒眠，流觴淺醉。", 
      "一春總見瀛洲事。", 
      "別來雙燕又西飛，無端不寄相思字。"
    ], 
    "rhythmic": "踏莎行"
  }, 
  {
    "author": "晏幾道", 
    "paragraphs": [
      "雪盡寒輕，月斜煙重。", 
      "清歡猶記前時共。", 
      "迎風朱戶背燈開，拂檐花影侵簾動。", 
      "繡枕雙鴛，香苞翠鳳。", 
      "從來往事都如夢。", 
      "傷心最是醉歸時，眼前少個人人送。"
    ], 
    "rhythmic": "踏莎行"
  }, 
  {
    "author": "晏幾道", 
    "paragraphs": [
      "南苑吹花，西樓題葉，故園歡事重重。", 
      "憑闌秋思，閒記舊相逢。", 
      "幾處歌雲夢雨，可憐便、流水西東。", 
      "別來久，淺情未有，錦字系徵鴻。", 
      "年光還少味，開殘檻菊，落盡溪桐。", 
      "漫留得，尊前淡月西風。", 
      "此恨誰堪共說，清愁付、綠酒杯中。", 
      "佳期在，歸時待把，香袖看啼紅。"
    ], 
    "rhythmic": "滿庭芳"
  }, 
  {
    "author": "晏幾道", 
    "paragraphs": [
      "畫屏天畔，夢迴依約，十洲雲水。", 
      "手拈紅箋寄人書，寫無限、傷春事。", 
      "別浦高樓曾漫倚。", 
      "對江南千里。", 
      "樓下分流水聲中，有當日、憑高淚。"
    ], 
    "rhythmic": "留春令", 
    "tags": [
      "宋詞三百首"
    ]
  }, 
  {
    "author": "晏幾道", 
    "paragraphs": [
      "採蓮舟上，夜來陡覺，十分秋意。", 
      "懊惱寒花暫時香，與情淺、人相似。", 
      "玉蕊歌清招晚醉。", 
      "戀小橋風細。", 
      "水溼紅裙酒初消，又記得、南溪事。"
    ], 
    "rhythmic": "留春令"
  }, 
  {
    "author": "晏幾道", 
    "paragraphs": [
      "海棠風橫，醉中吹落，香紅強半。", 
      "小粉多情怨花飛，仔細把、殘香看。", 
      "一抹濃檀秋水畔。", 
      "縷金衣新換。", 
      "鸚鵡杯深豔歌遲，更莫放、人腸斷。"
    ], 
    "rhythmic": "留春令"
  }, 
  {
    "author": "晏幾道", 
    "paragraphs": [
      "柳陰庭院杏梢牆。", 
      "依舊巫陽。", 
      "鳳簫已遠青樓在，水沈誰、復暖前香。", 
      "臨鏡舞鸞離照，倚箏飛雁辭行。", 
      "墜鞭人意自淒涼。", 
      "淚眼迴腸。", 
      "斷雲殘雨當年事，到如今、幾處難忘。", 
      "兩袖曉風花陌，一簾夜月蘭堂。"
    ], 
    "rhythmic": "風入鬆"
  }, 
  {
    "author": "晏幾道", 
    "paragraphs": [
      "心心念念憶相逢。", 
      "別恨誰濃。", 
      "就中懊惱難拼處，是擘釵、分鈿匆匆。", 
      "卻似桃源路失，落花空記前蹤。", 
      "彩箋書盡浣溪紅。", 
      "深意難通。", 
      "強歡殢酒圖消遣，到醒來、愁悶還重。", 
      "若是初心未改，多應此意須同。"
    ], 
    "rhythmic": "風入鬆"
  }, 
  {
    "author": "晏幾道", 
    "paragraphs": [
      "庭花香信尚淺。", 
      "最玉樓先暖。", 
      "夢覺春衾，江南依舊遠。", 
      "回紋錦字暗翦。", 
      "漫寄與、也應歸晚。", 
      "要問相思，天涯猶自短。"
    ], 
    "rhythmic": "清商怨"
  }, 
  {
    "author": "晏幾道", 
    "paragraphs": [
      "池苑清陰欲就。", 
      "還傍送春時候。", 
      "眼中人去難歡偶。", 
      "誰共一杯芳酒。", 
      "朱闌碧砌皆如舊。", 
      "記攜手。", 
      "有情不管別離久。", 
      "情在相逢終有。"
    ], 
    "rhythmic": "秋蕊香"
  }, 
  {
    "author": "晏幾道", 
    "paragraphs": [
      "歌徹郎君秋草。", 
      "別恨遠山眉小。", 
      "無情莫把多情惱。", 
      "第一歸來須早。", 
      "紅塵自古長安道。", 
      "故人少。", 
      "相思不比相逢好。", 
      "此別朱顏應老。"
    ], 
    "rhythmic": "秋蕊香"
  }, 
  {
    "author": "晏幾道", 
    "paragraphs": [
      "紅葉黃花秋意晚，千里念行客。", 
      "飛雲過盡，歸鴻無信，何處寄書得。", 
      "淚彈不盡臨窗滴。", 
      "就硯旋研墨。", 
      "漸寫到別來，此情深處，紅箋爲無色。"
    ], 
    "rhythmic": "思遠人", 
    "tags": [
      "宋詞三百首"
    ]
  }, 
  {
    "author": "晏幾道", 
    "paragraphs": [
      "翠袖疏紈扇。", 
      "涼葉催歸燕。", 
      "一夜西風，幾處傷高懷遠。", 
      "細菊枝頭，開嫩香還遍。", 
      "月痕依舊庭院。", 
      "事何限。", 
      "悵望秋意晚。", 
      "離人鬢華將換。", 
      "靜憶天涯，路比此情猶短。", 
      "試約鸞箋，傳素期良願。", 
      "南雲應有新雁。"
    ], 
    "rhythmic": "碧牡丹"
  }, 
  {
    "author": "晏幾道", 
    "paragraphs": [
      "長相思。", 
      "長相思。", 
      "若問相思甚了期。", 
      "除非相見時。", 
      "長相思。", 
      "長相思。", 
      "欲把相思說似誰。", 
      "淺情人不知。"
    ], 
    "rhythmic": "長相思"
  }, 
  {
    "author": "晏幾道", 
    "paragraphs": [
      "滿街斜月。", 
      "垂鞭自唱陽關徹。", 
      "斷盡柔腸思歸切。", 
      "都爲人人，不許多時別。", 
      "南橋昨夜風吹雪。", 
      "短長亭下徵塵歇。", 
      "歸時定有梅堪折。", 
      "欲把離愁，細拈花枝說。"
    ], 
    "rhythmic": "醉落魄・一斛珠"
  }, 
  {
    "author": "晏幾道", 
    "paragraphs": [
      "鸞孤月缺。", 
      "兩春惆悵音塵絕。", 
      "如今若負當時節。", 
      "信道歡緣，狂向衣襟結。", 
      "若問相思何處歇。", 
      "相逢便是相思徹。", 
      "盡饒別後留心別。", 
      "也待相逢，細把相思說。"
    ], 
    "rhythmic": "醉落魄・一斛珠"
  }, 
  {
    "author": "晏幾道", 
    "paragraphs": [
      "天教命薄。", 
      "青樓佔得聲名惡。", 
      "對酒當歌尋思著。", 
      "月戶星窗，多少舊期約。", 
      "相逢細語初心錯。", 
      "兩行紅淚尊前落。", 
      "霞觴且共深深酌。", 
      "惱亂春宵，翠被都閒卻。"
    ], 
    "rhythmic": "醉落魄・一斛珠"
  }, 
  {
    "author": "晏幾道", 
    "paragraphs": [
      "休休莫莫。", 
      "離多還是因緣惡。", 
      "有情無奈思量著。", 
      "月夜佳期，近寫青箋約。", 
      "心心口口長恨昨。", 
      "分飛容易當時錯。", 
      "後期休似前歡薄。", 
      "買斷青樓，莫放春閒卻。"
    ], 
    "rhythmic": "醉落魄・一斛珠"
  }, 
  {
    "author": "晏幾道", 
    "paragraphs": [
      "小春花信日邊來，未上江樓先坼。", 
      "今歲東君消息。", 
      "還自南枝得。", 
      "素衣染盡天香，玉酒添成國色。", 
      "一自故溪疏隔。", 
      "腸斷長相憶。"
    ], 
    "rhythmic": "望仙樓・胡搗練"
  }, 
  {
    "author": "晏幾道", 
    "paragraphs": [
      "一曲畫樓鍾動，宛轉歌聲緩。", 
      "綺席飛塵滿。", 
      "更少待、金蕉暖。", 
      "細雨輕寒今夜短。", 
      "依前是、粉牆別館。", 
      "端的歡期應未晚。", 
      "奈歸雲難管。"
    ], 
    "rhythmic": "鳳孤飛"
  }, 
  {
    "author": "晏幾道", 
    "paragraphs": [
      "愁黛顰成月淺，啼妝印得花殘。", 
      "只消鴛枕夜來閒。", 
      "曉鏡心情便懶。", 
      "醉帽檐頭風細，征衫袖口香寒。", 
      "綠江春水寄書難。", 
      "攜手佳期又晚。"
    ], 
    "rhythmic": "西江月"
  }, 
  {
    "author": "晏幾道", 
    "paragraphs": [
      "南苑垂鞭路冷，西樓把袂人稀。", 
      "庭花猶有鬢邊枝。", 
      "且插殘紅自醉。", 
      "畫幕涼催燕去，香屏曉放雲歸。", 
      "依前青枕夢迴時。", 
      "試問閒愁有幾。"
    ], 
    "rhythmic": "西江月"
  }, 
  {
    "author": "晏幾道", 
    "paragraphs": [
      "綠蕙紅蘭芳信歇，金蕊正風流。", 
      "應爲詩人多怨秋。", 
      "花意與消愁。", 
      "樑王苑路香英密，長記舊嬉遊。", 
      "曾看飛瓊戴滿頭。", 
      "浮動舞梁州。"
    ], 
    "rhythmic": "武陵春"
  }, 
  {
    "author": "晏幾道", 
    "paragraphs": [
      "九日黃花如有意，依舊滿珍叢。", 
      "誰似龍山秋興濃。", 
      "吹帽落西風。", 
      "年年歲歲登高節，歡事旋成空。", 
      "幾處佳人此會同。", 
      "今在淚痕中。"
    ], 
    "rhythmic": "武陵春"
  }, 
  {
    "author": "晏幾道", 
    "paragraphs": [
      "煙柳長堤知幾曲，一曲一魂消。", 
      "秋水無情天共遙。", 
      "愁送木蘭橈。", 
      "薰香繡被心情懶，期信轉迢迢。", 
      "記得來時倚畫橋。", 
      "紅淚滿鮫綃。"
    ], 
    "rhythmic": "武陵春"
  }, 
  {
    "author": "晏幾道", 
    "paragraphs": [
      "玉階秋感，年華暗去。", 
      "掩深宮、團扇無緒。", 
      "記得當時，自翦下、機中輕素。", 
      "點丹青、畫成秦女。", 
      "涼襟猶在，朱弦未改，忍霜紈、飄零何處。", 
      "自古悲涼，是情事、輕如雲雨。", 
      "倚麼弦、恨長難訴。"
    ], 
    "rhythmic": "解佩令"
  }, 
  {
    "author": "晏幾道", 
    "paragraphs": [
      "晚綠寒紅。", 
      "芳意匆匆。", 
      "惜年華、今與誰同。", 
      "碧雲零落，數字徵鴻。", 
      "看渚蓮凋，宮扇舊，怨秋風。", 
      "流波墜葉，佳期何在，想天教、離恨無窮。", 
      "試將前事，閒倚梧桐。", 
      "有消魂處，明月夜，粉屏空。"
    ], 
    "rhythmic": "行香子"
  }, 
  {
    "author": "晏幾道", 
    "paragraphs": [
      "倚天樓殿，昇平風月，彩仗春移。", 
      "鸞絲鳳竹，長生調裏，迎得翠輿歸。", 
      "雕鞍遊罷，何處還有心期。", 
      "濃薰翠被，深停畫燭，人約月西時。"
    ], 
    "rhythmic": "慶春時"
  }, 
  {
    "author": "晏幾道", 
    "paragraphs": [
      "梅梢已有，春來音信，風意猶寒。", 
      "南樓暮雪，無人共賞，閒卻玉闌幹。", 
      "殷勤今夜，涼月還似眉彎。", 
      "尊前爲把，桃根麗曲，重倚四弦看。"
    ], 
    "rhythmic": "慶春時"
  }, 
  {
    "author": "晏幾道", 
    "paragraphs": [
      "危樓靜鎖，窗中遠岫，門外垂楊。", 
      "珠簾不禁春風度，解偷送餘香。", 
      "眠思夢想，不如雙燕，得到蘭房。", 
      "別來只是，憑高淚眼，感舊離腸。"
    ], 
    "rhythmic": "喜團圓"
  }, 
  {
    "author": "晏幾道", 
    "paragraphs": [
      "取次臨鸞勻畫淺。", 
      "酒醒遲來晚。", 
      "多情愛惹閒愁，長黛眉低斂。", 
      "月底相逢花下見。", 
      "有深深良願。", 
      "願期信、似月如花，須更教長遠。"
    ], 
    "rhythmic": "憶悶令"
  }, 
  {
    "author": "晏幾道", 
    "paragraphs": [
      "莫唱陽關曲。", 
      "淚溼當年金縷。", 
      "離歌自古最消魂，聞歌更在魂消處。", 
      "南樓楊柳多情緒。", 
      "不繫行人住。", 
      "人情卻似飛絮。", 
      "悠揚便逐春風去。"
    ], 
    "rhythmic": "梁州令"
  }, 
  {
    "author": "晏幾道", 
    "paragraphs": [
      "蓮葉雨，蓼花風。", 
      "秋恨幾枝紅。", 
      "遠煙收盡水溶溶。", 
      "飛雁碧雲中。", 
      "衷腸事。", 
      "魚箋字。", 
      "情緒年年相似。", 
      "憑高雙袖晚寒濃。", 
      "人在月橋東。"
    ], 
    "rhythmic": "燕歸樑"
  }, 
  {
    "author": "晏幾道", 
    "paragraphs": [
      "小亭初報一枝梅，惹起江南歸興。", 
      "遙想玉溪風景，水漾橫斜影。", 
      "異香直到醉鄉中，醉後還因香醒。", 
      "好是玉容相併。", 
      "人與花爭瑩。"
    ], 
    "rhythmic": "胡搗練"
  }, 
  {
    "author": "晏幾道", 
    "paragraphs": [
      "風梢雨葉，綠遍江南岸。", 
      "思歸倦客，尋芳來最晚。", 
      "酒邊紅日初長，陌上飛花正滿。", 
      "淒涼數聲弦管。", 
      "怨春短。", 
      "玉人應在，明月樓中畫眉懶。", 
      "魚箋錦字，多時音信斷。", 
      "恨如去水空長，事與行雲漸遠。", 
      "羅衾舊香餘暖。"
    ], 
    "rhythmic": "撲蝴蝶"
  }, 
  {
    "author": "晏幾道", 
    "paragraphs": [
      "夜來酒醒清無夢，愁倚闌幹。", 
      "露滴輕寒。", 
      "雨打芙蓉淚不乾。", 
      "佳人別後音塵悄，瘦盡難拼。", 
      "明月無端。", 
      "已過紅樓十二間。"
    ], 
    "rhythmic": "醜奴兒・採桑子"
  }, 
  {
    "author": "晏幾道", 
    "paragraphs": [
      "溪聲急。", 
      "無數落花漂出。", 
      "燕子分泥蜂釀蜜。", 
      "遲遲豔風日。", 
      "須信芳菲隨失。", 
      "況復佳期難必。", 
      "擬把此情書萬一。", 
      "愁多翻閣筆。"
    ], 
    "rhythmic": "謁金門"
  }, 
  {
    "author": "王觀", 
    "paragraphs": [
      "枝上葉兒未展。", 
      "已有墜紅千片。", 
      "春意怎生防，怎不怨。", 
      "被我安排，矮牙牀鬥帳，和嬌豔。", 
      "移在花叢裏面。", 
      "請君看。", 
      "惹清香，偎媚暖。", 
      "愛香愛暖金盃滿。", 
      "問春怎管。", 
      "大家拼、便做東風，總吹交零亂。", 
      "猶肯自、輸我鴛鴦一半。"
    ], 
    "rhythmic": "憶黃梅"
  }, 
  {
    "author": "王觀", 
    "paragraphs": [
      "素手水晶盤。", 
      "壘起仙丸。", 
      "紅綃剪碎卻成團。", 
      "逗得安排金粟遍，何似雞冠。", 
      "味勝玉漿寒。", 
      "只被宜酸。", 
      "莫將荔子一般看。", 
      "色淡香消僝僽損，纔到長安。"
    ], 
    "rhythmic": "浪淘沙"
  }, 
  {
    "author": "王觀", 
    "paragraphs": [
      "霜瓦鴛鴦，風簾翡翠，今年早是寒少。", 
      "矮釘明窗，側開朱戶，斷莫亂教人到。", 
      "重陰未解，雲共雪、商量不了。", 
      "青帳垂氈要密，紅爐收圍宜小。", 
      "呵梅弄妝試巧。", 
      "繡羅衣、瑞雲芝草。", 
      "伴我語時同語，笑時同笑。", 
      "已被金尊勸倒。", 
      "又唱個新詞故相惱。", 
      "盡道窮冬，元來恁好。"
    ], 
    "rhythmic": "天香"
  }, 
  {
    "author": "王觀", 
    "paragraphs": [
      "水是眼波橫，山是眉峯聚。", 
      "欲問行人去那邊，眉眼盈盈處。", 
      "纔始送春歸，又送君歸去。", 
      "若到江東趕上春，千萬和春住。"
    ], 
    "rhythmic": "卜算子"
  }, 
  {
    "author": "王觀", 
    "paragraphs": [
      "黃金殿裏。", 
      "燭影雙龍戲。", 
      "勸得官家真個醉。", 
      "進酒猶呼萬歲。", 
      "折旋舞徹伊州。", 
      "君恩與整搔頭。", 
      "一夜御前宣住，六宮多少人愁。"
    ], 
    "rhythmic": "清平樂"
  }, 
  {
    "author": "王觀", 
    "paragraphs": [
      "百尺清泉聲陸續。", 
      "映瀟灑、碧梧翠竹。", 
      "面千步迴廊，重重簾幕，小枕敧寒玉。", 
      "試展鮫綃看畫軸。", 
      "見一片、瀟湘凝綠。", 
      "待玉漏穿花，銀河垂地，月上欄幹曲。"
    ], 
    "rhythmic": "雨中花令"
  }, 
  {
    "author": "王觀", 
    "paragraphs": [
      "調雨爲酥，催冰做水，東君分付春還。", 
      "何人便將輕暖，點破殘寒。", 
      "結伴踏青去好，平頭鞋子小雙鸞。", 
      "煙郊外，望中秀色，如有無間。", 
      "晴則個，陰則個，餖飣得天氣，有許多般。", 
      "須教鏤花撥柳，爭要先看。", 
      "不道吳綾繡襪，香泥斜沁幾行斑。", 
      "東風巧，盡收翠綠，吹在眉山。"
    ], 
    "rhythmic": "慶清朝慢・慶清朝"
  }, 
  {
    "author": "王觀", 
    "paragraphs": [
      "宜春小苑。", 
      "處處花開滿。", 
      "學得紅妝紅要淺。", 
      "催上金車要看。", 
      "君王曲宴瑤池。", 
      "小舟掠水如飛。", 
      "奪得錦標歸去，匆匆不惜羅衣。"
    ], 
    "rhythmic": "清平樂"
  }, 
  {
    "author": "王觀", 
    "paragraphs": [
      "銅駝陌上新正後。", 
      "第一風流除是柳。", 
      "勾牽春事不如梅，斷送離人強似酒。", 
      "東君有意偏撋就。", 
      "慣得腰肢真個瘦。", 
      "阿誰道你不思量，因甚眉頭長恁皺。"
    ], 
    "rhythmic": "木蘭花令"
  }, 
  {
    "author": "王觀", 
    "paragraphs": [
      "關山魂夢長，塞雁音書少。", 
      "兩鬢可憐青，一夜相思老。", 
      "歸傍碧紗窗，說與人人道。", 
      "真個別離難，不似相逢好。"
    ], 
    "rhythmic": "生查子", 
    "tags": [
      "宋詞三百首"
    ]
  }, 
  {
    "author": "王觀", 
    "paragraphs": [
      "單於吹落山頭月。", 
      "漫漫江上沙如雪。", 
      "誰唱縷金衣。", 
      "水寒船舫稀。", 
      "蘆花楓葉浦。", 
      "憶抱琵琶語。", 
      "身未髮長沙。", 
      "夢魂先到家。"
    ], 
    "rhythmic": "菩薩蠻"
  }, 
  {
    "author": "王觀", 
    "paragraphs": [
      "年年江上見寒梅。", 
      "暗香來。", 
      "爲誰開。", 
      "疑是月宮、仙子下瑤臺。", 
      "冷豔一枝春在手，故人遠，相思寄與誰。", 
      "怨極恨極嗅香蕊。", 
      "念此情，家萬裏。", 
      "暮霞散綺。", 
      "楚天碧、片片輕飛。", 
      "爲我多情，特地點征衣。", 
      "花易飄零人易老，正心碎，那堪塞管吹。"
    ], 
    "rhythmic": "江城梅花引"
  }, 
  {
    "author": "王觀", 
    "paragraphs": [
      "紅入桃腮，青回柳眼，韶華已破三分。", 
      "人不歸來，空教草怨王孫。", 
      "平明幾點催花雨，夢半闌、敧枕初聞。", 
      "問東君，因甚將春，老了閒人。", 
      "東郊十里香塵滿，旋安排玉勒，整頓雕輪。", 
      "趁取芳時，共尋島上紅雲。", 
      "朱衣引馬黃金帶，算到頭、總是虛名。", 
      "莫閒愁，一半悲秋，一半傷春。"
    ], 
    "rhythmic": "高陽臺"
  }, 
  {
    "author": "王觀", 
    "paragraphs": [
      "瑞雲仙霧。", 
      "拂曉重重遮繡戶。", 
      "一炷清香。", 
      "千尺流霞入壽觴。", 
      "家門轉好。", 
      "從此應須長不老。", 
      "來歲春風。", 
      "看拜西樞小令公。"
    ], 
    "rhythmic": "減字木蘭花"
  }, 
  {
    "author": "王觀", 
    "paragraphs": [
      "人生百歲，七十稀少。", 
      "更除十年孩童小。", 
      "又十年昏老。", 
      "都來五十載，一半被、睡魔分了。", 
      "那二十五載之中，寧無些個煩惱。", 
      "仔細思量，好追歡及早。", 
      "遇酒追朋笑傲。", 
      "任玉山摧倒。", 
      "沈醉且沈醉，人生似、露垂芳草。", 
      "幸新來、有酒如澠，結千秋歌笑。"
    ], 
    "rhythmic": "紅芍藥"
  }, 
  {
    "author": "王觀", 
    "paragraphs": [
      "十三妮子綠窗中。"
    ], 
    "rhythmic": "失調名"
  }, 
  {
    "author": "王觀", 
    "paragraphs": [
      "別岸相逢何草草，扁舟兩岸垂楊。", 
      "繡屏珠箔綺香囊。", 
      "酒深歌拍緩，愁入翠眉長。", 
      "燕子歸來人去也，此時無奈昏黃。", 
      "桃花應是我心腸。", 
      "不禁微雨，流淚溼紅妝。"
    ], 
    "rhythmic": "臨江仙"
  }, 
  {
    "author": "王安禮", 
    "paragraphs": [
      "雅出羣芳。", 
      "佔春前信息，臘後風光。", 
      "野岸郵亭，繁似萬點輕霜。", 
      "清淺溪流倒影，更黯淡、月色籠香。", 
      "渾疑是、姑射冰姿，壽陽粉面初妝。", 
      "多情對景易感，況淮天庾嶺，迢遞相望。", 
      "愁聽龍吟悽絕，畫角悲涼。", 
      "念昔因誰醉賞，向此際、空惱危腸。", 
      "終須待結實，恁時佳味堪嘗。"
    ], 
    "rhythmic": "萬年歡"
  }, 
  {
    "author": "王安禮", 
    "paragraphs": [
      "薰風微動，方櫻桃弄色，萱草成窠。", 
      "翠幃敞輕羅。", 
      "試冰簟初展，幾尺湘波。", 
      "疏簾廣廈，寄瀟灑、一枕南柯。", 
      "引多少、夢中歸緒，洞庭雨棹煙蓑。", 
      "驚回處，閒晝永，但時時，燕雛鶯友相過。", 
      "正綠影婆娑。", 
      "況庭有幽花，池有新荷。", 
      "青梅煮酒，幸隨分、贏得高歌。", 
      "功名事、到頭終在，歲華忍負清和。"
    ], 
    "rhythmic": "瀟湘憶故人慢", 
    "tags": [
      "洞庭湖"
    ]
  }, 
  {
    "author": "王安禮", 
    "paragraphs": [
      "春睡騰騰，覺來鴛被堆香暖。", 
      "起來慵懶。", 
      "觸目情何限。", 
      "深院日斜，人靜花陰轉。", 
      "柔腸斷。", 
      "憑高不見。", 
      "芳草連天遠。"
    ], 
    "rhythmic": "點絳脣"
  }, 
  {
    "author": "張舜民", 
    "paragraphs": [
      "七朝文物舊江山。", 
      "水如天。", 
      "莫憑欄。", 
      "千古斜陽，無處問長安。", 
      "更隔秦淮聞舊曲，秋已半，夜將闌。", 
      "爭教潘鬢不生斑。", 
      "斂芳顏。", 
      "抹麼弦。", 
      "須記琵琶，子細說因緣。", 
      "待得鸞膠腸已斷，重別日，是何年。"
    ], 
    "rhythmic": "江神子・江城子"
  }, 
  {
    "author": "張舜民", 
    "paragraphs": [
      "三湘遷客思悠哉。", 
      "尊俎定常開。", 
      "雲雨未消歌伴，山川忍對離杯。", 
      "他年來此，賢侯未去，忍話先回。", 
      "好在江南山色，恁時重上高臺。"
    ], 
    "rhythmic": "朝中措"
  }, 
  {
    "author": "張舜民", 
    "paragraphs": [
      "木葉下君山。", 
      "空水漫漫。", 
      "十分斟酒斂芳顏。", 
      "不是渭城西去客，休唱陽關。", 
      "醉袖撫危欄。", 
      "天淡雲閒。", 
      "何人此路得生還。", 
      "回首夕陽紅盡處，應是長安。"
    ], 
    "rhythmic": "賣花聲"
  }, 
  {
    "author": "張舜民", 
    "paragraphs": [
      "樓上久踟躇。", 
      "地遠身孤。", 
      "擬將憔悴吊三閭。", 
      "自是長安日下影，流落江湖。", 
      "爛醉且消除。", 
      "不醉何如。", 
      "又看暝色滿平蕪。", 
      "試問寒沙新到雁，應有來書。"
    ], 
    "rhythmic": "賣花聲"
  }, 
  {
    "author": "曾布", 
    "paragraphs": [
      "江南客，家有寧馨兒。", 
      "三世文章稱大手，一門兄弟獨良眉。", 
      "藉甚衆多推。", 
      "千里足，來自渥窪池。", 
      "莫倚善題鸚鵡賦，青山須待健時歸。", 
      "不似傲當時。"
    ], 
    "rhythmic": "江南好・憶江南"
  }, 
  {
    "author": "曾布", 
    "paragraphs": [
      "魏豪有馮燕，年少客幽並。", 
      "擊球鬥雞爲戲，遊俠久知名。", 
      "因避仇、來東郡。", 
      "元戎留屬中軍。", 
      "直氣凌貔虎，須臾叱吒風雲。", 
      "凜凜坐中生。", 
      "偶乘佳興。", 
      "輕裘錦帶，東風躍馬，往來尋訪幽勝。", 
      "遊冶出東城。", 
      "堤上鶯花撩亂，香車寶馬縱橫。", 
      "草軟平沙穩。", 
      "高樓兩岸春風，語笑隔簾聲。"
    ], 
    "rhythmic": "水調歌頭"
  }, 
  {
    "author": "曾布", 
    "paragraphs": [
      "袖籠鞭敲鐙。", 
      "無語獨閒行。", 
      "綠楊下、人初靜。", 
      "煙澹夕陽明。", 
      "窈窕佳人，獨立瑤階，擲果潘郎，瞥見紅顏橫波盻，不勝嬌軟倚銀屏。", 
      "曳紅裳，頻推朱戶，半開還掩，似欲倚、咿啞聲裏，細說深情。", 
      "因遣林間青鳥，爲言彼此心期，的的深相許，竊香解佩，綢繆相顧不勝情。"
    ], 
    "rhythmic": "水調歌頭"
  }, 
  {
    "author": "曾布", 
    "paragraphs": [
      "說良人滑將張嬰。", 
      "從來嗜酒，還家鎮長酩酊狂酲。", 
      "屋上鳴鳩空鬥，樑間客燕相驚。", 
      "誰與花爲主，蘭房從此，朝雲夕雨兩牽縈。", 
      "似遊絲飄蕩，隨風無定。", 
      "奈何歲華荏苒，歡計苦難憑。", 
      "唯見新恩繾綣，連枝並翼，香閨日日爲郎，誰知鬆蘿託蔓，一比一毫輕。"
    ], 
    "rhythmic": "水調歌頭"
  }, 
  {
    "author": "曾布", 
    "paragraphs": [
      "一夕還家醉，開戶起相迎。", 
      "爲郎引裾相庇，低首略潛形。", 
      "情深無隱。", 
      "欲郎乘間起佳兵。", 
      "授青萍。", 
      "茫然撫嘆，不忍欺心。", 
      "爾能負心於彼，於我必無情。", 
      "熟視花鈿不足，剛腸終不能平。", 
      "假手迎天意，一揮霜刃。", 
      "窗間粉頸斷瑤瓊。"
    ], 
    "rhythmic": "水調歌頭"
  }, 
  {
    "author": "曾布", 
    "paragraphs": [
      "鳳凰釵、寶玉凋零。", 
      "慘然悵，嬌魂怨，飲泣吞聲。", 
      "還被凌波呼喚，相將金谷同遊，想見逢迎處，揶揄羞面，妝臉淚盈盈。", 
      "醉眠人、醒來晨起，血凝螓首，但驚喧，白鄰裏、駭我卒難明。", 
      "思敗幽囚推究，覆盆無計哀鳴。", 
      "丹筆終誣服，圜門驅擁，銜冤垂首欲臨刑。"
    ], 
    "rhythmic": "水調歌頭"
  }, 
  {
    "author": "曾布", 
    "paragraphs": [
      "向紅塵裏，有喧呼攘臂，轉聲闢衆，莫遣人冤濫、殺張室，忍偷生。", 
      "僚吏驚呼呵叱，狂辭不變如初，投身屬吏，慷慨吐丹誠。", 
      "彷彿縲紲，自疑夢中，聞者皆驚歎，爲不平。", 
      "割愛無心，泣對虞姬，手戮傾城寵，翻然起死，不教仇怨負冤聲。"
    ], 
    "rhythmic": "水調歌頭"
  }, 
  {
    "author": "曾布", 
    "paragraphs": [
      "義城元靖賢相國，喜慕英雄士，賜金繒。", 
      "聞斯事，頻歎賞，封章歸印。", 
      "請贖馮燕罪，日邊紫泥封詔，闔境赦深刑。", 
      "萬古三河風義在，青簡上、衆知名。", 
      "河東注，任流水滔滔，水涸名難泯。", 
      "至今樂府歌詠。", 
      "流入管絃聲。"
    ], 
    "rhythmic": "水調歌頭"
  }, 
  {
    "author": "魏夫人", 
    "paragraphs": [
      "庭院深深深幾許，雲窗霧閣春遲。", 
      "爲誰憔悴損芳姿。", 
      "夜來清夢好，應是發南枝。", 
      "玉瘦檀輕無限恨，南樓羌管休吹。", 
      "濃香吹盡有誰知。", 
      "暖風遲日也，別到杏花肥。"
    ], 
    "rhythmic": "臨江仙"
  }, 
  {
    "author": "魏夫人", 
    "paragraphs": [
      "雨後曉寒輕，花外早鶯啼歇。", 
      "愁聽隔溪殘漏，正一聲悽咽。", 
      "不堪西望去程賒，離腸萬回結。", 
      "不似海棠陰下，按涼州時節。"
    ], 
    "rhythmic": "好事近"
  }, 
  {
    "author": "魏夫人", 
    "paragraphs": [
      "夕陽樓外落花飛。", 
      "晴空碧四垂。", 
      "去帆回首已天涯。", 
      "孤菸捲翠微。", 
      "樓上客，鬢成絲。", 
      "歸來未有期。", 
      "斷魂不忍下危梯。", 
      "桐陰月影移。"
    ], 
    "rhythmic": "阮郎歸"
  }, 
  {
    "author": "魏夫人", 
    "paragraphs": [
      "西樓明月。", 
      "掩映梨花千樹雪。", 
      "樓上人歸。", 
      "愁聽孤城一雁飛。", 
      "玉人何處。", 
      "又見江南春色暮。", 
      "芳信難尋。", 
      "去後桃花流水深。"
    ], 
    "rhythmic": "減字木蘭花"
  }, 
  {
    "author": "魏夫人", 
    "paragraphs": [
      "落花飛絮。", 
      "杳杳天涯人甚處。", 
      "欲寄相思。", 
      "春盡衡陽雁漸稀。", 
      "離腸淚眼。", 
      "腸斷淚痕流不斷。", 
      "明月西樓。", 
      "一曲闌幹一倍愁。"
    ], 
    "rhythmic": "減字木蘭花"
  }, 
  {
    "author": "魏夫人", 
    "paragraphs": [
      "溪山掩映斜陽裏。", 
      "樓臺影動鴛鴦起。", 
      "隔岸兩三家。", 
      "出牆紅杏花。", 
      "綠楊堤下路。", 
      "早晚溪邊去。", 
      "三見柳綿飛。", 
      "離人猶未歸。"
    ], 
    "rhythmic": "菩薩蠻"
  }, 
  {
    "author": "魏夫人", 
    "paragraphs": [
      "東風已綠瀛洲草。", 
      "畫樓簾卷清霜曉。", 
      "清絕比湖梅。", 
      "花開未滿枝。", 
      "長天音信斷。", 
      "又見南歸雁。", 
      "何處是離愁。", 
      "長安明月樓。"
    ], 
    "rhythmic": "菩薩蠻"
  }, 
  {
    "author": "魏夫人", 
    "paragraphs": [
      "紅樓斜倚連溪曲。", 
      "樓前溪水凝寒玉。", 
      "盪漾木蘭船。", 
      "船中人少年。", 
      "荷花嬌欲語。", 
      "笑入鴛鴦浦。", 
      "波上暝煙低。", 
      "菱歌月下歸。"
    ], 
    "rhythmic": "菩薩蠻"
  }, 
  {
    "author": "魏夫人", 
    "paragraphs": [
      "不是無心惜落花。", 
      "落花無意戀春華。", 
      "昨日盈盈枝上笑。", 
      "誰道。", 
      "今朝吹去落誰家。", 
      "把酒臨風千種恨。", 
      "難問。", 
      "夢迴雲散見無涯。", 
      "妙舞清歌誰是主。", 
      "回顧。", 
      "高城不見夕陽斜。"
    ], 
    "rhythmic": "定風波"
  }, 
  {
    "author": "魏夫人", 
    "paragraphs": [
      "波上清風，畫船明月人歸後，漸消殘酒。", 
      "獨自憑闌久。", 
      "聚散匆匆，此恨年年有，重回首。", 
      "淡煙疏柳。", 
      "隱隱蕪城漏。"
    ], 
    "rhythmic": "點絳脣"
  }, 
  {
    "author": "魏夫人", 
    "paragraphs": [
      "小院無人簾半卷，獨自倚闌時。", 
      "寬盡春來金縷衣。", 
      "憔悴有誰知。", 
      "玉人近日書來少，應是怨來遲。", 
      "夢裏長安早晚歸。", 
      "和淚立斜暉。"
    ], 
    "rhythmic": "武陵春"
  }, 
  {
    "author": "魏夫人", 
    "paragraphs": [
      "別郎容易見郎難。", 
      "幾何般。", 
      "懶臨鸞。", 
      "憔悴容儀，陡覺縷衣寬。", 
      "門外紅梅將謝也，誰信道、不曾看。", 
      "曉妝樓上望長安。", 
      "怯輕寒。", 
      "莫憑闌。", 
      "嫌怕東風，吹恨上眉端。", 
      "爲報歸期須及早，休誤妾、一春閒。"
    ], 
    "rhythmic": "江城子"
  }, 
  {
    "author": "魏夫人", 
    "paragraphs": [
      "記得來時春未暮。", 
      "執手攀花，袖染花梢露。", 
      "暗卜春心共花語。", 
      "爭尋雙朵爭先去。", 
      "多情因甚相辜負。", 
      "輕折輕離，欲向誰分訴。", 
      "淚溼海棠花枝處。", 
      "東君空把奴分付。"
    ], 
    "rhythmic": "卷珠簾・蝶戀花"
  }, 
  {
    "author": "魏夫人", 
    "paragraphs": [
      "燈花耿耿漏遲遲。", 
      "人別後、夜涼時。", 
      "西風瀟灑夢初回。", 
      "誰念我，就單枕，皺雙眉。", 
      "錦屏繡幌與秋期。", 
      "腸欲斷、淚偷垂。", 
      "月明還到小窗西。", 
      "我恨你，我憶你，你爭知。"
    ], 
    "rhythmic": "系裙腰"
  }, 
  {
    "author": "王仲甫", 
    "paragraphs": [
      "黃金殿裏。", 
      "燭影雙龍戲。", 
      "勸得官家真個醉，進酒猶呼萬歲。", 
      "錦裀舞徹涼州，君恩與整搔頭。", 
      "一夜御前宣喚，六宮多少人愁。"
    ], 
    "rhythmic": "清平樂"
  }, 
  {
    "author": "王仲甫", 
    "paragraphs": [
      "憶得延州，舊曾相見，東城近東下住。", 
      "被若著意引歸家，放十分、以上擡舉。", 
      "小樣羅衫，淡紅拂過，風流萬般做處。", 
      "怕伊驀地憶人時，夢中來、不要迷路。"
    ], 
    "rhythmic": "滿朝歡"
  }, 
  {
    "author": "王仲甫", 
    "paragraphs": [
      "牡丹不好長春好，有個因依。", 
      "一兩枝兒。", 
      "但是風光總屬伊。", 
      "當初祗爲嫦娥種，月正明時。", 
      "教恁芳菲。", 
      "伴著團圓十二回。"
    ], 
    "rhythmic": "醜奴兒・採桑子"
  }, 
  {
    "author": "王仲甫", 
    "paragraphs": [
      "風折新英，雨肥繁實，又還如豆。", 
      "玉核初成，紅腮尚淺，齒軟酸透。", 
      "粉牆低亞，佳人驚見，不管露沾襟袖。", 
      "一枝釵子未插，應把手挪頻嗅。", 
      "相思病酒，只因思此，免使文君眉皺。", 
      "入鼎調羹，攀林止渴，功業還依舊。", 
      "看看飛燕，銜將春去，又將欲、黃昏時候。", 
      "爭如向、金盤滿捧，共君王對酒。"
    ], 
    "rhythmic": "永遇樂"
  }, 
  {
    "author": "王仲甫", 
    "paragraphs": [
      "素手水晶盤。", 
      "壘起仙丸。", 
      "紅綃碾碎卻成團。", 
      "逗得安排金粟遍，何似雞冠。", 
      "味勝玉漿寒。", 
      "只被宜酸。", 
      "莫將荔子一般看。", 
      "色淡香消僝僽損，纔到長安。"
    ], 
    "rhythmic": "浪淘沙"
  }, 
  {
    "author": "王仲甫", 
    "paragraphs": [
      "醉醒醒醉。", 
      "憑君會取皆滋味。", 
      "濃斟琥珀香浮蟻。", 
      "一入愁腸，便有陽春意。", 
      "須將席幕爲天地。", 
      "歌前起舞花前睡。", 
      "從他兀兀陶陶裏。", 
      "猶勝醒醒，惹得閒憔悴。"
    ], 
    "rhythmic": "醉落魄・一斛珠"
  }, 
  {
    "author": "王仲甫", 
    "paragraphs": [
      "掛冠神武，來作煙花主。", 
      "千里好江山，都盡是、君恩賜與。", 
      "風勾月引，催上泛宅時，酒傾玉，膾堆雪，總道神仙侶。", 
      "蓑衣箬笠，更著些兒雨。", 
      "橫笛兩三聲，晚雲中、驚鷗來去。", 
      "欲煩妙手，寫入散人圖，蝸角名，蠅頭利，著甚來由顧。"
    ], 
    "rhythmic": "驀山溪"
  }, 
  {
    "author": "孫浩然", 
    "paragraphs": [
      "一帶江山如畫。", 
      "景物向秋瀟灑。", 
      "水浸碧天何處斷，霽色冷光相射。", 
      "橘樹荻花洲，掩映竹籬茅舍。", 
      "天際客帆高掛。", 
      "煙外酒旗低亞。", 
      "多少六朝興廢事，盡入漁樵閒話。", 
      "悵望倚層樓，紅日無言西下。"
    ], 
    "rhythmic": "離亭燕・離亭宴"
  }, 
  {
    "author": "孫浩然", 
    "paragraphs": [
      "何處採菱歸暮。", 
      "隔宵煙、菱歌輕舉。", 
      "白蘋風起月華寒，影朦朧、半和梅雨。", 
      "脈脈相逢心似許。", 
      "扶蘭棹、黯然凝佇。", 
      "遙指前村，隱隱煙樹，含情揹人歸去。"
    ], 
    "rhythmic": "夜行船"
  }, 
  {
    "author": "王詵", 
    "paragraphs": [
      "才子陰風度遠關。", 
      "清愁曾向畫圖看。", 
      "山銜斗柄三星沒，雪共月明千里寒。", 
      "新路陌，舊江干。", 
      "崎嶇誰嘆客程難。", 
      "臨風更聽昭華笛，簌簌梅花滿地殘。"
    ], 
    "rhythmic": "鷓鴣天"
  }, 
  {
    "author": "王詵", 
    "paragraphs": [
      "春欲來時，看雪裏、新梅品流珍絕。", 
      "氣韻楚江，顏色中央，數朵巧熔香蠟。", 
      "嫩苞珠淚圓金燭，嬌腮潤、蜂房微缺。", 
      "畫欄悄，佳人道妝，醉吟風月。", 
      "淡白輕紅謾說。", 
      "算何事、東君用心偏別。", 
      "賦與異姿，添與清香，堪向苦寒時節。", 
      "但教開後金尊滿，休惆悵、落時歌闕。", 
      "斷腸也，繁枝爲誰贈折。"
    ], 
    "rhythmic": "花心動"
  }, 
  {
    "author": "王詵", 
    "paragraphs": [
      "壽陽妝晚，慵勻素臉，經宵醉痕堪惜。", 
      "前村雪裏，幾枝初綻，□冰姿仙格。", 
      "忍被東風，亂飄滿地，殘英堆積。", 
      "可堪江上起離愁，憑誰說寄，腸斷未歸客。", 
      "流恨聲傳羌笛。", 
      "感行人、水亭山驛。", 
      "越溪信阻，仙鄉路杳，但風流塵跡。", 
      "香豔濃時，東君吟賞，已成輕擲。", 
      "願身長健，且憑闌，明年還放春消息。"
    ], 
    "rhythmic": "落梅花・落梅"
  }, 
  {
    "author": "王詵", 
    "paragraphs": [
      "多情春意憶時節。", 
      "北圃人來，傳道江梅，依稀芳姿，數枝新發。", 
      "誇嫩臉著胭脂，膩滑凝香雪。", 
      "問伊還記年時，正好相看，因甚輕別。", 
      "情切。", 
      "往事散浮雲，舊恨成華髮。", 
      "算知空對，綺檻雕欄，孜孜望人攀折。", 
      "愁未見苦思量，待見重端疊。", 
      "願與永仿高堂，雲雨芳菲月。"
    ], 
    "rhythmic": "黃鶯兒"
  }, 
  {
    "author": "王詵", 
    "paragraphs": [
      "金勒狨鞍，西城嫩寒春曉。", 
      "路漸入、垂楊芳草。", 
      "過平堤，穿綠逕，幾聲啼鳥。", 
      "是處裏，誰家杏花臨水，依約靚妝窺照。", 
      "極目高原，東風露桃煙島。", 
      "望十里、紅圍綠繞。", 
      "更相將、乘酒興，幽情多少。", 
      "待向晚、從頭記將歸去，說與鳳樓人道。"
    ], 
    "rhythmic": "踏青遊"
  }, 
  {
    "author": "王詵", 
    "paragraphs": [
      "燭影搖紅向夜闌，乍酒醒、心情懶。", 
      "尊前誰爲唱陽關，離恨天涯遠。", 
      "無奈雲沈雨散。", 
      "憑闌幹、東風淚眼。", 
      "海棠開後，燕子來時，黃昏庭院。"
    ], 
    "rhythmic": "憶故人・燭影搖紅"
  }, 
  {
    "author": "王詵", 
    "paragraphs": [
      "金井先秋，梧葉飄黃。", 
      "幾回驚覺夢初長。", 
      "雨微煙淡。", 
      "疏雨池塘。", 
      "漸蓼花明，菱花冷，藕花涼。", 
      "幽人已慣，枕單衾冷，任商飆、催換年光。", 
      "問誰相伴，終日清狂。", 
      "有竹間風，尊中酒，水邊牀。"
    ], 
    "rhythmic": "行香子"
  }, 
  {
    "author": "王詵", 
    "paragraphs": [
      "鍾送黃昏雞報曉。", 
      "昏曉相催，世事何時了。", 
      "萬恨千愁人自老。", 
      "春來依舊生芳草。", 
      "忙處人多閒處少。", 
      "閒處光陰，幾個人知道。", 
      "獨上高樓雲渺渺。", 
      "天涯一點青山小。"
    ], 
    "rhythmic": "蝶戀花"
  }, 
  {
    "author": "王詵", 
    "paragraphs": [
      "錦城春色花無數。", 
      "排比笙歌留客住。", 
      "輕寒輕暖夾衣天，乍雨乍晴寒食路。", 
      "花雖不語鶯能語。", 
      "莫放韶光容易去。", 
      "海棠開後月明前，縱有千金無買處。"
    ], 
    "rhythmic": "玉樓春"
  }, 
  {
    "author": "王詵", 
    "paragraphs": [
      "帝裏春歸，早先妝點，皇家池館園林。", 
      "雛鶯未遷，燕子乍歸，時節戲弄晴陰。", 
      "瓊樓珠閣，恰正在、柳曲花心。", 
      "翠袖豔、衣憑闌幹，慣聞弦管新音。", 
      "此際相攜宴賞，縱行樂隨處，芳樹遙岑。", 
      "桃腮杏臉，嫩英萬葉，千枝綠淺紅深。", 
      "輕風終日，泛暗香、長蠻衣襟。", 
      "洞戶醉，歸訪笙歌，晚來雲海沈沈。"
    ], 
    "rhythmic": "花發沁園春"
  }, 
  {
    "author": "王詵", 
    "paragraphs": [
      "小桃枝上春來早，初試薄羅衣。", 
      "年年此夜，華燈盛照，人月圓時。", 
      "禁街簫鼓，寒輕夜永，纖手同攜。", 
      "更闌人靜。", 
      "千門笑語，聲在簾幃。"
    ], 
    "rhythmic": "人月圓"
  }, 
  {
    "author": "王詵", 
    "paragraphs": [
      "雪霽輕塵斂，好風初報柳。", 
      "春寒淺、當三五。", 
      "是處鰲山聳，金羈寶乘，遊賞遍蓬壺。", 
      "向黃昏時候。", 
      "對雙龍闕門前，皓月華燈射，變清晝。", 
      "綵鳳低銜天語。", 
      "承宣詔傳呼。", 
      "飛上層霄，共陪霞觴頻舉。", 
      "更漸闌，正迴路。", 
      "遙擁車佩珊珊，籠紗滿香衢。", 
      "指鳳樓、相將醉歸去。"
    ], 
    "rhythmic": "換遍歌頭"
  }, 
  {
    "author": "王詵", 
    "paragraphs": [
      "合彩絲、對纏玉腕。"
    ], 
    "rhythmic": "失調名"
  }, 
  {
    "author": "王詵", 
    "paragraphs": [
      "偷閒結個艾虎兒，要插在、秋蟬鬢畔。"
    ], 
    "rhythmic": "失調名"
  }, 
  {
    "author": "王詵", 
    "paragraphs": [
      "帶了黃花，強飲茱萸酒。"
    ], 
    "rhythmic": "失調名"
  }, 
  {
    "author": "王詵", 
    "paragraphs": [
      "畫堂霜重曉寒消，南枝紅雪妝成。", 
      "捲簾疑是弄妝人。", 
      "粉面帶春醒。", 
      "最愛北江臨岸，含嬌淺淡精神。", 
      "微風不動水紋平。", 
      "倒影鬥輕盈。"
    ], 
    "rhythmic": "畫堂春令・畫堂春"
  }, 
  {
    "author": "王詵", 
    "paragraphs": [
      "綽略青梅弄春色。", 
      "真豔態堪惜。", 
      "經年費盡東君力。", 
      "有情先到探春客。", 
      "無語泣寒香，時暗度瑤席。", 
      "月下風前空悵望，思攜手同摘。", 
      "畫欄倚遍無消息。", 
      "佳辰樂事再難得。", 
      "還是夕陽天，空暮雲凝碧。"
    ], 
    "rhythmic": "撼庭竹"
  }, 
  {
    "author": "王詵", 
    "paragraphs": [
      "小雨初晴回晚照。", 
      "金翠樓臺，倒影芙蓉沼。", 
      "楊柳垂垂風嫋嫋。", 
      "嫩荷無數青鈿小。", 
      "似此園林無限好。", 
      "流落歸來，到了心情少。", 
      "坐到黃昏人悄悄。", 
      "更應添得朱顏老。"
    ], 
    "rhythmic": "蝶戀花"
  }, 
  {
    "author": "陳濟翁", 
    "paragraphs": [
      "去年今日，從駕遊西苑。", 
      "彩仗壓金波，看水戲、魚龍曼衍。", 
      "寶津南殿，宴坐近天顏，金盃酒，君王勸。", 
      "頭上宮花顫。", 
      "六軍錦繡，萬騎穿楊箭。", 
      "日暮翠華歸，擁鈞天、笙歌一片。", 
      "如今關外，千里未歸人，前山雨，西樓晚。", 
      "望斷思君眼。"
    ], 
    "rhythmic": "驀山溪"
  }, 
  {
    "author": "陳濟翁", 
    "paragraphs": [
      "薰風時候。", 
      "芍藥披晴晝。", 
      "天上玉闌幹，展一枰、天家錦繡。", 
      "漢宮唐殿。", 
      "嬪御逞妖嬈，飛燕女，太真妃，一樣新妝就。", 
      "黃金拈線，色與紅芳鬥。", 
      "誰把絳綃衣，誤將他、胭脂漬透。", 
      "晚風生處，襟袖卷濃香，持玉斝，秉紗籠，倚醉聽更漏。"
    ], 
    "rhythmic": "驀山溪"
  }, 
  {
    "author": "陳濟翁", 
    "paragraphs": [
      "濯錦江頭，羞殺豔桃穠李。", 
      "縱趙昌、丹青難比。", 
      "暈輕紅，留淺素，千嬌百媚。", 
      "照綠水。", 
      "恰如下臨鸞鏡，妃子弄妝猶醉。", 
      "詩筆因循，不曉少陵深意。", 
      "但滿眼、傷春珠淚。", 
      "燕來時，鶯啼處，年年憔悴。", 
      "便除是。", 
      "秉燭憑闌吟賞，莫教夜深花睡。"
    ], 
    "rhythmic": "踏青遊"
  }, 
  {
    "author": "蘇軾", 
    "paragraphs": [
      "古來雲海茫茫，道山絳闕知何處。", 
      "人間自有，赤城居士，龍蟠鳳舉。", 
      "清淨無爲，坐忘遺照，八篇奇語。", 
      "向玉霄東望，蓬萊暗靄，有云駕、驂風馭。", 
      "行盡九州四海，笑紛紛、落花飛絮。", 
      "臨江一見，謫仙風采，無言心許。", 
      "八表神遊，浩然相對，酒酣箕踞。", 
      "待垂天賦就，騎鯨路穩，約相將去。"
    ], 
    "rhythmic": "水龍吟"
  }, 
  {
    "author": "蘇軾", 
    "paragraphs": [
      "楚山修竹如雲，異材秀出千林表。", 
      "龍鬚半翦，鳳膺微漲，玉肌勻繞。", 
      "木落淮南，雨晴雲夢，月明風嫋。", 
      "自中郎不見，桓伊去後，知孤負、秋多少。", 
      "聞道嶺南太守，後堂深、綠珠嬌小。", 
      "綺窗學弄，梁州初遍，霓裳未了。", 
      "嚼徵含宮，泛商流羽，一聲雲杪。", 
      "爲使君洗盡，蠻風瘴雨，作霜天曉。"
    ], 
    "rhythmic": "水龍吟"
  }, 
  {
    "author": "蘇軾", 
    "paragraphs": [
      "似花還似非花，也無人惜從教墜。", 
      "拋家傍路，思量卻是，無情有思。", 
      "縈損柔腸，困酣嬌眼，欲開還閉。", 
      "夢隨風萬裏，尋郎去處，又還被、鶯呼起。", 
      "不恨此花飛盡，恨西園、落紅難綴。", 
      "曉來雨過，遺蹤何在，一池萍碎。", 
      "春色三分，二分塵土，一分流水。", 
      "細看來，不是楊花點點，是離人淚。"
    ], 
    "rhythmic": "水龍吟", 
    "tags": [
      "宋詞三百首"
    ]
  }, 
  {
    "author": "蘇軾", 
    "paragraphs": [
      "小舟橫截春江，臥看翠壁紅樓起。", 
      "雲間笑語，使君高會，佳人半醉。", 
      "危柱哀弦，豔歌餘響，繞雲縈水。", 
      "念故人老大，風流未減，獨回首、煙波裏。", 
      "推枕惘然不見，但空江、月明千里。", 
      "五湖聞道，扁舟歸去，仍攜西子。", 
      "雲夢南州，武昌南岸，昔遊應記。", 
      "料多情夢裏，端來見我，也參差是。"
    ], 
    "rhythmic": "水龍吟"
  }, 
  {
    "author": "蘇軾", 
    "paragraphs": [
      "歸去來兮，吾歸何處，萬裏家在岷峨。", 
      "百年強半，來日苦無多。", 
      "坐見黃州再閏，兒童盡、楚語吳歌。", 
      "山中友，雞豚社酒，相勸老東坡。", 
      "云何。", 
      "當此去，人生底事，來往如梭。", 
      "待閒看，秋風洛水清波。", 
      "好在堂前細柳，應念我、莫翦柔柯。", 
      "仍傳語，江南父老，時與曬漁蓑。"
    ], 
    "rhythmic": "滿庭芳"
  }, 
  {
    "author": "蘇軾", 
    "paragraphs": [
      "香靉雕盤，寒生冰箸，畫堂別是風光。", 
      "主人情重，開宴出紅妝。", 
      "膩玉圓搓素頸，藕絲嫩、新織仙裳。", 
      "雙歌罷，虛檐轉月，餘韻尚悠揚。", 
      "人間，何處有，司空見慣，應謂尋常。", 
      "坐中有狂客，惱亂愁腸。", 
      "報道金釵墜也，十指露、春筍纖長。", 
      "親曾見，全勝宋玉，想像賦高唐。"
    ], 
    "rhythmic": "滿庭芳"
  }, 
  {
    "author": "蘇軾", 
    "paragraphs": [
      "蝸角虛名，蠅頭微利，算來著甚乾忙。", 
      "事皆前定，誰弱又誰強。", 
      "且趁閒身未老，盡放我、些子疏狂。", 
      "百年裏，渾教是醉，三萬六千場。", 
      "思量。", 
      "能幾許，憂愁風雨，一半相妨。", 
      "又何須，抵死說短論長。", 
      "幸對清風皓月，苔茵展、雲幕高張。", 
      "江南好，千鍾美酒，一曲《滿庭芳》。"
    ], 
    "rhythmic": "滿庭芳"
  }, 
  {
    "author": "蘇軾", 
    "paragraphs": [
      "三十三年，今誰存者，算只君與長江。", 
      "凜然蒼檜，霜幹苦難雙。", 
      "聞道司州古縣，云溪上、竹塢鬆窗。", 
      "江南岸，不因送子，寧肯過吾邦。", 
      "摐摐。", 
      "疏雨過，風林舞破，煙蓋雲幢。", 
      "願持此邀君，一飲空缸。", 
      "居士先生老矣，真夢裏、相對殘釭。", 
      "歌舞斷，行人未起，船鼓已逄逄。"
    ], 
    "rhythmic": "滿庭芳", 
    "tags": [
      "長江"
    ]
  }, 
  {
    "author": "蘇軾", 
    "paragraphs": [
      "三十三年，飄流江海，萬裏煙浪雲帆。", 
      "故人驚怪，憔悴老青衫。", 
      "我自疏狂異趣，君何事、奔走塵凡。", 
      "流年盡，窮途坐守，船尾凍相銜。", 
      "巉巉。", 
      "淮浦外，層樓翠壁，古寺空巖。", 
      "步攜手林間，笑挽ホホ。", 
      "莫上孤峯盡處，縈望眼、雲海相攙。", 
      "家何在，因君問我，歸夢繞鬆杉。"
    ], 
    "rhythmic": "滿庭芳"
  }, 
  {
    "author": "蘇軾", 
    "paragraphs": [
      "落日繡簾卷，亭下水連空。", 
      "知君爲我，新作窗戶溼青紅。", 
      "長記平山堂上，敧枕江南煙雨，渺渺沒孤鴻。", 
      "認得醉翁語，山色有無中。", 
      "一千頃，都鏡淨，倒碧峯。", 
      "忽然浪起，掀舞一葉白頭翁。", 
      "堪笑蘭臺公子，未解莊生天籟，剛道有雌雄。", 
      "一點浩然氣，千里快哉風。"
    ], 
    "rhythmic": "水調歌頭"
  }, 
  {
    "author": "蘇軾", 
    "paragraphs": [
      "安石在東海，從事鬢驚秋。", 
      "中年親友難別，絲竹緩離愁。", 
      "一旦功成名遂，準擬東還海道，扶病入西州。", 
      "雅志困軒冕，遺恨寄滄洲。", 
      "歲雲暮，須早計，要褐裘。", 
      "故鄉歸去千里，佳處輒遲留。", 
      "我醉歌時君和，醉倒須君扶我，惟酒可忘憂。", 
      "一任劉玄德，相對臥高樓。"
    ], 
    "rhythmic": "水調歌頭"
  }, 
  {
    "author": "蘇軾", 
    "paragraphs": [
      "明月幾時有，把酒問青天。", 
      "不知天上宮闕，今夕是何年。", 
      "我欲乘風歸去，又恐瓊樓玉宇，高處不勝寒。", 
      "起舞弄清影，何似在人間。", 
      "轉朱閣，低綺戶，照無眠。", 
      "不應有恨，何事長向別時圓。", 
      "人有悲歡離合，月有陰晴圓缺，此事古難全。", 
      "但願人長久，千里共嬋娟。"
    ], 
    "rhythmic": "水調歌頭", 
    "tags": [
      "宋詞三百首"
    ]
  }, 
  {
    "author": "蘇軾", 
    "paragraphs": [
      "暱暱兒女語，燈火夜微明。", 
      "恩冤爾汝來去，彈指淚和聲。", 
      "忽變軒昂勇士，一鼓填然作氣，千里不留行。", 
      "回首暮雲遠，飛絮攪青冥。", 
      "衆禽裏，真綵鳳，獨不鳴。", 
      "躋攀寸步千險，一落百尋輕。", 
      "煩子指間風雨，置我腸中冰炭，起坐不能平。", 
      "推手從歸去，無淚與君傾。"
    ], 
    "rhythmic": "水調歌頭"
  }, 
  {
    "author": "蘇軾", 
    "paragraphs": [
      "憂喜相尋，風雨過、一江春綠。", 
      "巫峽夢、至今空有，亂山屏簇。", 
      "何似伯鸞攜德耀，簞瓢未足清歡足。", 
      "漸粲然、光彩照階庭，生蘭玉。", 
      "幽夢裏，傳心曲。", 
      "腸斷處，憑他續。", 
      "文君婿知否，笑君卑辱。", 
      "君不見周南歌漢廣，天教夫子休喬木。", 
      "便相將、左手抱琴書，雲間宿。"
    ], 
    "rhythmic": "滿江紅"
  }, 
  {
    "author": "蘇軾", 
    "paragraphs": [
      "江漢西來，高樓下、蒲萄深碧。", 
      "猶自帶、岷峨雲浪，錦江春色。", 
      "君是南山遺愛守，我爲劍外思歸客。", 
      "對此間、風物豈無情，殷勤說。", 
      "江表傳，君休讀。", 
      "狂處士，真堪惜。", 
      "空洲對鸚鵡，葦花蕭瑟。", 
      "不獨笑書生爭底事，曹公黃祖俱飄忽。", 
      "願使君、還賦謫仙詩，追黃鶴。"
    ], 
    "rhythmic": "滿江紅"
  }, 
  {
    "author": "蘇軾", 
    "paragraphs": [
      "東武南城，新堤固、漣漪初溢。", 
      "隱隱遍、長林高阜，臥紅堆碧。", 
      "枝上殘花吹盡也，與君更向江頭覓。", 
      "問向前、猶有幾多春，三之一。", 
      "官裏事，何時畢。", 
      "風雨外，無多日。", 
      "相將泛曲水，滿城爭出。", 
      "君不見蘭亭修禊事，當時坐上皆豪逸。", 
      "到如今、修竹滿山陰，空陳跡。"
    ], 
    "rhythmic": "滿江紅"
  }, 
  {
    "author": "蘇軾", 
    "paragraphs": [
      "清穎東流，愁目斷、孤帆明滅。", 
      "宦遊處、青山白浪，萬重千疊。", 
      "孤負當年林下意，對牀夜雨聽蕭瑟。", 
      "恨此生、長向別離中，添華髮。", 
      "一尊酒，黃河側。", 
      "無限事，從頭說。", 
      "相看恍如昨，許多年月。", 
      "衣上舊痕餘苦淚，眉間喜氣添黃色。", 
      "便與君、池上覓殘春，花如雪。"
    ], 
    "rhythmic": "滿江紅", 
    "tags": [
      "黃河"
    ]
  }, 
  {
    "author": "蘇軾", 
    "paragraphs": [
      "天豈無情，天也解、多情留客。", 
      "春向暖、朝來底事，尚飄輕雪。", 
      "君過春來紆組綬，我應歸去耽泉石。", 
      "恐異時、杯酒忽相思，雲山隔。", 
      "浮世事，俱難必。", 
      "人縱健，頭應白。", 
      "何辭更一醉，此歡難覓。", 
      "欲向佳人訴離恨，淚珠先已凝雙睫。", 
      "但莫遣、新燕卻來時，音書絕。"
    ], 
    "rhythmic": "滿江紅"
  }, 
  {
    "author": "蘇軾", 
    "paragraphs": [
      "我夢扁舟浮震澤。", 
      "雪浪搖空千頃白。", 
      "覺來滿眼是廬山，倚天無數開青壁。", 
      "此生長接淅。", 
      "與君同是江南客。", 
      "夢中游，覺來清賞，同作飛梭擲。", 
      "明日西風還掛席。", 
      "唱我新詞淚沾臆。", 
      "靈均去後楚山空，澧陽蘭芷無顏色。", 
      "君才如夢得。", 
      "武陵更在西南極。", 
      "竹枝詞，莫搖新唱，誰謂古今隔。"
    ], 
    "rhythmic": "歸朝歡", 
    "tags": [
      "廬山"
    ]
  }, 
  {
    "author": "蘇軾", 
    "paragraphs": [
      "大江東去，浪淘盡、千古風流人物。", 
      "故壘西邊人道是，三國周郎赤壁。", 
      "亂石穿空，驚濤拍岸，捲起千堆雪。", 
      "江山如畫，一時多少豪傑。", 
      "遙想公瑾當年，小喬初嫁了，雄姿英發。", 
      "羽扇綸巾談笑間，強虜灰飛煙滅。", 
      "故國神遊，多情應笑，我早生華髮。", 
      "人間如夢，一尊還酹江月。"
    ], 
    "rhythmic": "念奴嬌"
  }, 
  {
    "author": "蘇軾", 
    "paragraphs": [
      "今歲花時深院，盡日東風，蕩揚茶煙。", 
      "但有綠苔芳草，柳絮榆錢。", 
      "聞道城西，長廊古寺，甲第名園。", 
      "有國豔帶酒，天香染袂，爲我留連。", 
      "清明過了，殘紅無處，對此淚灑尊前。", 
      "秋向晚，一枝何事，向我依然。", 
      "高會聊追短景，清商不暇餘妍。", 
      "不如留取，十分春態，付與明年。"
    ], 
    "rhythmic": "雨中花・夜行船"
  }, 
  {
    "author": "蘇軾", 
    "paragraphs": [
      "孤館燈青，野店雞號，旅枕夢殘。", 
      "漸月華收練，晨霜耿耿，雲山摛錦，朝露清清。", 
      "世路無窮，勞生有限，似此區區長鮮歡。", 
      "微吟罷，憑徵鞍無語，往事千端。", 
      "當時共客長安。", 
      "似二陸初來俱少年。", 
      "有筆頭千字，胸中萬卷，致君堯舜，此事何難。", 
      "用舍由時，行藏在我，袖手何妨閒處看。", 
      "身長健，但優遊卒歲，且鬥尊前。"
    ], 
    "rhythmic": "沁園春"
  }, 
  {
    "author": "蘇軾", 
    "paragraphs": [
      "無情流水多情客。", 
      "勸我如曾識。", 
      "杯行到手休辭卻。", 
      "這公道難得。", 
      "曲水池上，小字更書年月。", 
      "還對茂林修竹，似永和節。", 
      "纖纖素手如霜雪。", 
      "笑把秋花插。", 
      "尊前莫怪歌聲咽。", 
      "又還是輕別。", 
      "此去翱翔，遍賞玉堂金闕。", 
      "欲問再來何歲，應有華髮。"
    ], 
    "rhythmic": "勸金船"
  }, 
  {
    "author": "蘇軾", 
    "paragraphs": [
      "今年春淺臘侵年。", 
      "冰雪破春妍。", 
      "東風有信無人見，露微意、柳際花邊。", 
      "寒夜縱長，孤衾易暖，鐘鼓漸清圓。", 
      "朝來初日半含山。", 
      "樓閣淡疏煙。", 
      "遊人便作尋芳計，小桃杏、應已爭先。", 
      "衰病少情，疏慵自放，惟愛日高眠。"
    ], 
    "rhythmic": "一叢花"
  }, 
  {
    "author": "蘇軾", 
    "paragraphs": [
      "霜餘已失長淮闊。", 
      "空聽潺潺清潁咽。", 
      "佳人猶唱醉翁詞，四十三年如電抹。", 
      "草頭秋露流珠滑。", 
      "三五盈盈還二八。", 
      "與餘同是識翁人，惟有西湖波底月。"
    ], 
    "rhythmic": "木蘭花令", 
    "tags": [
      "西湖"
    ]
  }, 
  {
    "author": "蘇軾", 
    "paragraphs": [
      "知君仙骨無寒暑。", 
      "千載相逢猶旦暮。", 
      "故將別語惱佳人，要看梨花枝上雨。", 
      "落花已逐迴風去。", 
      "花本無心鶯自訴。", 
      "明朝歸路下塘西，不見鶯啼花落處。"
    ], 
    "rhythmic": "木蘭花令"
  }, 
  {
    "author": "蘇軾", 
    "paragraphs": [
      "梧桐葉上三更雨。", 
      "驚破夢魂無覓處。", 
      "夜涼枕簟已知秋，更聽寒蛩促機杼。", 
      "夢中歷歷來時路。", 
      "猶在江亭醉歌舞。", 
      "尊前必有問君人，爲道別來心與緒。"
    ], 
    "rhythmic": "木蘭花令"
  }, 
  {
    "author": "蘇軾", 
    "paragraphs": [
      "公子眼花亂髮，老夫鼻觀先通。", 
      "領巾飄下瑞香風。", 
      "驚起謫仙春夢。", 
      "后土祠中玉蕊，蓬萊殿後鞓紅。", 
      "此花清絕更纖穠。", 
      "把酒何人心動。"
    ], 
    "rhythmic": "西江月"
  }, 
  {
    "author": "蘇軾", 
    "paragraphs": [
      "小院朱闌幾曲，重城畫鼓三通。", 
      "更看微月轉光風。", 
      "歸去香雲入夢。", 
      "翠袖爭浮大白，皁羅半插斜紅。", 
      "燈花零落酒花穠。", 
      "妙語一時飛動。"
    ], 
    "rhythmic": "西江月"
  }, 
  {
    "author": "蘇軾", 
    "paragraphs": [
      "怪此花枝怨泣，託君詩句名通。", 
      "憑將草木記吳風。", 
      "繼取相如雲夢。", 
      "點筆袖沾醉墨，謗花面有慚紅。", 
      "知君卻是爲情穠。", 
      "怕見此花撩動。"
    ], 
    "rhythmic": "西江月"
  }, 
  {
    "author": "蘇軾", 
    "paragraphs": [
      "聞道雙銜鳳帶，不妨單著鮫綃。", 
      "夜香知與阿誰燒。", 
      "悵望水沈煙嫋。", 
      "雲鬢風前綠卷，玉顏醉裏紅潮。", 
      "莫教空度可憐宵。", 
      "月與佳人共僚。"
    ], 
    "rhythmic": "西江月"
  }, 
  {
    "author": "蘇軾", 
    "paragraphs": [
      "點點樓頭細雨。", 
      "重重江外平湖。", 
      "當年戲馬會東徐。", 
      "今日淒涼南浦。", 
      "莫恨黃花未吐。", 
      "且教紅粉相扶。", 
      "酒闌不必看茱萸。", 
      "俯仰人間今古。"
    ], 
    "rhythmic": "西江月"
  }, 
  {
    "author": "蘇軾", 
    "paragraphs": [
      "龍焙今年絕品，谷簾自古珍泉。", 
      "雪芽雙井散神仙。", 
      "苗裔來從北苑。", 
      "湯發雲腴釅白，盞浮花乳輕圓。", 
      "人間誰敢更爭妍。", 
      "鬥取紅窗粉面。"
    ], 
    "rhythmic": "西江月"
  }, 
  {
    "author": "蘇軾", 
    "paragraphs": [
      "別夢已隨流水，淚巾猶裛香泉。", 
      "相如依舊是臞仙。", 
      "人在瑤臺閬苑。", 
      "花霧縈風縹緲，歌珠滴水清圓。", 
      "蛾眉新作十分妍。", 
      "走馬歸來便面。"
    ], 
    "rhythmic": "西江月"
  }, 
  {
    "author": "蘇軾", 
    "paragraphs": [
      "世事一場大夢，人生幾度秋涼。", 
      "夜來風葉已鳴廊。", 
      "看取眉頭鬢上。", 
      "酒賤常愁客少，月明多被雲妨。", 
      "中秋誰與共孤光。", 
      "把盞悽然北望。"
    ], 
    "rhythmic": "西江月"
  }, 
  {
    "author": "蘇軾", 
    "paragraphs": [
      "莫嘆平原落落，且應去魯遲遲。", 
      "與君各記少年時。", 
      "須信人生如寄。", 
      "白髮千莖相送，深杯百罰休辭。", 
      "拍浮何用酒爲池。", 
      "我已爲君德醉。"
    ], 
    "rhythmic": "西江月"
  }, 
  {
    "author": "蘇軾", 
    "paragraphs": [
      "玉骨那愁瘴霧，冰姿自有仙風。", 
      "海仙時遣探芳叢。", 
      "倒掛綠毛麼鳳。", 
      "素面翻嫌粉涴，洗妝不褪脣紅。", 
      "高情已逐曉雲空。", 
      "不與梨花同夢。"
    ], 
    "rhythmic": "西江月"
  }, 
  {
    "author": "蘇軾", 
    "paragraphs": [
      "照野瀰瀰淺浪，橫空曖曖微霄。", 
      "障泥未解玉驄驕。", 
      "我欲醉眠芳草。", 
      "可惜一溪明月，莫教踏破瓊瑤。", 
      "解鞍敧枕綠楊橋。", 
      "杜宇一聲春曉。"
    ], 
    "rhythmic": "西江月"
  }, 
  {
    "author": "蘇軾", 
    "paragraphs": [
      "三過平山堂下，半生彈指聲中。", 
      "十年不見老仙翁。", 
      "壁上龍蛇飛動。", 
      "欲弔文章太守，仍歌楊柳春風。", 
      "休言萬事轉頭空。", 
      "未轉頭時皆夢。"
    ], 
    "rhythmic": "西江月"
  }, 
  {
    "author": "蘇軾", 
    "paragraphs": [
      "昨夜扁舟京口，今朝馬首長安。", 
      "舊官何物與新官。", 
      "只有湖山公案。", 
      "此景百年幾變，箇中下語千難。", 
      "使君才氣卷波瀾。", 
      "與把新詩判斷。"
    ], 
    "rhythmic": "西江月"
  }, 
  {
    "author": "蘇軾", 
    "paragraphs": [
      "細馬遠馱雙侍女，青巾玉帶紅靴。", 
      "溪山好處便爲家。", 
      "誰知巴峽路，卻見洛城花。", 
      "面旋落英飛玉蕊，人間春日初斜。", 
      "十年不見紫雲車。", 
      "龍丘新洞府，鉛鼎養丹砂。"
    ], 
    "rhythmic": "臨江仙"
  }, 
  {
    "author": "蘇軾", 
    "paragraphs": [
      "詩句端來磨我鈍，鈍錐不解生鋩。", 
      "歡顏爲我解冰霜。", 
      "酒闌清夢覺，春草滿池塘。", 
      "應念雪堂坡下老，昔年共採芸香。", 
      "功成名遂早還鄉。", 
      "回車來過我，喬木擁千章。"
    ], 
    "rhythmic": "臨江仙"
  }, 
  {
    "author": "蘇軾", 
    "paragraphs": [
      "我勸髯張歸去好，從來自己忘情。", 
      "塵心消盡道心平。", 
      "江南與塞北，何處不堪行。", 
      "俎豆庚桑真過矣，憑君說與南榮。", 
      "願聞吳越報豐登。", 
      "君王如有問，結襪賴王生。"
    ], 
    "rhythmic": "臨江仙"
  }, 
  {
    "author": "蘇軾", 
    "paragraphs": [
      "自古相從休務日，何妨低唱微吟。", 
      "天垂雲重作春陰。", 
      "坐中人半醉，簾外雪將深。", 
      "聞道分司狂御史，紫雲無路追尋。", 
      "悽風寒雨是駸駸。", 
      "問囚長損氣，見鶴忽驚心。"
    ], 
    "rhythmic": "臨江仙"
  }, 
  {
    "author": "蘇軾", 
    "paragraphs": [
      "忘卻成都來十載，因君未免思量。", 
      "憑將清淚灑江陽。", 
      "故山知好在，孤客自悲涼。", 
      "坐上別愁君未見，歸來欲斷無腸。", 
      "殷勤且更盡離觴。", 
      "此身如傳舍，何處是吾鄉。"
    ], 
    "rhythmic": "臨江仙"
  }, 
  {
    "author": "蘇軾", 
    "paragraphs": [
      "尊酒何人懷李白，草堂遙指江東。", 
      "珠簾十里卷香風。", 
      "花開又花謝，離恨幾千重。", 
      "輕舸渡江連夜到，一時驚笑衰容。", 
      "語音猶自帶吳儂。", 
      "夜闌對酒處，依舊夢魂中。"
    ], 
    "rhythmic": "臨江仙"
  }, 
  {
    "author": "蘇軾", 
    "paragraphs": [
      "九十日春都過了，貪忙何處追遊。", 
      "三分春色一分愁。", 
      "雨翻榆莢陣，風轉柳花球。", 
      "閬苑先生須自責，蟠桃動是千秋。", 
      "不知人世苦厭求。", 
      "東皇不拘束，肯爲使君留。"
    ], 
    "rhythmic": "臨江仙"
  }, 
  {
    "author": "蘇軾", 
    "paragraphs": [
      "四大從來都遍滿，此間風水何疑。", 
      "故應爲我發新詩。", 
      "幽花香澗谷，寒藻舞淪漪。", 
      "借與玉川生兩腋，天仙未必相思。", 
      "還憑流水送人歸。", 
      "層巔餘落日，草露已沾衣。"
    ], 
    "rhythmic": "臨江仙"
  }, 
  {
    "author": "蘇軾", 
    "paragraphs": [
      "一別都門三改火，天涯踏盡紅塵。", 
      "依然一笑作春溫。", 
      "無波真古井，有節是秋筠。", 
      "惆悵孤帆連夜發，送行淡月微雲。", 
      "尊前不用翠眉顰。", 
      "人生如逆旅，我亦是行人。"
    ], 
    "rhythmic": "臨江仙"
  }, 
  {
    "author": "蘇軾", 
    "paragraphs": [
      "多病休文都瘦損，不堪金帶垂腰。", 
      "望湖樓上暗香飄。", 
      "和風春弄袖，明月夜聞簫。", 
      "酒醒夢迴清漏永，隱牀無限更潮。", 
      "佳人不見董嬌饒。", 
      "徘徊花上月，空度可憐宵。"
    ], 
    "rhythmic": "臨江仙"
  }, 
  {
    "author": "蘇軾", 
    "paragraphs": [
      "夜飲東坡醒復醉，歸來彷彿三更。", 
      "家童鼻息已雷鳴。", 
      "敲門都不應，倚杖聽江聲。", 
      "長恨此身非我有，何時忘卻營營。", 
      "夜闌風靜縠紋平。", 
      "小舟從此逝，江海寄餘生。"
    ], 
    "rhythmic": "臨江仙", 
    "tags": [
      "宋詞三百首"
    ]
  }, 
  {
    "author": "蘇軾", 
    "paragraphs": [
      "冬夜夜寒冰合井，畫堂明月侵幃。", 
      "青缸明滅照悲啼。", 
      "青缸挑欲盡，粉淚裛還垂。", 
      "未盡一尊先掩淚，歌聲半帶清悲。", 
      "情聲兩盡莫相違。", 
      "欲知腸斷處，樑上暗塵飛。"
    ], 
    "rhythmic": "臨江仙"
  }, 
  {
    "author": "蘇軾", 
    "paragraphs": [
      "千古龍蟠並虎踞。", 
      "從公一吊興亡處。", 
      "渺渺斜風吹細雨。", 
      "芳草渡。", 
      "江南父老留公住。", 
      "公駕飛車凌彩霧。", 
      "紅鸞驂乘青鸞馭。", 
      "卻訝此洲名白鷺。", 
      "非吾侶。", 
      "翩然欲下還飛去。"
    ], 
    "rhythmic": "漁家傲"
  }, 
  {
    "author": "蘇軾", 
    "paragraphs": [
      "送客歸來燈火盡。", 
      "西樓淡月涼生暈。", 
      "明日潮來無定準。", 
      "潮來穩。", 
      "舟橫渡口重城近。", 
      "江水似知孤客恨。", 
      "南風爲解佳人慍。", 
      "莫學時流輕久困。", 
      "頻寄問。", 
      "錢塘江上須忠信。"
    ], 
    "rhythmic": "漁家傲", 
    "tags": [
      "錢塘江"
    ]
  }, 
  {
    "author": "蘇軾", 
    "paragraphs": [
      "皎皎牽牛河漢女。", 
      "盈盈臨水無由語。", 
      "望斷碧雲空日暮。", 
      "無尋處。", 
      "夢迴芳草生春浦。", 
      "鳥散餘花紛似雨。", 
      "汀洲蘋老香風度。", 
      "明月多情來照戶。", 
      "但攬取。", 
      "清光長送人歸去。"
    ], 
    "rhythmic": "漁家傲"
  }, 
  {
    "author": "蘇軾", 
    "paragraphs": [
      "一曲《陽關》情幾許。", 
      "知君欲向秦川去。", 
      "白馬皁貂留不住。", 
      "回首處。", 
      "孤城不見天霖霧。", 
      "到日長安花似雨。", 
      "故關楊柳初飛絮。", 
      "漸見靴刀迎夾路。", 
      "誰得似。", 
      "風流膝上王文度。"
    ], 
    "rhythmic": "漁家傲"
  }, 
  {
    "author": "蘇軾", 
    "paragraphs": [
      "林斷山明竹隱牆。", 
      "亂蟬衰草小池塘。", 
      "翻空白鳥時時見，照水紅蕖細細香。", 
      "村舍外，古城旁。", 
      "杖藜徐步轉斜陽。", 
      "殷勤昨夜三更雨，又得浮生一日涼。"
    ], 
    "rhythmic": "鷓鴣天"
  }, 
  {
    "author": "蘇軾", 
    "paragraphs": [
      "笑拈紅梅嚲翠翹。", 
      "揚州十里最妖饒。", 
      "夜來綺席親曾見，撮得精神滴滴嬌。", 
      "嬌後眼，舞時腰。", 
      "劉郎幾度欲魂消。", 
      "明朝酒醒知何處，腸斷雲間《紫玉簫》。"
    ], 
    "rhythmic": "鷓鴣天"
  }, 
  {
    "author": "蘇軾", 
    "paragraphs": [
      "銀塘朱檻麴塵波。", 
      "圓綠卷新荷。", 
      "蘭條薦浴，菖花釀酒，天氣尚清和。", 
      "好將沈醉酬佳節，十分酒、一分歌。", 
      "獄草煙深，訟庭人悄，無吝宴遊過。"
    ], 
    "rhythmic": "少年遊"
  }, 
  {
    "author": "蘇軾", 
    "paragraphs": [
      "去年相送，餘杭門外，飛雪似楊花。", 
      "今年春盡，楊花似雪，猶不見還家。", 
      "對酒捲簾邀明月，風露透窗紗。", 
      "恰似姮娥憐雙燕，分明照、畫樑斜。"
    ], 
    "rhythmic": "少年遊"
  }, 
  {
    "author": "蘇軾", 
    "paragraphs": [
      "兩兩輕紅半暈腮。", 
      "依依獨爲使君回。", 
      "若道使君無此意。", 
      "何爲。", 
      "雙花不向別人開。", 
      "但看低昂煙雨裏。", 
      "不已。", 
      "勸君休訴十分杯。", 
      "更問尊前狂副使。", 
      "來歲。", 
      "花開時節與誰來。"
    ], 
    "rhythmic": "定風波"
  }, 
  {
    "author": "蘇軾", 
    "paragraphs": [
      "莫聽穿林打葉聲。", 
      "何妨吟嘯且徐行。", 
      "竹杖芒鞋輕勝馬。", 
      "誰怕。", 
      "一蓑煙雨任平生。", 
      "料峭春風吹酒醒。", 
      "微冷。", 
      "山頭斜照卻相迎。", 
      "回首向來瀟灑處。", 
      "歸去。", 
      "也無風雨也無晴。"
    ], 
    "rhythmic": "定風波", 
    "tags": [
      "宋詞三百首"
    ]
  }, 
  {
    "author": "蘇軾", 
    "paragraphs": [
      "與客攜壺上翠微。", 
      "江涵秋影雁初飛。", 
      "塵世難逢開口笑。", 
      "年少。", 
      "菊花須插滿頭歸。", 
      "酩酊但酬佳節了。", 
      "雲嶠。", 
      "登臨不用怨斜暉。", 
      "古往今來誰不老。", 
      "多少。", 
      "牛山何必更沾衣。"
    ], 
    "rhythmic": "定風波"
  }, 
  {
    "author": "蘇軾", 
    "paragraphs": [
      "莫怪鴛鴦繡帶長。", 
      "腰輕不勝舞衣裳。", 
      "薄倖只貪遊冶去。", 
      "何處。", 
      "垂楊繫馬恣輕狂。", 
      "花謝絮飛春又盡。", 
      "堪恨。", 
      "斷絃塵管伴啼妝。", 
      "不信歸來但自看。", 
      "怕見。", 
      "爲郎憔悴卻羞郎。"
    ], 
    "rhythmic": "定風波"
  }, 
  {
    "author": "蘇軾", 
    "paragraphs": [
      "千古風流阮步兵。", 
      "平生遊宦愛東平。", 
      "千里遠來還不住。", 
      "歸去。", 
      "空留風韻照人清。", 
      "紅粉尊前深懊惱。", 
      "休道。", 
      "怎生留得許多情。", 
      "記得明年花絮亂。", 
      "須看。", 
      "泛西湖是斷腸聲。"
    ], 
    "rhythmic": "定風波", 
    "tags": [
      "西湖"
    ]
  }, 
  {
    "author": "蘇軾", 
    "paragraphs": [
      "雨洗娟娟嫩葉光。", 
      "風吹細細綠筠香。", 
      "秀色亂侵書帙晚。", 
      "簾卷。", 
      "清陰微過酒尊涼。", 
      "人畫竹身肥擁腫。", 
      "何用。", 
      "先生落筆勝蕭郎。", 
      "記得小軒岑寂夜。", 
      "廊下。", 
      "月和疏影上東牆。"
    ], 
    "rhythmic": "定風波"
  }, 
  {
    "author": "蘇軾", 
    "paragraphs": [
      "好睡慵開莫厭遲。", 
      "自憐冰臉不時宜。", 
      "偶作小紅桃杏色，閒雅，尚餘孤瘦雪霜姿。", 
      "休把閒心隨物態，何事，酒生微暈沁瑤肌。", 
      "詩老不知梅格在，吟詠，更看綠葉與青枝。"
    ], 
    "rhythmic": "定風波"
  }, 
  {
    "author": "蘇軾", 
    "paragraphs": [
      "月滿苕溪照夜堂。", 
      "五星一老斗光芒。", 
      "十五年間真夢裏。", 
      "何事。", 
      "長庚對月獨淒涼。", 
      "綠鬢蒼顏同一醉。", 
      "還是。", 
      "六人吟笑水雲鄉。", 
      "賓主談鋒誰得似。", 
      "看取。", 
      "曹劉今對兩蘇張。"
    ], 
    "rhythmic": "定風波"
  }, 
  {
    "author": "蘇軾", 
    "paragraphs": [
      "常羨人間琢玉郎。", 
      "天應乞與點酥娘。", 
      "盡道清歌傳皓齒。", 
      "風起。", 
      "雪飛炎海變清涼。", 
      "萬裏歸來顏愈少。", 
      "微笑。", 
      "笑時猶帶嶺梅香。", 
      "試問嶺南應不好。", 
      "卻道。", 
      "此心安處是吾鄉。"
    ], 
    "rhythmic": "定風波"
  }, 
  {
    "author": "蘇軾", 
    "paragraphs": [
      "晚景落瓊杯。", 
      "照眼雲山翠作堆。", 
      "認得岷峨春雪浪，初來。", 
      "萬頃蒲萄漲淥醅。", 
      "暮雨暗陽臺。", 
      "亂灑高樓溼粉腮。", 
      "一陣東風來卷地，吹回。", 
      "落照江天一半開。"
    ], 
    "rhythmic": "南鄉子"
  }, 
  {
    "author": "蘇軾", 
    "paragraphs": [
      "寒雀滿疏籬。", 
      "爭抱寒柯看玉蕤。", 
      "忽見客來花下坐，驚飛。", 
      "蹋散芳英落酒卮。", 
      "痛飲又能詩。", 
      "坐客無氈醉不知。", 
      "花盡酒闌春到也，離離。", 
      "一點微酸已著枝。"
    ], 
    "rhythmic": "南鄉子"
  }, 
  {
    "author": "蘇軾", 
    "paragraphs": [
      "不到謝公臺。", 
      "明月清風好在哉。", 
      "舊日髯孫何處去，重來。", 
      "短李風流更上才。", 
      "秋色漸摧頹。", 
      "滿院黃英映酒杯。", 
      "看取桃花春二月，爭開。", 
      "盡是劉郎去後栽。"
    ], 
    "rhythmic": "南鄉子"
  }, 
  {
    "author": "蘇軾", 
    "paragraphs": [
      "霜降水痕收。", 
      "淺碧鱗鱗露遠洲。", 
      "酒力漸消風力軟，颼颼。", 
      "破帽多情卻戀頭。", 
      "佳節若爲酬。", 
      "但把清尊斷送秋。", 
      "萬事到頭都是夢，休休。", 
      "明日黃花蝶也愁。"
    ], 
    "rhythmic": "少年遊"
  }, 
  {
    "author": "蘇軾", 
    "paragraphs": [
      "回首亂山橫。", 
      "不見居人只見城。", 
      "誰似臨平山上塔，亭亭。", 
      "迎客西來送客行。", 
      "歸路晚風清。", 
      "一枕初寒夢不成。", 
      "今夜殘燈斜照處，熒熒。", 
      "秋雨晴時淚不晴。"
    ], 
    "rhythmic": "南鄉子"
  }, 
  {
    "author": "蘇軾", 
    "paragraphs": [
      "冰雪透香肌。", 
      "姑射仙人不似伊。", 
      "濯錦江頭新樣錦，非宜。", 
      "故著尋常淡薄衣。", 
      "暖日下重幃。", 
      "春睡香凝索起遲。", 
      "曼倩風流緣底事，當時。", 
      "愛被西真喚作兒。"
    ], 
    "rhythmic": "南鄉子"
  }, 
  {
    "author": "蘇軾", 
    "paragraphs": [
      "東武望餘杭。", 
      "雲海天涯兩杳茫。", 
      "何日功成名遂了，還鄉。", 
      "醉笑陪公三萬場。", 
      "不用訴離觴。", 
      "痛飲從來別有腸。", 
      "今夜送歸燈火冷，河塘。", 
      "墮淚羊公卻姓楊。"
    ], 
    "rhythmic": "南鄉子"
  }, 
  {
    "author": "蘇軾", 
    "paragraphs": [
      "涼簟碧紗廚。", 
      "一枕清風晝睡餘。", 
      "睡聽晚衙無一事，徐徐。", 
      "讀盡牀頭幾卷書。", 
      "搔首賦歸歟。", 
      "自覺功名懶更疏。", 
      "若問使君才與術，何如。", 
      "佔得人間一味愚。"
    ], 
    "rhythmic": "南鄉子"
  }, 
  {
    "author": "蘇軾", 
    "paragraphs": [
      "裙帶石榴紅。", 
      "卻水殷勤解贈儂。", 
      "應許逐雞雞莫怕，相逢。", 
      "一點靈犀必暗通。", 
      "何處遇良工。", 
      "琢刻天真半欲空。", 
      "願作龍香雙鳳撥，輕攏。", 
      "長在環兒白雪胸。"
    ], 
    "rhythmic": "南鄉子"
  }, 
  {
    "author": "蘇軾", 
    "paragraphs": [
      "旌旆滿江湖。", 
      "詔發樓船萬舳艫。", 
      "投筆將軍因笑我，迂儒。", 
      "帕首腰刀是丈夫。", 
      "粉淚怨離居。", 
      "喜子垂窗報捷書。", 
      "試問伏波三萬語，何如。", 
      "一斛明珠換綠珠。"
    ], 
    "rhythmic": "南鄉子"
  }, 
  {
    "author": "蘇軾", 
    "paragraphs": [
      "天與化工知。", 
      "賜得衣裳總是緋。", 
      "每向華堂深處見，憐伊。", 
      "兩個心腸一片兒。", 
      "自小便相隨。", 
      "綺席歌筵不暫離。", 
      "苦恨人人分拆破，東西。", 
      "怎得成雙似舊時。"
    ], 
    "rhythmic": "南鄉子"
  }, 
  {
    "author": "蘇軾", 
    "paragraphs": [
      "寒玉細凝膚。", 
      "清歌一曲《倒金壺》。", 
      "冶葉倡條遍相識，爭如。", 
      "豆蔻花梢二月初。", 
      "年少即須臾。", 
      "芳時偷得醉工夫。", 
      "羅帳細垂銀燭背，歡娛。", 
      "豁得平生俊氣無。"
    ], 
    "rhythmic": "南鄉子"
  }, 
  {
    "author": "蘇軾", 
    "paragraphs": [
      "悵望送春杯。", 
      "漸老逢春能幾回。", 
      "花滿楚城愁遠別，傷懷。", 
      "何況清絲急管催。", 
      "吟斷望鄉臺。", 
      "萬裏歸心獨上來。", 
      "景物登臨閒始見，徘徊。", 
      "一寸相思一寸灰。"
    ], 
    "rhythmic": "南鄉子"
  }, 
  {
    "author": "蘇軾", 
    "paragraphs": [
      "何處倚闌幹。", 
      "弦管高樓月正圓。", 
      "胡蝶夢中家萬裏，依然。", 
      "老去愁來強自寬。", 
      "明鏡借紅顏。", 
      "須著人間比夢間。", 
      "蠟燭半籠金翡翠，更闌。", 
      "繡被焚香獨自眠。"
    ], 
    "rhythmic": "南鄉子"
  }, 
  {
    "author": "蘇軾", 
    "paragraphs": [
      "山與歌眉斂，波同醉眼流。", 
      "遊人都上十三樓。", 
      "不羨竹西歌吹、古揚州。", 
      "菰黍連昌歜，瓊彝倒玉舟。", 
      "誰家《水調》唱歌頭。", 
      "聲繞碧山飛去、晚雲留。"
    ], 
    "rhythmic": "南歌子"
  }, 
  {
    "author": "蘇軾", 
    "paragraphs": [
      "古岸開青葑，新渠走碧流。", 
      "會看光滿萬家樓。", 
      "記取他年扶路、入西州。", 
      "佳節連梅雨，餘生寄葉舟。", 
      "只將菱角與雞頭。", 
      "更有月明千頃、一時留。"
    ], 
    "rhythmic": "南歌子"
  }, 
  {
    "author": "蘇軾", 
    "paragraphs": [
      "雨暗初疑夜，風回忽報晴。", 
      "淡雲斜照著山明。", 
      "細草軟沙溪路、馬蹄輕。", 
      "卯酒醒還困，仙材夢不成。", 
      "藍橋何處覓雲英。", 
      "只有多情流水、伴人行。"
    ], 
    "rhythmic": "南鄉子"
  }, 
  {
    "author": "蘇軾", 
    "paragraphs": [
      "日出西山雨，無晴又有晴。", 
      "亂山深處過清明。", 
      "不見彩繩花板、細腰輕。", 
      "盡日行桑野，無人與目成。", 
      "且將新句琢瓊英。", 
      "我是世間閒客、此閒行。"
    ], 
    "rhythmic": "南歌子"
  }, 
  {
    "author": "蘇軾", 
    "paragraphs": [
      "帶酒衝山雨，和衣睡晚晴。", 
      "不知鐘鼓報天明。", 
      "夢裏栩然蝴蝶、一身輕。", 
      "老去才都盡，歸來計未成。", 
      "求田問舍笑豪英。", 
      "自愛湖邊沙路、免泥行。"
    ], 
    "rhythmic": "南歌子"
  }, 
  {
    "author": "蘇軾", 
    "paragraphs": [
      "日薄花房綻，風和麥浪輕。", 
      "夜來微雨洗郊坰。", 
      "正是一年春好、近清明。", 
      "已改煎茶火，猶調入粥餳。", 
      "使君高會有餘清。", 
      "此樂無聲無味、最難名。"
    ], 
    "rhythmic": "南歌子"
  }, 
  {
    "author": "蘇軾", 
    "paragraphs": [
      "海上乘槎侶，仙人萼綠華。", 
      "飛昇元不用丹砂。", 
      "住在潮頭來處、渺天涯。", 
      "雷輥夫差國，雲翻海若家。", 
      "坐中安得弄琴牙。", 
      "寫取餘聲歸向、水仙誇。"
    ], 
    "rhythmic": "南歌子"
  }, 
  {
    "author": "蘇軾", 
    "paragraphs": [
      "苒苒中秋過，蕭蕭兩鬢華。", 
      "寓身化世一塵沙。", 
      "笑看潮來潮去、了生涯。", 
      "方士三山路，漁人一葉家。", 
      "早知身世兩聱牙。", 
      "好伴騎鯨公子、賦雄誇。"
    ], 
    "rhythmic": "南歌子"
  }, 
  {
    "author": "蘇軾", 
    "paragraphs": [
      "師唱誰家曲，宗風嗣阿誰。", 
      "借君拍板與門槌。", 
      "我也逢場作戲、莫相疑。", 
      "溪女方偷眼，山僧莫眨眉。", 
      "卻愁彌勒下生遲。", 
      "不見老婆三五、少年時。"
    ], 
    "rhythmic": "南歌子"
  }, 
  {
    "author": "蘇軾", 
    "paragraphs": [
      "欲執河梁手，還升月旦堂。", 
      "酒闌人散月侵廊。", 
      "北客明朝歸去、雁南翔。", 
      "窈窕高明玉，風流鄭季莊。", 
      "一時分散水雲鄉。", 
      "惟有落花芳草、斷人腸。"
    ], 
    "rhythmic": "南歌子"
  }, 
  {
    "author": "蘇軾", 
    "paragraphs": [
      "山雨瀟瀟過，溪橋瀏瀏清。", 
      "小園幽榭枕蘋汀。", 
      "門外月華如水、彩舟橫。", 
      "苕岸霜花盡，江湖雪陣平。", 
      "兩山遙指海門青。", 
      "回首水云何處、覓孤城。"
    ], 
    "rhythmic": "南歌子"
  }, 
  {
    "author": "蘇軾", 
    "paragraphs": [
      "紫陌尋春去，紅塵拂面來。", 
      "無人不道看花回。", 
      "惟見石榴新蕊、一枝開。", 
      "冰簟堆雲髻，金尊灩玉醅。", 
      "綠陰青子莫相催。", 
      "留取紅巾千點、照池臺。"
    ], 
    "rhythmic": "南歌子"
  }, 
  {
    "author": "蘇軾", 
    "paragraphs": [
      "衛霍元勳後，韋平外族賢。", 
      "吹笙只合在緱山。", 
      "閒駕彩巒歸去、趁新年。", 
      "烘暖燒香閣，輕寒浴佛天。", 
      "他時一醉畫堂前。", 
      "莫忘故人憔悴、老江邊。"
    ], 
    "rhythmic": "南歌子"
  }, 
  {
    "author": "蘇軾", 
    "paragraphs": [
      "笑怕薔薇罥，行憂寶瑟僵。", 
      "美人依約在西廂。", 
      "祗恐暗中迷路、認餘香。", 
      "午夜風翻幔，三更月到牀。", 
      "簟紋如水玉肌涼。", 
      "何物與儂歸去、有殘妝。"
    ], 
    "rhythmic": "南歌子"
  }, 
  {
    "author": "蘇軾", 
    "paragraphs": [
      "寸恨誰雲短，綿綿豈易裁。", 
      "半年眉綠未曾開。", 
      "明月好風閒處、是人猜。", 
      "春雨消殘凍，溫風到冷灰。", 
      "尊前一曲爲誰哉。", 
      "留取曲終一拍、待君來。"
    ], 
    "rhythmic": "南歌子"
  }, 
  {
    "author": "蘇軾", 
    "paragraphs": [
      "紺綰雙蟠髻，雲敧小偃巾。", 
      "輕盈紅臉小腰身。", 
      "疊鼓忽催花拍、鬥精神。", 
      "空闊輕紅歇，風和約柳春。", 
      "蓬山才調最清新。", 
      "勝似纏頭千錦、共藏珍。"
    ], 
    "rhythmic": "南歌子"
  }, 
  {
    "author": "蘇軾", 
    "paragraphs": [
      "琥珀裝腰佩，龍香入領巾。", 
      "只應飛燕是前身。", 
      "共看剝蔥纖手、舞凝神。", 
      "柳絮風前轉，梅花雪裏春。", 
      "鴛鴦翡翠兩爭新。", 
      "但得周郎一顧、勝珠珍。"
    ], 
    "rhythmic": "南歌子"
  }, 
  {
    "author": "蘇軾", 
    "paragraphs": [
      "紅粉莫悲啼，俯仰半年離別。", 
      "看取雪堂坡下，老農夫悽切。", 
      "明年春水漾桃花，柳岸隘舟楫。", 
      "從此滿城歌吹，看黃州闐咽。"
    ], 
    "rhythmic": "好事近"
  }, 
  {
    "author": "蘇軾", 
    "paragraphs": [
      "湖上雨晴時，秋水半篙初沒。", 
      "朱檻俯窺寒鑑，照衰顏華髮。", 
      "醉中吹墮白綸巾，溪風漾流月。", 
      "獨棹小舟歸去，任煙波飄兀。"
    ], 
    "rhythmic": "好事近"
  }, 
  {
    "author": "蘇軾", 
    "paragraphs": [
      "緱山仙子，高情雲渺，不學癡牛呆女。", 
      "鳳簫聲斷月明中，舉手謝、時人慾去。", 
      "客槎曾犯，銀河微浪，尚帶天風海雨。", 
      "相逢一醉是前緣，風雨散、飄然何處。"
    ], 
    "rhythmic": "鵲橋仙"
  }, 
  {
    "author": "蘇軾", 
    "paragraphs": [
      "乘槎歸去，成都何在，萬裏江沱漢漾。", 
      "與君各賦一篇詩，留織女、鴛鴦機上。", 
      "還將舊曲，重賡新韻，須信吾儕天放。", 
      "人生何處不兒嬉，看乞巧、朱樓彩舫。"
    ], 
    "rhythmic": "鵲橋仙"
  }, 
  {
    "author": "蘇軾", 
    "paragraphs": [
      "春已老，春服幾時成。", 
      "曲水浪低蕉葉穩，舞雩風軟紵羅輕。", 
      "酣詠樂昇平。", 
      "微雨過，何處不催耕。", 
      "百舌無言桃李盡，柘林深處鵓鴣鳴。", 
      "春色屬蕪菁。"
    ], 
    "rhythmic": "望江南・憶江南"
  }, 
  {
    "author": "蘇軾", 
    "paragraphs": [
      "春未老，風細柳斜斜。", 
      "試上超然臺上看，半壕春水一城花。", 
      "煙雨暗千家。", 
      "寒食後，酒醒卻諮嗟。", 
      "休對故人思故國，且將新火試新茶。", 
      "詩酒趁年華。"
    ], 
    "rhythmic": "望江南・憶江南"
  }, 
  {
    "author": "蘇軾", 
    "paragraphs": [
      "蜀客到江南，長憶吳山好。", 
      "吳蜀風流自古同，歸去應須早。", 
      "還與去年人，共藉西湖草。", 
      "莫惜尊前仔細看，應是容顏老。"
    ], 
    "rhythmic": "卜算子", 
    "tags": [
      "西湖"
    ]
  }, 
  {
    "author": "蘇軾", 
    "paragraphs": [
      "缺月掛疏桐，漏斷人初靜。", 
      "時見幽人獨往來，縹緲孤鴻影。", 
      "驚起卻回頭，有恨無人省。", 
      "揀盡寒枝不肯棲，楓落吳江冷。"
    ], 
    "rhythmic": "卜算子", 
    "tags": [
      "宋詞三百首"
    ]
  }, 
  {
    "author": "蘇軾", 
    "paragraphs": [
      "碧山影裏小紅旗。", 
      "儂是江南踏浪兒。", 
      "拍手欲嘲山簡醉，齊聲爭唱《浪婆詞》。", 
      "西興渡口帆初落，漁浦山頭日未敧。", 
      "儂欲送潮歌底曲，尊前還唱使君詩。"
    ], 
    "rhythmic": "瑞鷓鴣"
  }, 
  {
    "author": "蘇軾", 
    "paragraphs": [
      "白酒新開九醞，黃花已過重陽。", 
      "身外儻來都似夢，醉裏無何即是鄉。", 
      "東坡日月長。", 
      "玉粉旋烹茶乳，金齏新搗橙香。", 
      "強染霜髭扶翠袖，莫道狂夫不解狂。", 
      "狂夫老更狂。"
    ], 
    "rhythmic": "十拍子・破陣子"
  }, 
  {
    "author": "蘇軾", 
    "paragraphs": [
      "清淮蜀汴。", 
      "更在江西岸。", 
      "紅旆到時黃葉亂。", 
      "霜入樑王故苑。", 
      "秋原何處攜壺。", 
      "停驂訪古踟躕。", 
      "雙廟遺風尚在，漆園傲吏應無。"
    ], 
    "rhythmic": "清平樂"
  }, 
  {
    "author": "蘇軾", 
    "paragraphs": [
      "誰作桓伊《三弄》。", 
      "驚破綠窗幽夢。", 
      "新月與愁煙。", 
      "滿江天。", 
      "欲去又還不去。", 
      "明日落花飛絮。", 
      "飛絮送行舟。", 
      "水東流。"
    ], 
    "rhythmic": "昭君怨"
  }, 
  {
    "author": "蘇軾", 
    "paragraphs": [
      "玉龜山。", 
      "東皇靈媲統羣仙。", 
      "絳闕岧嶢，翠房深迥，倚霏煙。", 
      "幽閒。", 
      "志蕭然。", 
      "金城千里鎖嬋娟。", 
      "當時穆滿巡狩。", 
      "翠華曾到海西邊。", 
      "風露明霽，鯨波極目，勢浮輿蓋方圓。", 
      "正迢迢麗日。", 
      "玄圃清寂，瓊草芊綿。", 
      "爭解繡勒香韉。", 
      "鸞輅駐蹕，八馬戲芝田。", 
      "瑤池近、畫樓隱隱，翠鳥翩翩。", 
      "肆華筵。", 
      "間作脆管鳴弦。", 
      "宛若帝所鈞天。", 
      "稚顏皓齒，綠髮方瞳，圓極恬淡高妍。", 
      "盡倒瓊壺酒，獻金鼎藥，固大椿年。", 
      "縹緲飛瓊妙舞，命雙成、奏曲醉留連。", 
      "雲璈韻響瀉寒泉。", 
      "浩歌暢飲，斜月低河漢。", 
      "漸漸綺霞、天際紅深淺。", 
      "動歸思、回首塵寰。", 
      "爛漫遊、玉輦東還。", 
      "杏花風、數裏響鳴鞭。", 
      "望長安路，依稀柳色，翠點春妍。"
    ], 
    "rhythmic": "戚氏"
  }, 
  {
    "author": "蘇軾", 
    "paragraphs": [
      "笑勞生一夢，羈旅三年，又還重九。", 
      "華髮蕭蕭，對荒園搔首。", 
      "賴有多情，好飲無事，似古人賢守。", 
      "歲歲登高，年年落帽，物華依舊。", 
      "此會應須爛醉，仍把紫菊茱萸，細看重嗅。", 
      "搖落霜風，有手栽雙柳。", 
      "來歲今朝，爲我西顧，酹羽觴江口。", 
      "會與州人，飲公遺愛，一江醇酎。"
    ], 
    "rhythmic": "醉蓬萊"
  }, 
  {
    "author": "蘇軾", 
    "paragraphs": [
      "乳燕飛華屋。", 
      "悄無人、桐陰轉午，晚涼新浴。", 
      "手弄生綃白團扇，扇手一時似玉。", 
      "漸困倚、孤眠清熟。", 
      "簾外誰來推繡戶，枉教人、夢斷瑤臺曲。", 
      "又卻是，風敲竹。", 
      "石榴半吐紅巾蹙。", 
      "待浮花、浪蕊都盡，伴君幽獨。", 
      "穠豔一枝細看取，芳心千重似束。", 
      "又恐被、秋風驚綠。", 
      "若待得君來向此，花前對酒不忍觸。", 
      "共粉淚，兩蔌蔌。"
    ], 
    "rhythmic": "賀新郎", 
    "tags": [
      "宋詞三百首"
    ]
  }, 
  {
    "author": "蘇軾", 
    "paragraphs": [
      "江南臘盡，早梅花開後。", 
      "分付新春與垂柳。", 
      "細腰肢、自有入格風流，仍更是、骨體清英雅秀。", 
      "永豐坊那畔，盡日無人，惟見金絲弄晴晝。", 
      "斷腸是，飛絮時，綠葉成陰，無個事、一成消瘦。", 
      "又莫是、東風逐君來，便吹散眉間，一點春皺。"
    ], 
    "rhythmic": "洞仙歌"
  }, 
  {
    "author": "蘇軾", 
    "paragraphs": [
      "冰肌玉骨，自清涼無汗。", 
      "水殿風來暗香滿。", 
      "繡簾開、一點明月窺人，人未寢、敧枕釵橫鬢亂。", 
      "起來攜素手，庭戶無聲，時見疏星渡河漢。", 
      "試問夜如何，夜已三更，金波淡、玉繩低轉。", 
      "但屈指、西風幾時來，又不道、流年暗中偷換。"
    ], 
    "rhythmic": "洞仙歌", 
    "tags": [
      "宋詞三百首"
    ]
  }, 
  {
    "author": "蘇軾", 
    "paragraphs": [
      "有情風、萬裏卷潮來，無情送潮歸。", 
      "問錢塘江上，西興浦口，幾度斜暉。", 
      "不用思量今古，俯仰昔人非。", 
      "誰似東坡老，白首忘機。", 
      "記取西湖西畔，正暮山好處，空翠煙霏。", 
      "算詩人相得，如我與君稀。", 
      "約他年、東還海道，願謝公、雅志莫相違。", 
      "西州路，不應回首，爲我沾衣。"
    ], 
    "rhythmic": "八聲甘州", 
    "tags": [
      "錢塘江", 
      "西湖"
    ]
  }, 
  {
    "author": "蘇軾", 
    "paragraphs": [
      "美人如月。", 
      "乍見掩暮雲，更增妍絕。", 
      "算應無恨，安用陰晴圓缺。", 
      "嬌甚空只成愁，待下牀又懶，未語先咽。", 
      "數日不來，落盡一庭紅葉。", 
      "今朝置酒強起，問爲誰減動，一分香雪。", 
      "何事散花卻病，維摩無疾。", 
      "卻低眉、慘然不答。", 
      "唱金縷、一聲怨切。", 
      "堪折便折。", 
      "且惜取、少年花發。"
    ], 
    "rhythmic": "三部樂"
  }, 
  {
    "author": "蘇軾", 
    "paragraphs": [
      "綠槐高柳咽新蟬。", 
      "薰風初入弦。", 
      "碧紗窗下水沈煙。", 
      "棋聲驚晝眠。", 
      "微雨過，小荷翻。", 
      "榴花開欲然。", 
      "玉盆纖手弄清泉。", 
      "瓊珠碎卻圓。"
    ], 
    "rhythmic": "阮郎歸"
  }, 
  {
    "author": "蘇軾", 
    "paragraphs": [
      "暗香浮動月黃昏。", 
      "堂前一樹春。", 
      "東風何事入西鄰。", 
      "兒家常閉門。", 
      "雪肌冷，玉容真。", 
      "香腮粉未勻。", 
      "折花欲寄嶺頭人。", 
      "江南日暮雲。"
    ], 
    "rhythmic": "阮郎歸"
  }, 
  {
    "author": "蘇軾", 
    "paragraphs": [
      "一年三度過蘇臺。", 
      "清尊長是開。", 
      "佳人相問苦相猜。", 
      "這回來不來。", 
      "情未盡，老先催。", 
      "人生真可咍，他年桃李阿誰栽。", 
      "劉郎雙鬢衰。"
    ], 
    "rhythmic": "阮郎歸"
  }, 
  {
    "author": "蘇軾", 
    "paragraphs": [
      "夢中了了醉中醒。", 
      "只淵明。", 
      "是前生。", 
      "走遍人間，依舊卻躬耕。", 
      "昨夜東坡春雨足，烏鵲喜，報新晴。", 
      "雪堂西畔暗泉鳴。", 
      "北山傾。", 
      "小溪橫。", 
      "南望亭丘，孤秀聳曾城。", 
      "都是斜川當日境，吾老矣，寄餘齡。"
    ], 
    "rhythmic": "江神子・江城子"
  }, 
  {
    "author": "蘇軾", 
    "paragraphs": [
      "翠蛾羞黛怯人看。", 
      "掩霜紈。", 
      "淚偷彈。", 
      "且盡一尊，收淚唱陽關。", 
      "漫道帝城天樣遠，天易見，見君難。", 
      "畫堂新拘近孤山。", 
      "曲闌幹。", 
      "爲誰安。", 
      "飛絮落花，春色屬明年。", 
      "欲棹小舟尋舊事，無處問，水連天。"
    ], 
    "rhythmic": "江神子・江城子"
  }, 
  {
    "author": "蘇軾", 
    "paragraphs": [
      "鳳凰山下雨初晴。", 
      "水風清。", 
      "晚霞明。", 
      "一朵芙蕖，開過尚盈盈。", 
      "何處飛來雙白鷺，如有意，慕娉婷。", 
      "忽聞江上弄哀箏。", 
      "苦含情，遣誰聽。", 
      "煙斂雲收，依約是湘靈。", 
      "欲待曲終尋問取，人不見，數峯青。"
    ], 
    "rhythmic": "江神子・江城子"
  }, 
  {
    "author": "蘇軾", 
    "paragraphs": [
      "老夫聊發少年狂。", 
      "左牽黃。", 
      "右擎蒼。", 
      "錦帽貂裘，千騎卷平岡。", 
      "爲報傾城隨太守，親射虎，看孫郎。", 
      "酒酣胸膽尚開張。", 
      "鬢微霜。", 
      "又何妨。", 
      "持節雲中，何日遣馮唐。", 
      "會挽雕弓如滿月，西北望，射天狼。"
    ], 
    "rhythmic": "江神子・江城子"
  }, 
  {
    "author": "蘇軾", 
    "paragraphs": [
      "天涯流落思無窮。", 
      "既相逢。", 
      "卻匆匆。", 
      "攜手佳人，和淚折殘紅。", 
      "爲問東風餘幾許，春縱在，與誰同。", 
      "隋堤三月水溶溶。", 
      "背歸鴻。", 
      "去吳中。", 
      "回首彭城，清泗與淮通。", 
      "寄我相思千點淚，流不到，楚江東。"
    ], 
    "rhythmic": "江神子・江城子"
  }, 
  {
    "author": "蘇軾", 
    "paragraphs": [
      "相逢不覺又初寒。", 
      "對尊前。", 
      "惜流年。", 
      "風緊離亭，冰結淚珠圓。", 
      "雪意留君君不住，從此去，少清歡。", 
      "轉頭山下轉頭看。", 
      "路漫漫。", 
      "玉花翻。", 
      "銀海光寬，何處是超然。", 
      "知道故人相念否，攜翠袖，倚朱闌。"
    ], 
    "rhythmic": "江神子・江城子"
  }, 
  {
    "author": "蘇軾", 
    "paragraphs": [
      "黃昏猶是雨纖纖。", 
      "曉開簾。", 
      "欲平檐。", 
      "江闊天低，無處認青帘。", 
      "孤坐凍吟誰伴我，揩病目，拈衰髯。", 
      "使君留客醉厭厭。", 
      "水晶鹽。", 
      "爲誰甜。", 
      "手把梅花，東望憶陶潛。", 
      "雪似故人人似雪，雖可愛，有人嫌。"
    ], 
    "rhythmic": "江神子・江城子"
  }, 
  {
    "author": "蘇軾", 
    "paragraphs": [
      "玉人家在鳳凰山。", 
      "水雲間。", 
      "掩門關。", 
      "門外行人，立馬看弓彎。", 
      "十里春風誰指似，斜日映，繡簾斑。", 
      "多情好事與君還。", 
      "閔新鰥。", 
      "拭餘潸。", 
      "明月空江，香霧著雲鬟。", 
      "陌上花開春盡也，聞舊曲，破朱顏。"
    ], 
    "rhythmic": "江神子・江城子"
  }, 
  {
    "author": "蘇軾", 
    "paragraphs": [
      "十年生死兩茫茫。", 
      "不思量。", 
      "自難忘。", 
      "千里孤墳，無處話淒涼。", 
      "縱使相逢應不識，塵滿面，鬢如霜。", 
      "夜來幽夢忽還鄉。", 
      "小軒窗。", 
      "正梳妝。", 
      "相顧無言，惟有淚千行。", 
      "料得年年斷腸處，明月夜，短鬆岡。"
    ], 
    "rhythmic": "江神子・江城子", 
    "tags": [
      "宋詞三百首"
    ]
  }, 
  {
    "author": "蘇軾", 
    "paragraphs": [
      "花褪殘紅青杏小。", 
      "燕子飛時，綠水人家繞。", 
      "枝上柳綿吹又少。", 
      "天涯何處無芳草。", 
      "牆裏鞦韆牆外道。", 
      "牆外行人，牆裏佳人笑。", 
      "笑漸不聞聲漸悄。", 
      "多情卻被無情惱。"
    ], 
    "rhythmic": "蝶戀花"
  }, 
  {
    "author": "蘇軾", 
    "paragraphs": [
      "一顆櫻桃樊素口。", 
      "不愛黃金，只愛人長久。", 
      "學畫鴉兒猶未就。", 
      "眉間已作傷春皺。", 
      "撲蝶西園隨伴走。", 
      "花落花開，漸解相思瘦。", 
      "破鏡重圓人在否。", 
      "章臺折盡青青柳。"
    ], 
    "rhythmic": "蝶戀花"
  }, 
  {
    "author": "蘇軾", 
    "paragraphs": [
      "雨後春容清更麗。", 
      "只有離人，幽恨終難洗。", 
      "北固山前三面水。", 
      "碧瓊梳擁青螺髻。", 
      "一紙鄉書來萬裏。", 
      "問我何年，真個成歸計。", 
      "白首送春拼一醉。", 
      "東風吹破千行淚。"
    ], 
    "rhythmic": "蝶戀花"
  }, 
  {
    "author": "蘇軾", 
    "paragraphs": [
      "簌簌無風花自嚲。", 
      "寂寞園林，柳老櫻桃過。", 
      "落日多情還照坐。", 
      "山青一點橫雲破。", 
      "路盡河回千轉柁。", 
      "繫纜漁村，月暗孤燈火。", 
      "憑仗飛魂招楚些。", 
      "我思君處君思我。"
    ], 
    "rhythmic": "蝶戀花"
  }, 
  {
    "author": "蘇軾", 
    "paragraphs": [
      "燈火錢塘三五夜。", 
      "明月如霜，照見人如畫。", 
      "帳底吹笙香吐麝。", 
      "此般風味應無價。", 
      "寂寞山城人老也。", 
      "擊鼓吹簫，乍入農桑社。", 
      "火冷燈稀霜露下。", 
      "昏昏雪意雲垂野。"
    ], 
    "rhythmic": "蝶戀花"
  }, 
  {
    "author": "蘇軾", 
    "paragraphs": [
      "簾外東風交雨霰。", 
      "簾裏佳人，笑語如鶯燕。", 
      "深惜今年正月暖。", 
      "燈光酒色搖金盞。", 
      "摻鼓《漁陽》撾未遍。", 
      "舞褪瓊釵，汗溼香羅軟。", 
      "今夜何人吟古怨。", 
      "清詩未就冰生硯。"
    ], 
    "rhythmic": "蝶戀花"
  }, 
  {
    "author": "蘇軾", 
    "paragraphs": [
      "自古漣漪佳絕地。", 
      "繞郭荷花，欲把吳興比。", 
      "倦客塵埃何處洗。", 
      "真君堂下寒泉水。", 
      "左海門前酤酒市。", 
      "夜半潮來，月下孤舟起。", 
      "傾蓋相逢拼一醉。", 
      "雙鳧飛去人千里。"
    ], 
    "rhythmic": "蝶戀花"
  }, 
  {
    "author": "蘇軾", 
    "paragraphs": [
      "雲水縈迴溪上路。", 
      "疊疊青山，環繞溪東注。", 
      "月白沙汀翹宿鷺。", 
      "更無一點塵來處。", 
      "溪叟相看私自語。", 
      "底事區區，苦要爲官去。", 
      "尊酒不空田百畝。", 
      "歸來分得閒中趣。"
    ], 
    "rhythmic": "蝶戀花"
  }, 
  {
    "author": "蘇軾", 
    "paragraphs": [
      "多情多感仍多病，多景樓中。", 
      "尊酒相逢。", 
      "樂事回頭一笑空。", 
      "停杯且聽琵琶語，細拈輕攏。", 
      "醉臉春融。", 
      "斜照江天一抹紅。"
    ], 
    "rhythmic": "採桑子"
  }, 
  {
    "author": "蘇軾", 
    "paragraphs": [
      "淺霜侵綠。", 
      "發少仍新沐。", 
      "冠直縫，巾橫幅。", 
      "美人憐我老，玉手簪黃菊。", 
      "秋露重，真珠落袖沾餘馥。", 
      "坐上人如玉。", 
      "花映花奴肉。", 
      "蜂蝶亂，飛相逐。", 
      "明年人縱健，此會應難復。", 
      "須細看，晚來月上和銀燭。"
    ], 
    "rhythmic": "千秋歲"
  }, 
  {
    "author": "蘇軾", 
    "paragraphs": [
      "暑籠晴，風解慍。", 
      "雨後餘清，暗襲衣裾潤。", 
      "一局選仙逃暑困。", 
      "笑指尊前、誰向青霄近。", 
      "整金盆，輪玉筍。", 
      "鳳駕鸞車，誰敢爭先進。", 
      "重五休言升最緊。", 
      "縱有碧油，到了輸堂印。"
    ], 
    "rhythmic": "蘇幕遮"
  }, 
  {
    "author": "蘇軾", 
    "paragraphs": [
      "長憶別時，景疏樓上，明月如水。", 
      "美酒清歌，留連不住，月隨人千里。", 
      "別來三度，孤光又滿，冷落共誰同醉。", 
      "卷珠簾，悽然顧影，共伊到明無寐。", 
      "今朝有客，來從淮上，能道使君深意。", 
      "憑仗清淮，分明到海，中有相思淚。", 
      "而今何在，西垣清禁，夜永露華侵被。", 
      "此時看，迴廊曉月，也應暗記。"
    ], 
    "rhythmic": "永遇樂"
  }, 
  {
    "author": "蘇軾", 
    "paragraphs": [
      "明月如霜，好風如水，清景無限。", 
      "曲港跳魚，圓荷瀉露，寂寞無人見。", 
      "紞如三鼓，鏗然一葉，黯黯夢雲驚斷。", 
      "夜茫茫，重尋無處，覺來小園行遍。", 
      "天涯倦客，山中歸路，望斷故園心眼。", 
      "燕子樓空，佳人何在，空鎖樓中燕。", 
      "古今如夢，何曾夢覺，但有舊歡新怨。", 
      "異時對，黃樓夜景，爲餘浩嘆。"
    ], 
    "rhythmic": "永遇樂", 
    "tags": [
      "宋詞三百首"
    ]
  }, 
  {
    "author": "蘇軾", 
    "paragraphs": [
      "綺席才終。", 
      "歡意猶濃。", 
      "酒闌時、高興無窮。", 
      "共誇君賜，初拆臣封。", 
      "看分香餅，黃金縷，密雲龍。", 
      "鬥贏一水，功敵千鍾。", 
      "覺涼生、兩腋清風。", 
      "暫留紅袖，少卻紗籠。", 
      "放笙歌散，庭館靜，略從容。"
    ], 
    "rhythmic": "行香子"
  }, 
  {
    "author": "蘇軾", 
    "paragraphs": [
      "三入承明。", 
      "四至九卿。", 
      "問書生、何辱何榮。", 
      "金張七葉，紈綺貂纓。", 
      "無汗馬事，不獻賦，不明經。", 
      "成都卜肆，寂莫君平。", 
      "鄭子真、巖谷躬耕。", 
      "寒灰炙手，人重人輕。", 
      "除竺乾學，得無念，得無名。"
    ], 
    "rhythmic": "行香子"
  }, 
  {
    "author": "蘇軾", 
    "paragraphs": [
      "清夜無塵。", 
      "月色如銀。", 
      "酒斟時、須滿十分。", 
      "浮名浮利，虛苦勞神。", 
      "嘆隙中駒，石中火，夢中身。", 
      "雖抱文章，開口誰親。", 
      "且陶陶、樂盡天真。", 
      "幾時歸去，作個閒人。", 
      "對一張琴，一壺酒，一溪雲。"
    ], 
    "rhythmic": "行香子"
  }, 
  {
    "author": "蘇軾", 
    "paragraphs": [
      "昨夜霜風。", 
      "先入梧桐。", 
      "渾無處、迴避衰容。", 
      "問公何事，不語書空。", 
      "但一回醉，一回病，一回慵。", 
      "朝來庭下，光陰如箭，似無言、有意傷儂。", 
      "都將萬事，付與千鍾。", 
      "任酒花白，眼花亂，燭花紅。"
    ], 
    "rhythmic": "行香子"
  }, 
  {
    "author": "蘇軾", 
    "paragraphs": [
      "攜手江村。", 
      "梅雪飄裙。", 
      "情何限、處處消魂。", 
      "故人不見，舊曲重聞。", 
      "向望湖樓，孤山寺，涌金門。", 
      "尋常行處，題詩千首，繡羅衫、與拂紅塵。", 
      "別來相憶，知是何人。", 
      "有湖中月，江邊柳，隴頭雲。"
    ], 
    "rhythmic": "行香子"
  }, 
  {
    "author": "蘇軾", 
    "paragraphs": [
      "一葉輕舟。", 
      "雙槳鴻驚。", 
      "水天清、影湛波平。", 
      "魚翻藻鑑，鷺點菸汀。", 
      "過沙溪急，霜溪冷，月溪明。", 
      "重重似畫，曲曲如屏。", 
      "算當年、虛老巖陵。", 
      "君臣一夢，今古虛名。", 
      "但遠山長，雲山亂，曉山清。"
    ], 
    "rhythmic": "行香子"
  }, 
  {
    "author": "蘇軾", 
    "paragraphs": [
      "繡簾高卷傾城出。", 
      "燈前瀲灩橫波溢。", 
      "皓齒髮清歌。", 
      "春愁入翠蛾。", 
      "悽音休怨亂。", 
      "我已先腸斷。", 
      "遺響下清虛。", 
      "累累一串珠。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "碧紗微露纖纖玉。", 
      "朱脣漸暖參差竹。", 
      "越調變新聲。", 
      "龍吟徹骨清。", 
      "夜來殘酒醒。", 
      "惟覺霜袍冷。", 
      "不見斂眉人。", 
      "胭脂覓舊痕。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "秋風湖上蕭蕭雨。", 
      "使君欲去還留住。", 
      "今日漫留君。", 
      "明朝愁殺人。", 
      "佳人千點淚。", 
      "灑向長河水。", 
      "不用斂雙蛾。", 
      "路人啼更多。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "玉童西迓浮丘伯。", 
      "洞天冷落秋蕭瑟。", 
      "不用許飛瓊。", 
      "瑤臺空月明。", 
      "清香凝夜宴。", 
      "借與韋郎看。", 
      "莫便向姑蘇。", 
      "扁舟下五湖。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "天憐豪俊腰金晚。", 
      "故教月向松江滿。", 
      "清景爲淹留。", 
      "從君都佔秋。", 
      "身閒惟有酒。", 
      "拭問清遊首。", 
      "帝夢已遙思。", 
      "匆匆歸去時。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "娟娟缺月西南落。", 
      "相思撥斷琵琶索。", 
      "枕淚夢魂中。", 
      "覺來眉暈重。", 
      "華堂堆燭淚。", 
      "長笛吹《新水》。", 
      "醉客各西東。", 
      "應思陳孟公。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "玉笙不受朱脣暖。", 
      "離聲悽咽胸填滿。", 
      "遺痕幾千秋。", 
      "恩留人不留。", 
      "他年京國酒。", 
      "泫淚攀枯柳。", 
      "莫唱短因緣。", 
      "長安遠似天。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "畫檐初掛彎彎月。", 
      "孤光未滿先憂缺。", 
      "遙認玉簾鉤。", 
      "天孫梳洗樓。", 
      "佳人言語好。", 
      "不顧求新巧。", 
      "此恨固應知。", 
      "願人無別離。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "風回仙馭雲開扇。", 
      "更闌月墮星河轉。", 
      "枕上夢魂驚。", 
      "曉檐疏雨零。", 
      "相逢雖草草。", 
      "長共天難老。", 
      "終不羨人間。", 
      "人間日似年。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "城隅靜女誰人見。", 
      "先生日夜歌彤管。", 
      "誰識蔡姬賢。", 
      "江南顧彥先。", 
      "先生那久困。", 
      "湯沐須名郡。", 
      "惟有謝夫人。", 
      "從來見擬倫。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "買田陽羨吾將老。", 
      "從來只爲溪山好。", 
      "來往一虛舟。", 
      "聊隨物外遊。", 
      "有書仍懶著。", 
      "水調歌歸去。", 
      "筋力不辭詩。", 
      "要須風雨時。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "落花閒院春衫薄。", 
      "薄衫春院閒花落。", 
      "遲日恨依依。", 
      "依依恨日遲。", 
      "夢迴鶯舌弄。", 
      "弄舌鶯迴夢。", 
      "郵便問人羞。", 
      "羞人問便郵。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "火雲凝汗揮珠顆。", 
      "顆珠揮汗凝雲火。", 
      "瓊暖碧紗輕。", 
      "輕紗碧暖瓊。", 
      "暈腮嫌枕印。", 
      "印枕嫌腮暈。", 
      "閒照晚妝殘。", 
      "殘妝晚照閒。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "嶠南江淺紅梅小。", 
      "小梅紅淺江南嶠。", 
      "窺我向疏籬。", 
      "籬疏向我窺。", 
      "老人行即到。", 
      "到即行人老。", 
      "離別惜殘枝。", 
      "枝殘惜別離。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "翠鬟斜幔雲垂耳。", 
      "耳垂雲幔斜鬟翠。", 
      "春晚睡昏昏。", 
      "昏昏睡晚春。", 
      "細花梨雪墜。", 
      "墜雪梨花細。", 
      "顰淺念誰人。", 
      "人誰念淺顰。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "柳庭風靜人眠晝。", 
      "晝眠人靜風庭柳。", 
      "香汗薄衫涼。", 
      "涼衫薄汗香。", 
      "手紅冰碗藕。", 
      "藕碗冰紅手。", 
      "郎笑藕絲長。", 
      "長絲藕笑郎。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "井桐雙照新妝冷。", 
      "冷妝新照雙桐井。", 
      "羞對井花愁。", 
      "愁花井對羞。", 
      "影孤憐夜永。", 
      "永夜憐孤影。", 
      "樓上不宜秋。", 
      "秋宜不上樓。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "雪花飛暖融香頰。", 
      "頰香融暖飛花雪。", 
      "欺雪任單衣。", 
      "衣單任雪欺。", 
      "別時梅子結。", 
      "結子梅時別。", 
      "歸不恨開遲。", 
      "遲開恨不歸。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "三度別君來，此別真遲暮。", 
      "白盡老髭鬚，明日淮南去。", 
      "酒罷月隨人，淚溼花如霧。", 
      "後月逐君還，夢繞湖邊路。"
    ], 
    "rhythmic": "生查子"
  }, 
  {
    "author": "蘇軾", 
    "paragraphs": [
      "金爐猶暖麝煤殘。", 
      "惜香更把寶釵翻。", 
      "重聞處，餘薰在，這一番、氣味勝從前。", 
      "揹人偷蓋小蓬山。", 
      "更將瀋水暗同然。", 
      "且圖得，氤氳久，爲情深、嫌怕斷頭煙。"
    ], 
    "rhythmic": "翻香令"
  }, 
  {
    "author": "蘇軾", 
    "paragraphs": [
      "莫怪歸心甚速，西湖自有蛾眉。", 
      "若見故人須細說，白髮倍當時。", 
      "小鄭非常強記，二南依舊能詩。", 
      "更有鱸魚堪切膾，兒輩莫教知。"
    ], 
    "rhythmic": "烏夜啼", 
    "tags": [
      "西湖"
    ]
  }, 
  {
    "author": "蘇軾", 
    "paragraphs": [
      "定場賀老今何在。", 
      "幾度新聲改。", 
      "怨聲坐使舊聲闌。", 
      "俗耳只知繁手、不須彈。", 
      "斷絃拭問誰能曉。", 
      "七歲文姬小。", 
      "拭教彈作輥雷聲。", 
      "應有開元遺老、淚縱橫。"
    ], 
    "rhythmic": "虞美人"
  }, 
  {
    "author": "蘇軾", 
    "paragraphs": [
      "歸心正似三春草。", 
      "拭著萊衣小。", 
      "橘懷幾日向翁開。", 
      "懷祖已瞋文度、不歸來。", 
      "禪心已斷人間愛。", 
      "只有平交在。", 
      "笑論瓜葛一枰同。", 
      "看取靈光新賦、有家風。"
    ], 
    "rhythmic": "虞美人"
  }, 
  {
    "author": "蘇軾", 
    "paragraphs": [
      "湖山信是東南美。", 
      "一望彌千里。", 
      "使君能得幾回來。", 
      "便使尊前醉倒、且徘徊。", 
      "沙河塘裏燈初上。", 
      "水調誰家唱。", 
      "夜闌風靜欲歸時。", 
      "惟有一江明月、碧琉璃。"
    ], 
    "rhythmic": "虞美人"
  }, 
  {
    "author": "蘇軾", 
    "paragraphs": [
      "波聲拍枕長淮曉。", 
      "隙月窺人小。", 
      "無情汴水自東流。", 
      "只載一船離恨、向西州。", 
      "竹溪花浦曾同醉。", 
      "酒味多於淚。", 
      "誰教風鑑在塵埃。", 
      "醞造一場煩惱、送人來。"
    ], 
    "rhythmic": "虞美人"
  }, 
  {
    "author": "蘇軾", 
    "paragraphs": [
      "見說岷峨悽愴，旋聞江漢澄清。", 
      "但覺秋來歸夢好，西南自有長城。", 
      "東府三人最少，西山八國初平。", 
      "莫負花溪縱賞，何妨藥市微行。", 
      "拭問當壚人在否，空教是處聞名。", 
      "唱著子淵新曲，應須分外含情。"
    ], 
    "rhythmic": "河滿子"
  }, 
  {
    "author": "蘇軾", 
    "paragraphs": [
      "爲米折腰，因酒棄家，口體交相累。", 
      "歸去來，誰不遣君歸。", 
      "覺從前皆非今是。", 
      "露未晞。", 
      "征夫指予歸路，門前笑語喧童稚。", 
      "嗟舊菊都荒，新鬆暗老，吾年今已如此。", 
      "但小窗容膝閉柴扉。", 
      "策杖看孤雲暮鴻飛。", 
      "雲出無心，鳥倦知還，本非有意。", 
      "噫。", 
      "歸去來兮。", 
      "我今忘我兼忘世。", 
      "親戚無浪語，琴書中有真味。", 
      "步翠麓崎嶇，泛溪窈窕，涓涓暗谷流春水。", 
      "觀草木欣榮，幽人自感，吾生行且休矣。", 
      "念寓形宇內復幾時。", 
      "不自覺皇皇欲何之。", 
      "委吾心、去留誰計。", 
      "神仙知在何處，富貴非吾志。", 
      "但知臨水登山嘯詠，自引壺觴自醉。", 
      "此生天命更何疑。", 
      "且乘流、遇坎還止。"
    ], 
    "rhythmic": "哨遍"
  }, 
  {
    "author": "蘇軾", 
    "paragraphs": [
      "睡起畫堂，銀蒜押簾，珠幕雲垂地。", 
      "初雨歇，洗出碧羅天，正溶溶養花天氣。", 
      "一霎暖風回芳草，榮光浮動，掩皺銀塘水。", 
      "方杏靨勻酥，花鬚吐繡，園林排比紅翠。", 
      "見乳燕捎蝶過繁枝。", 
      "忽一線爐香逐遊絲。", 
      "晝永人閒，獨立斜陽，晚來情味。", 
      "便乘興攜將佳麗。", 
      "深入芳菲裏。", 
      "撥胡琴語，輕攏慢捻總伶俐。", 
      "看緊約羅裙，急趣檀板，霓裳入破驚鴻起。", 
      "顰月臨眉，醉霞橫臉，歌聲悠揚雲際。", 
      "任滿頭紅雨落花飛。", 
      "漸鳷鵲樓西玉蟾低。", 
      "尚徘徊、未盡歡意。", 
      "君看今古悠悠，浮宦人間世。", 
      "這些百歲，光陰幾日，三萬六千而已。", 
      "醉鄉路穩不妨行，但人生、要適情耳。"
    ], 
    "rhythmic": "哨遍"
  }, 
  {
    "author": "蘇軾", 
    "paragraphs": [
      "我輩情鍾，古來誰似龍山宴。", 
      "而今楚甸。", 
      "戲馬餘飛觀。", 
      "顧謂佳人，不覺秋強半。", 
      "箏聲遠。", 
      "鬢雲吹亂。", 
      "愁入參差雁。"
    ], 
    "rhythmic": "點絳脣"
  }, 
  {
    "author": "蘇軾", 
    "paragraphs": [
      "不用悲秋，今年身健還高宴。", 
      "江村海甸。", 
      "總作空花觀。", 
      "尚想橫汾，蘭菊紛相半。", 
      "樓船遠。", 
      "白雲飛亂。", 
      "空有年年雁。"
    ], 
    "rhythmic": "點絳脣"
  }, 
  {
    "author": "蘇軾", 
    "paragraphs": [
      "莫唱陽關，風流公子方終宴。", 
      "秦山禹甸。", 
      "縹緲真奇觀。", 
      "北望平原，落日山銜半。", 
      "孤帆遠。", 
      "我歌君亂。", 
      "一送西飛雁。"
    ], 
    "rhythmic": "點絳脣"
  }, 
  {
    "author": "蘇軾", 
    "paragraphs": [
      "醉漾輕舟，信流引到花深處。", 
      "塵緣相誤。", 
      "無計花間住。", 
      "煙水茫茫，千里斜陽暮。", 
      "山無數。", 
      "亂紅如雨。", 
      "不記來時路。"
    ], 
    "rhythmic": "點絳脣"
  }, 
  {
    "author": "蘇軾", 
    "paragraphs": [
      "月轉烏啼，畫堂宮徵生離恨。", 
      "美人愁悶。", 
      "不管羅衣褪。", 
      "清淚斑斑，揮斷柔腸寸。", 
      "嗔人問。", 
      "背燈偷搵。", 
      "拭盡殘妝粉。"
    ], 
    "rhythmic": "點絳脣"
  }, 
  {
    "author": "蘇軾", 
    "paragraphs": [
      "滿院桃花，盡是劉郎未見。", 
      "於中更、一枝纖軟。", 
      "仙家日月，笑人間春晚。", 
      "濃睡起，驚飛亂紅千片。", 
      "密意難傳，羞容易變。", 
      "平白地、爲伊腸斷。", 
      "問君終日，怎安排心眼。", 
      "須信道，司空自來見慣。"
    ], 
    "rhythmic": "人嬌"
  }, 
  {
    "author": "蘇軾", 
    "paragraphs": [
      "白髮蒼顏，正是維摩境界。", 
      "空方丈、散花何礙。", 
      "朱脣箸點，更髻鬟生彩。", 
      "這些個，千生萬生只在。", 
      "好事心腸，著人情態。", 
      "閒窗下、斂雲凝黛。", 
      "明朝端午，待學紉蘭爲佩。", 
      "尋一首好詩，要書裙帶。"
    ], 
    "rhythmic": "人嬌"
  }, 
  {
    "author": "蘇軾", 
    "paragraphs": [
      "別駕來時，燈火熒煌無數。", 
      "向青瑣、隙中偷覰。", 
      "元來便是，共採鸞仙侶。", 
      "方見了，管須低聲說與。", 
      "百子流蘇，千枝寶炬。", 
      "人間有、洞房煙霧。", 
      "春來何事，故拋人別處。", 
      "坐望斷，樓中遠山歸路。"
    ], 
    "rhythmic": "人嬌"
  }, 
  {
    "author": "蘇軾", 
    "paragraphs": [
      "錢塘風景古來奇。", 
      "太守例能詩。", 
      "先驅負弩何在，心已誓江西。", 
      "花盡後，葉飛時。", 
      "雨悽悽。", 
      "若爲情緒，更問新官，向舊官啼。"
    ], 
    "rhythmic": "訴衷情"
  }, 
  {
    "author": "蘇軾", 
    "paragraphs": [
      "海棠珠綴一重重。", 
      "清曉近簾櫳。", 
      "胭脂誰與勻淡，偏向臉邊濃。", 
      "看葉嫩，惜花紅。", 
      "意無窮。", 
      "如花似葉，歲歲年年，共佔春風。"
    ], 
    "rhythmic": "訴衷情"
  }, 
  {
    "author": "蘇軾", 
    "paragraphs": [
      "小蓮初上琵琶弦。", 
      "彈破碧雲天。", 
      "分明繡閣幽恨，都向曲中傳。", 
      "膚瑩玉，鬢梳蟬。", 
      "綺窗前。", 
      "素蛾今夜，故故隨人，似鬥嬋娟。"
    ], 
    "rhythmic": "訴衷情"
  }, 
  {
    "author": "蘇軾", 
    "paragraphs": [
      "水涵空，山照市。", 
      "西漢二疏鄉裏。", 
      "新白髮，舊黃金。", 
      "故人恩意深。", 
      "海東頭，山盡處。", 
      "自古客槎來去。", 
      "槎有信，赴秋期。", 
      "使君行不歸。"
    ], 
    "rhythmic": "更漏子"
  }, 
  {
    "author": "蘇軾", 
    "paragraphs": [
      "平時十月幸蘭湯。", 
      "玉甃瓊樑。", 
      "五家車馬如水，珠璣滿路旁。", 
      "翠華一去掩方牀。", 
      "獨留煙樹蒼蒼。", 
      "至今清夜月，依前過繚牆。"
    ], 
    "rhythmic": "華清引"
  }, 
  {
    "author": "蘇軾", 
    "paragraphs": [
      "華胥夢斷人何處。", 
      "聽得鶯啼紅樹。", 
      "幾點薔薇香雨。", 
      "寂寞閒庭戶。", 
      "暖風不解留花住。", 
      "片片著人無數。", 
      "樓上望春歸去。", 
      "芳草迷歸路。"
    ], 
    "rhythmic": "桃源憶故人"
  }, 
  {
    "author": "蘇軾", 
    "paragraphs": [
      "醉醒醒醉。", 
      "憑君會取這滋味。", 
      "濃斟琥珀香浮蟻。", 
      "一到愁腸，別有陽春意。", 
      "須將幕席爲天地。", 
      "歌前起舞花前睡。", 
      "從他落魄陶陶裏。", 
      "猶勝醒醒，惹得閒憔悴。"
    ], 
    "rhythmic": "醉落魄・一斛珠"
  }, 
  {
    "author": "蘇軾", 
    "paragraphs": [
      "分攜如昨。", 
      "人生到處萍飄泊。", 
      "偶然相聚還離索。", 
      "多病多愁，須信從來錯。", 
      "尊前一笑休辭卻。", 
      "天涯同是傷淪落。", 
      "故山猶負平生約。", 
      "西望峨嵋，長羨歸飛鶴。"
    ], 
    "rhythmic": "醉落魄・一斛珠"
  }, 
  {
    "author": "蘇軾", 
    "paragraphs": [
      "蒼顏華髮。", 
      "故山歸計何時決。", 
      "舊交新貴音書絕。", 
      "惟有佳人，猶作殷勤別。", 
      "離亭欲去歌聲咽。", 
      "瀟瀟細雨涼吹頰。", 
      "淚珠不用羅巾裛。", 
      "彈在羅衣，圖得見時說。"
    ], 
    "rhythmic": "醉落魄・一斛珠"
  }, 
  {
    "author": "蘇軾", 
    "paragraphs": [
      "輕雲微月。", 
      "二更酒醒船初發。", 
      "孤城回望蒼煙合。", 
      "公子佳人，不記歸時節。", 
      "巾偏扇墜藤牀滑。", 
      "覺來幽夢無人說。", 
      "此生飄蕩何時歇。", 
      "家在西南，長作東南別。"
    ], 
    "rhythmic": "醉落魄・一斛珠"
  }, 
  {
    "author": "蘇軾", 
    "paragraphs": [
      "秋帷裏。", 
      "長漏伴人無寐。", 
      "低玉枕涼輕繡被。", 
      "一番秋氣味。", 
      "曉色又侵窗紙。", 
      "窗外雞聲初起。", 
      "聲斷幾聲還到耳。", 
      "已明聲未已。"
    ], 
    "rhythmic": "謁金門"
  }, 
  {
    "author": "蘇軾", 
    "paragraphs": [
      "秋池閣。", 
      "風傍曉庭簾幕。", 
      "霜葉未衰吹未落。", 
      "半驚鴉喜鵲。", 
      "自笑浮名情薄。", 
      "似與世人疏略。", 
      "一片懶心雙懶腳。", 
      "好教閒處著。"
    ], 
    "rhythmic": "謁金門"
  }, 
  {
    "author": "蘇軾", 
    "paragraphs": [
      "今夜雨。", 
      "斷送一年殘暑。", 
      "坐聽潮聲來別浦。", 
      "明朝何處去。", 
      "孤負金尊綠醑。", 
      "來歲今宵圓否。", 
      "酒醒夢迴愁幾許。", 
      "夜闌還獨語。"
    ], 
    "rhythmic": "謁金門"
  }, 
  {
    "author": "蘇軾", 
    "paragraphs": [
      "水垢何曾相受。", 
      "細看兩俱無有。", 
      "寄語揩揹人，盡日勞君揮肘。", 
      "輕手。", 
      "輕手。", 
      "居士本來無垢。"
    ], 
    "rhythmic": "如夢令"
  }, 
  {
    "author": "蘇軾", 
    "paragraphs": [
      "自淨方能淨彼。", 
      "我自汗流呀氣。", 
      "寄語澡浴人，且共肉身遊戲。", 
      "但洗。", 
      "但洗。", 
      "俯爲人間一切。"
    ], 
    "rhythmic": "如夢令"
  }, 
  {
    "author": "蘇軾", 
    "paragraphs": [
      "爲向東坡傳語。", 
      "人在玉堂深處。", 
      "別後有誰來，雪壓小橋無路。", 
      "歸去。", 
      "歸去。", 
      "江上一犁春雨。"
    ], 
    "rhythmic": "如夢令"
  }, 
  {
    "author": "蘇軾", 
    "paragraphs": [
      "手種堂前桃李。", 
      "無限綠陰青子。", 
      "簾外百舌兒，驚起五更春睡。", 
      "居士。", 
      "居士。", 
      "莫望小橋流水。"
    ], 
    "rhythmic": "如夢令"
  }, 
  {
    "author": "蘇軾", 
    "paragraphs": [
      "暮雲收盡溢清寒。", 
      "銀汗無聲轉玉盤。", 
      "此聲此夜不長好，明月明年何處看。"
    ], 
    "rhythmic": "陽關曲"
  }, 
  {
    "author": "蘇軾", 
    "paragraphs": [
      "受降城下紫髯郎。", 
      "戲馬臺南舊戰場。", 
      "恨君不取契丹首，金甲牙旗歸故鄉。"
    ], 
    "rhythmic": "陽關曲"
  }, 
  {
    "author": "蘇軾", 
    "paragraphs": [
      "濟南春好雪初晴。", 
      "纔到龍山馬足輕。", 
      "使君莫忘霅溪女，還作《陽關》腸斷聲。"
    ], 
    "rhythmic": "陽關曲"
  }, 
  {
    "author": "蘇軾", 
    "paragraphs": [
      "鄭莊好客。", 
      "容我尊前先墮幘。", 
      "落筆生風。", 
      "籍籍聲名不負公。", 
      "高山白早。", 
      "瑩骨冰膚那解老。", 
      "從此南徐。", 
      "良夜清風月滿湖。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "雲鬟傾倒。", 
      "醉倚闌幹風月好。", 
      "憑仗相扶。", 
      "誤入仙家碧玉壺。", 
      "連天衰草。", 
      "下走湖南西去道。", 
      "一舸姑蘇。", 
      "便逐鴟夷去得無。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "閩溪珍獻。", 
      "過海雲帆來似箭。", 
      "玉座金盤。", 
      "不貢奇葩四百年。", 
      "輕紅釀白。", 
      "雅稱佳人纖手擘。", 
      "骨細肌香。", 
      "恰是當年十八娘。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "賢哉令尹。", 
      "三仕已之無喜慍。", 
      "我獨何人。", 
      "猶把虛名玷搢紳。", 
      "不如歸去。", 
      "二頃良田無覓處。", 
      "歸去來兮。", 
      "待有良田是幾時。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "玉觴無味。", 
      "中有佳人千點淚。", 
      "學道忘憂。", 
      "一念還成不自由。", 
      "如今未見。", 
      "歸去東園花似霰。", 
      "一語相開。", 
      "匹似當初本不來。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "春光亭下。", 
      "流水如今何在也。", 
      "歲月如梭。", 
      "白首相看擬奈何。", 
      "故人重見。", 
      "世事年來千萬變。", 
      "官況闌珊。", 
      "慚愧青松守歲寒。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "惟熊佳夢。", 
      "釋氏老君親抱送。", 
      "壯氣橫秋。", 
      "未滿三朝已食牛。", 
      "犀錢玉果。", 
      "利市平分沾四坐。", 
      "多謝無功。", 
      "此事如何到得儂。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "曉來風細。", 
      "不會鵲聲來報喜。", 
      "卻羨寒梅。", 
      "先覺春風一夜來。", 
      "香箋一紙。", 
      "寫盡迴文機上意。", 
      "欲卷重開。", 
      "讀遍千回與萬回。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "天台舊路。", 
      "應恨劉郎來又去。", 
      "別酒頻傾。", 
      "忍聽《陽關》第四聲。", 
      "劉郎未老。", 
      "懷戀仙鄉重得到。", 
      "只恐因循。", 
      "不見如今勸酒人。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "雙龍對起。", 
      "白甲蒼髯煙雨裏。", 
      "疏影微香。", 
      "下有幽人晝夢長。", 
      "湖風清軟。", 
      "雙鵲飛來爭噪晚。", 
      "翠颭紅輕。", 
      "時下凌宵百尺英。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "琵琶絕藝。", 
      "年紀都來十一二。", 
      "撥弄麼弦。", 
      "未解將心指下傳。", 
      "主人瞋小。", 
      "欲向東風先醉倒。", 
      "已屬君家。", 
      "且更從容等待他。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "春牛春杖。", 
      "無限春風來海上。", 
      "便與春工。", 
      "染得桃紅似肉紅。", 
      "春幡春勝。", 
      "一陣春風吹酒醒。", 
      "不似天涯。", 
      "捲起楊花似雪花。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "雲容皓白。", 
      "破曉玉英紛似織。", 
      "風力無端。", 
      "欲學楊花更耐寒。", 
      "相如未老。", 
      "樑苑猶能陪俊少。", 
      "莫惹閒愁。", 
      "且折江梅上小樓。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "玉房金蕊。", 
      "宜在玉人纖手裏。", 
      "淡月朦朧。", 
      "更有微微弄袖風。", 
      "溫香熟美。", 
      "醉慢雲鬟垂兩耳。", 
      "多謝春工。", 
      "不是花紅是玉紅。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "春庭月午。", 
      "搖盪香醪光欲舞。", 
      "步轉迥廊。", 
      "半落梅花婉娩香。", 
      "輕雲薄霧。", 
      "總是少年行樂處。", 
      "不似秋光。", 
      "只與離人照斷腸。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "天然宅院。", 
      "賽了千千並萬萬。", 
      "說與賢知。", 
      "表德元來是勝之。", 
      "今來十四。", 
      "海里猴兒奴子是。", 
      "要賭休癡。", 
      "六雙骰兒六點兒。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "風捲珠簾自上鉤。", 
      "蕭蕭亂葉報新秋。", 
      "獨攜纖手上高樓。", 
      "缺月向人舒窈窕，三星當戶照綢繆。", 
      "香生霧縠見纖柔。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "山下蘭芽短浸溪。", 
      "鬆間沙路淨無泥。", 
      "蕭蕭暮雨子規啼。", 
      "誰道人生無再少，門前流水尚能西。", 
      "休將白髮唱黃雞。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "西塞山邊白鷺飛。", 
      "散花洲外片帆微。", 
      "桃花流水鱖魚肥。", 
      "自庇一身青箬笠，相隨到處綠蓑衣。", 
      "斜風細雨不須歸。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "覆塊青青麥未蘇。", 
      "江南雲葉暗隨車。", 
      "臨皋煙景世間無。", 
      "雨腳半收檐斷線，雪林初下瓦疏珠。", 
      "歸來冰顆亂黏須。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "醉夢醺醺曉未蘇。", 
      "門前轆轆使君車。", 
      "扶頭一盞怎生無。", 
      "廢圃寒蔬挑翠羽，小槽春酒凍真珠。", 
      "清香細細嚼梅須。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "雪裏餐氈例姓蘇。", 
      "使君載酒爲回車。", 
      "天寒酒色轉頭無。", 
      "薦士已聞飛鶚表，報恩應不用蛇珠。", 
      "醉中還許攬桓須。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "半夜銀山上積蘇。", 
      "朝來九陌帶隨車。", 
      "濤江煙渚一時無。", 
      "空腹有詩衣有結，溼薪如桂米如珠。", 
      "凍吟誰伴拈髭鬚。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "萬頃風濤不記蘇。", 
      "雪晴江上麥千車。", 
      "但令人飽我愁無。", 
      "翠袖倚風縈柳絮，絳脣得酒爛櫻珠。", 
      "尊前呵手鑷霜須。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "珠檜絲杉冷欲霜。", 
      "山城歌舞助淒涼。", 
      "且餐山色飲湖光。", 
      "共挽朱幡留半日，強揉青蕊作重陽。", 
      "不知明日爲誰黃。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "霜鬢真堪插拒霜。", 
      "哀弦危柱作《伊涼》。", 
      "暫時流轉爲風光。", 
      "未遣清尊空北海，莫因《長笛》賦山陽。", 
      "金釵玉腕瀉鵝黃。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "傅粉郎君又粉奴。", 
      "莫教施粉與施朱。", 
      "自然冰玉照香酥。", 
      "有客能爲《神女賦》，憑君送與雪兒書。", 
      "夢魂東去覓桑榆。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "菊暗荷枯一夜霜。", 
      "新苞綠葉照林光。", 
      "竹籬茅舍出青黃。", 
      "香霧噀人驚半破，清泉流齒怯初嘗。", 
      "吳姬三日手猶香。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "雪頷霜髯不自驚。", 
      "更將翦採發春榮。", 
      "羞顏未醉已先赬。", 
      "莫唱黃雞並白髮，且呼張丈喚殷兄。", 
      "有人歸去欲卿卿。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "料峭東風翠幕驚。", 
      "云何不飲對公榮。", 
      "水晶盤瑩玉鱗赬。", 
      "花影莫孤三夜月，朱顏未稱五年兄。", 
      "翰林子墨主人卿。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "照日深紅暖見魚。", 
      "連溪綠暗晚藏烏。", 
      "黃童白叟聚睢盱。", 
      "糜鹿逢人雖未慣，猿揉聞鼓不須呼。", 
      "歸家說與採桑姑。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "旋抹紅妝看使君。", 
      "三三五五棘籬門。", 
      "相挨踏破蒨羅裙。", 
      "老幼扶攜收麥社，烏鳶翔舞賽神村。", 
      "道逢醉叟臥黃昏。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "麻葉層層檾葉光。", 
      "誰家煮蠶一村香。", 
      "隔籬嬌語絡絲娘。", 
      "垂白杖藜擡醉眼，捋青搗麨軟飢腸。", 
      "問言豆葉幾時黃。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "簌簌衣巾落棗花。", 
      "村南村北響繰車。", 
      "牛衣古柳賣黃瓜。", 
      "酒困路長惟欲睡，日高人渴漫思茶。", 
      "敲門試問野人家。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "軟草平莎過雨新。", 
      "輕沙走馬路無塵。", 
      "何時收拾耦耕身。", 
      "日暖桑麻光似潑，風來蒿艾氣如薰。", 
      "使君元是此中人。"
    ], 
    "rhythmic": "浣溪沙", 
    "prologue": "徐州石潭謝雨，道上作五首。潭在城東二十里，常與泗水增減清濁相應。"
  }, 
  {
    "author": "蘇軾", 
    "paragraphs": [
      "道字嬌訛苦未成。", 
      "未應春閣夢多情。", 
      "朝來何事綠鬟傾。", 
      "彩索身輕長趁燕，紅窗睡重不聞鶯。", 
      "困人天氣近清明。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "縹緲危樓紫翠間。", 
      "良辰樂事古難全。", 
      "感時懷舊獨悽然。", 
      "璧月瓊枝空夜夜，菊花人貌自年年。", 
      "不知來歲與誰看。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "桃李溪邊駐畫輪。", 
      "鷓鴣聲裏倒清尊。", 
      "夕陽雖好近黃昏。", 
      "香在衣裳妝在臂，水連芳草月連雲。", 
      "幾時歸去不銷魂。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "四面垂楊十里荷。", 
      "問云何處最花多。", 
      "畫樓南畔夕陽和。", 
      "天氣乍涼人寂寞，光陰須得酒消磨。", 
      "且來花裏聽笙歌。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "一別姑蘇已四年。", 
      "秋風南浦送歸船。", 
      "畫簾重見水中仙。", 
      "霜鬢不須催我老，杏花依舊駐君顏。", 
      "夜闌相對夢魂間。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "惟見眉間一點黃。", 
      "詔書催發羽書忙。", 
      "從教嬌淚洗紅妝。", 
      "上殿雲宵生羽翼，論兵齒頰帶風霜。", 
      "歸來衫袖有天香。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "長記鳴琴子賤堂。", 
      "朱顏綠髮映垂楊。", 
      "如今秋鬢數莖霜。", 
      "聚散交遊如夢寐，升沈閒事莫思量。", 
      "仲卿終不避桐鄉。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "風壓輕雲貼水飛。", 
      "乍晴池館燕爭泥。", 
      "沈郎多病不勝衣。", 
      "沙上不聞鴻雁信，竹間時聽鷓鴣啼。", 
      "此情惟有落花知。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "羅襪空飛洛浦塵。", 
      "錦袍不見謫仙人。", 
      "攜壺藉草亦天真。", 
      "玉粉輕黃千歲藥，雪花浮動萬家春。", 
      "醉歸江路野梅新。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "白雪清詞出坐間。", 
      "愛君才器兩俱全。", 
      "異鄉風景卻依然。", 
      "可恨相逢能幾日，不知重會是何年。", 
      "茱萸仔細更重看。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "細雨斜風作曉寒。", 
      "淡煙疏柳媚晴灘。", 
      "入淮清洛漸漫漫。", 
      "雪沫乳花浮午盞，蓼茸蒿筍試春盤。", 
      "人間有味是清歡。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "門外東風雪灑裾。", 
      "山頭回首望三吳。", 
      "不應彈鋏爲無魚。", 
      "上黨從來天下脊，先生元是古之儒。", 
      "時平不用魯連書。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "慚愧今年二麥豐。", 
      "千畦細浪舞晴空。", 
      "化工餘力染夭紅。", 
      "歸去山公應倒載，闌街拍手笑兒童。", 
      "甚時名作錦薰籠。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "芍藥櫻桃兩鬥新。", 
      "名園高會送芳辰。", 
      "洛陽初夏廣陵春。", 
      "紅玉半開菩薩面，丹砂濃點柳枝脣。", 
      "尊前還有個中人。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "學畫鴉兒正妙年。", 
      "陽城下蔡困嫣然。", 
      "憑君莫唱短因緣。", 
      "霧帳吹笙香嫋嫋，霜庭按舞月娟娟。", 
      "曲終紅袖落雙纏。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "一夢江湖費五年。", 
      "歸來風物故依然。", 
      "相逢一醉是前緣。", 
      "遷客不應常眊矂，使君爲出小嬋娟。", 
      "翠鬟聊著小詩纏。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "輕汗微微透碧紈。", 
      "明朝端午浴芳蘭。", 
      "流香漲膩滿晴川。", 
      "綵線輕纏紅玉臂，小符斜掛綠雲鬟。", 
      "佳人相見一千年。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "徐邈能中酒聖賢。", 
      "劉伶席地幕青天。", 
      "潘郎白璧爲誰連。", 
      "無可奈何新白髮，不如歸去舊青山。", 
      "恨無人借買山錢。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "傾蓋相逢勝白頭。", 
      "故山空復夢鬆楸。", 
      "此心安處是菟裘。", 
      "賣劍買牛吾欲老，乞漿得酒更何求。", 
      "願爲辭社宴春秋。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "炙手無人傍屋頭。", 
      "蕭蕭晚雨脫梧楸。", 
      "誰憐季子敞貂裘。", 
      "顧我已無當世望，似君須向古人求。", 
      "歲寒松柏肯驚秋。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "畫隼橫江喜再遊。", 
      "老魚跳檻識清謳。", 
      "流年未肯付東流。", 
      "黃菊籬邊無悵望，白雲鄉裏有溫柔。", 
      "挽回霜鬢莫教休。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "雙溪月。", 
      "清光遍照雙荷葉。", 
      "雙荷葉。", 
      "紅心未偶，綠衣偷結。", 
      "背風迎雨流珠滑。", 
      "輕舟短棹先秋折。", 
      "先秋折。", 
      "煙鬟未上，玉杯微缺。"
    ], 
    "rhythmic": "雙荷葉・憶秦娥"
  }, 
  {
    "author": "蘇軾", 
    "paragraphs": [
      "採菱拾翠，算似此佳名，阿誰消得。", 
      "採菱拾翠，稱使君知客。", 
      "千金買、採菱拾翠，更羅裙、滿把珍珠結。", 
      "採菱拾翠，正髻鬟初合。", 
      "真個、採菱拾翠，但深憐輕拍。", 
      "一雙手、採菱拾翠，繡衾下、抱著俱香滑。", 
      "採菱拾翠，待到京尋覓。"
    ], 
    "rhythmic": "皁羅特髻"
  }, 
  {
    "author": "蘇軾", 
    "paragraphs": [
      "漁父。", 
      "漁父。", 
      "江上微風細雨。", 
      "青蓑黃箬裳衣。", 
      "紅酒白魚暮歸。", 
      "歸暮。", 
      "歸暮。", 
      "長笛一聲何處。"
    ], 
    "rhythmic": "調笑令"
  }, 
  {
    "author": "蘇軾", 
    "paragraphs": [
      "歸雁。", 
      "歸雁。", 
      "飲啄江南南岸。", 
      "將飛卻下盤桓。", 
      "塞外春來苦寒。", 
      "寒苦。", 
      "寒苦。", 
      "藻荇欲生且住。"
    ], 
    "rhythmic": "調笑令"
  }, 
  {
    "author": "蘇軾", 
    "paragraphs": [
      "霞苞電荷碧。", 
      "天然地、別是風流標格。", 
      "重重青蓋下，千嬌照水，好紅紅白白。", 
      "每悵望、明月清風夜，甚低迷不語，妖邪無力。", 
      "終須放、船兒去，清香深處住，看伊顏色。"
    ], 
    "rhythmic": "荷華媚"
  }, 
  {
    "author": "蘇軾", 
    "paragraphs": [
      "三年枕上吳中路。", 
      "遣黃耳、隨君去。", 
      "若到松江呼小渡。", 
      "莫驚鷗鷺，四橋盡是，老子經行處。", 
      "輞川圖上看春暮。", 
      "常記高人右丞句。", 
      "作個歸期天已許。", 
      "春衫猶是，小蠻針線，曾溼西湖雨。"
    ], 
    "rhythmic": "青玉案", 
    "tags": [
      "宋詞三百首", 
      "西湖"
    ]
  }, 
  {
    "author": "蘇軾", 
    "paragraphs": [
      "些小白鬚何用染。", 
      "幾人得見星星點。", 
      "作郡浮光雖似箭。", 
      "君莫厭。", 
      "也應勝我三年貶。", 
      "我欲自嗟還不敢。", 
      "向來三郡寧非忝。", 
      "婚嫁事稀年冉冉。", 
      "知有漸。", 
      "千鈞重擔從頭減。"
    ], 
    "rhythmic": "漁家傲"
  }, 
  {
    "author": "蘇軾", 
    "paragraphs": [
      "前瞻馬耳九仙山。", 
      "碧連天。", 
      "晚雲閒。", 
      "城上高臺，真個是超然。", 
      "莫使匆匆雲雨散，今夜裏，月嬋娟。", 
      "小溪鷗鷺靜聯拳。", 
      "去翩翩。", 
      "點輕煙。", 
      "人事淒涼，回首便他年。", 
      "莫忘使君歌笑處，垂柳下，矮槐前。"
    ], 
    "rhythmic": "江城子"
  }, 
  {
    "author": "蘇軾", 
    "paragraphs": [
      "墨雲拖雨過西樓。", 
      "水東流。", 
      "晚煙收。", 
      "柳外殘陽，回照動簾鉤。", 
      "今夜巫山真個好，花未落，酒新篘。", 
      "美人微笑轉星眸。", 
      "月華羞。", 
      "捧金甌。", 
      "歌扇縈風，吹散一春愁。", 
      "拭問江南諸伴侶，誰似我，醉揚州。"
    ], 
    "rhythmic": "江城子"
  }, 
  {
    "author": "蘇軾", 
    "paragraphs": [
      "未倦長卿遊。", 
      "漫舞夭歌爛不收。", 
      "不是使君能矯世，誰留。", 
      "教有瓊梳脫麝油。", 
      "香粉鏤金球。", 
      "花豔紅箋筆欲流。", 
      "從此丹脣並皓齒，清柔。", 
      "唱遍山東一百州。"
    ], 
    "rhythmic": "南鄉子"
  }, 
  {
    "author": "蘇軾", 
    "paragraphs": [
      "繡鞅玉環遊。", 
      "燈晃簾疏笑卻收。", 
      "久立香車催欲上，還留。", 
      "更且檀脣點杏油。", 
      "花遍六麼球。", 
      "面旋迴風帶雪流。", 
      "春入腰肢金縷細，輕柔。", 
      "種柳應須柳柳州。"
    ], 
    "rhythmic": "南鄉子"
  }, 
  {
    "author": "蘇軾", 
    "paragraphs": [
      "娟娟侵鬢妝痕淺。", 
      "雙顰相媚彎如翦。", 
      "一瞬百般宜。", 
      "無論笑與啼。", 
      "酒闌思翠被。", 
      "特故騰騰地。", 
      "生怕促歸輪。", 
      "微波先注人。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "塗香莫惜蓮承步。", 
      "長愁羅襪凌波去。", 
      "只見舞迥風。", 
      "都無行處蹤。", 
      "偷穿宮樣穩。", 
      "並立雙趺困。", 
      "纖妙說應難。", 
      "須從掌上看。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "玉環墜耳黃金飾。", 
      "輕衫罩體香羅碧。", 
      "緩步困春醪。", 
      "春融臉上桃。", 
      "花鈿從委地。", 
      "誰與郎爲意。", 
      "常愛月華清。", 
      "此時憎月明。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "別酒勸君君一醉。", 
      "清潤潘郎，又是何郎婿。", 
      "記取釵頭新利市。", 
      "莫將分付東鄰子。", 
      "回首長安佳麗地。", 
      "三十年前，我是風流帥。", 
      "爲向青樓尋舊事。", 
      "花枝缺處餘名字。"
    ], 
    "rhythmic": "蝶戀花"
  }, 
  {
    "author": "蘇軾", 
    "paragraphs": [
      "泛泛東風初破五。", 
      "江柳微黃，萬萬千千縷。", 
      "佳氣鬱蔥來繡戶。", 
      "當年江上生奇女。", 
      "一盞壽觴誰與舉。", 
      "三個明珠，膝上王文度。", 
      "放盡窮鱗看圉圉。", 
      "天公爲下曼陀雨。"
    ], 
    "rhythmic": "蝶戀花"
  }, 
  {
    "author": "蘇軾", 
    "paragraphs": [
      "入袂輕風不破塵。", 
      "玉簪犀璧醉佳辰。", 
      "一番紅粉爲誰新。", 
      "團扇只堪題往事，新絲那解系行人。", 
      "酒闌滋味思殘春。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "幾共查梨到雪霜。", 
      "一經題品便生光。", 
      "木奴何處避雌黃。", 
      "北客有來初未識，南金無價喜新嘗。", 
      "含滋嚼句齒牙香。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "山色橫侵蘸暈霞。", 
      "湘川風靜吐寒花。", 
      "遠林屋散尚啼鴉。", 
      "夢到故園多少路，酒醒南望隔天涯。", 
      "月明千里照平沙。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "神閒意定。", 
      "萬籟收聲天地靜。", 
      "玉指冰弦。", 
      "未動宮商意已傳。", 
      "悲風流水。", 
      "寫處寥寥千古意。", 
      "歸去無眠。", 
      "一夜餘音在耳邊。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "銀錚旋品。", 
      "不用纏頭千尺錦。", 
      "妙思如泉。", 
      "一洗閒愁十五年。", 
      "爲公少止。", 
      "起舞屬公《公莫》起。", 
      "風裏銀山。", 
      "擺撼魚龍我自閒。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "柔和性氣。", 
      "雅稱佳名呼懿懿。", 
      "解舞能謳。", 
      "絕妙年中有品流。", 
      "眉長眼細。", 
      "淡淡梳妝新綰髻。", 
      "懊惱風情。", 
      "春著花枝百態生。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "鶯初解語。", 
      "最是一年春好處。", 
      "微雨如酥。", 
      "草色遙看近卻無。", 
      "休辭醉倒。", 
      "花不看開人易老。", 
      "莫待春回。", 
      "顛倒紅英間綠苔。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "江南遊女。", 
      "問我何年歸得去。", 
      "雨細風微。", 
      "雨足如霜挽紵衣。", 
      "江亭夜語。", 
      "喜見京華新樣舞。", 
      "蓮步輕飛。", 
      "遷客今朝始是歸。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "嬌多媚。", 
      "體柳輕盈千萬態。", 
      "殢主尤賓。", 
      "斂黛含嚬喜又嗔。", 
      "徐君樂飲。", 
      "笑謔從伊情意恁。", 
      "臉嫩敷紅。", 
      "花倚朱闌裹住風。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "雙鬟綠墜。", 
      "嬌眼橫波眉黛翠。", 
      "妙舞蹁躚。", 
      "掌上身輕意態妍。", 
      "曲窮力困。", 
      "笑倚人旁香喘噴。", 
      "老大逢歡。", 
      "昏眼猶能仔細看。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "天真雅麗。", 
      "容態溫柔心性慧。", 
      "響亮歌喉。", 
      "遏住行雲翠不收。", 
      "妙詞佳曲。", 
      "囀出新聲能斷續。", 
      "重客多情。", 
      "滿勸金卮玉手擎。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "見說東園好，能消北客愁。", 
      "雖非吾土且登樓。", 
      "行盡江南南岸、此淹留。", 
      "短日明楓纈，清霜暗菊逑。", 
      "流年回首付東流。", 
      "憑仗挽回潘鬢、莫教秋。"
    ], 
    "rhythmic": "南歌子"
  }, 
  {
    "author": "蘇軾", 
    "paragraphs": [
      "城上層樓疊巘。", 
      "城下清淮古汴。", 
      "舉手揖吳雲，人與暮天俱遠。", 
      "魂斷。", 
      "魂斷。", 
      "後夜松江月滿。"
    ], 
    "rhythmic": "如夢令"
  }, 
  {
    "author": "蘇軾", 
    "paragraphs": [
      "城頭月落尚啼烏。", 
      "朱艦紅船早滿湖。", 
      "鼓吹未容迎五馬，水雲先已漾雙鳧。", 
      "映山黃帽螭頭舫，夾岸青煙鵲尾爐。", 
      "老病逢春只思睡，獨求僧榻寄須臾。"
    ], 
    "rhythmic": "瑞鷓鴣"
  }, 
  {
    "author": "蘇軾", 
    "paragraphs": [
      "誰道東陽都瘦損，凝然點漆精神。", 
      "瑤林終自隔風塵，試看披鶴氅，仍是謫仙人。", 
      "省可清言揮玉麈，真須保器全真。", 
      "風流何似道家純。", 
      "不應同蜀客，惟愛卓文君。"
    ], 
    "rhythmic": "臨江仙"
  }, 
  {
    "author": "蘇軾", 
    "paragraphs": [
      "玉肌鉛粉傲秋霜。", 
      "準擬鳳呼凰。", 
      "伶倫不見，清香未吐，且糠秕吹揚。", 
      "到處成雙君獨只，空無數、爛文章。", 
      "一點香檀，誰能借箸，無復似張良。"
    ], 
    "rhythmic": "少年遊"
  }, 
  {
    "author": "蘇軾", 
    "paragraphs": [
      "洛城春晚。", 
      "垂楊亂掩紅樓半。", 
      "小池輕浪紋如篆。", 
      "燭下花前，曾醉離歌宴。", 
      "自惜風流雲雨散。", 
      "關山有限情無限。", 
      "待君重見尋芳伴。", 
      "爲說相思、目斷西樓燕。"
    ], 
    "rhythmic": "一斛珠"
  }, 
  {
    "author": "蘇軾", 
    "paragraphs": [
      "閒倚胡牀，庾公樓外峯千朵。", 
      "與誰同坐。", 
      "明月清風我。", 
      "別乘一來，有唱應須和。", 
      "還知麼。", 
      "自從添個。", 
      "風月平分破。"
    ], 
    "rhythmic": "點絳脣"
  }, 
  {
    "author": "蘇軾", 
    "paragraphs": [
      "紅杏飄香，柳含煙翠拖輕縷。", 
      "水邊朱戶。", 
      "盡卷黃昏雨。", 
      "燭影搖風，一枕傷春緒。", 
      "歸不去。", 
      "鳳樓何處。", 
      "芳草迷歸路。"
    ], 
    "rhythmic": "點絳脣"
  }, 
  {
    "author": "蘇軾", 
    "paragraphs": [
      "持杯遙勸天邊月。", 
      "願月圓無缺。", 
      "持杯復更勸花枝。", 
      "且願花枝長在、莫離披。", 
      "持杯月下花前醉。", 
      "休問榮枯事。", 
      "此歡能有幾人知。", 
      "對酒逢花不飲、待何時。"
    ], 
    "rhythmic": "虞美人"
  }, 
  {
    "author": "蘇軾", 
    "paragraphs": [
      "走馬探花花發未。", 
      "人與化工俱不易。", 
      "千回來繞百回看，蜂作婢。", 
      "鶯爲使。", 
      "穀雨清明空屈指。", 
      "白髮盧郎情未已。", 
      "一夜翦刀收玉蕊。", 
      "尊前還對斷腸紅，人有淚。", 
      "花無意。", 
      "明日酒醒應滿地。"
    ], 
    "rhythmic": "天仙子"
  }, 
  {
    "author": "蘇軾", 
    "paragraphs": [
      "歸去來兮，清溪無底，上有千仞嵯峨。", 
      "畫樓東畔，天遠夕陽多。", 
      "老去君恩未報，空回首、彈鋏悲歌。", 
      "船頭轉，長風萬裏，歸馬駐平坡。", 
      "無何。", 
      "何處有，銀潢盡處，天女停梭。", 
      "問何事人間，久戲風波。", 
      "顧謂同來稚子，應爛汝、腰下長柯。", 
      "青衫破，羣仙笑我，千縷掛煙蓑。"
    ], 
    "rhythmic": "滿庭芳"
  }, 
  {
    "author": "蘇軾", 
    "paragraphs": [
      "千騎試春遊。", 
      "小雨如酥落便收。", 
      "能使江東歸老客，遲留。", 
      "白酒無聲滑瀉油。", 
      "飛火亂星逑。", 
      "淺黛橫波翠欲流。", 
      "不似白雲鄉外冷，溫柔。", 
      "此去淮南第一州。"
    ], 
    "rhythmic": "南鄉子"
  }, 
  {
    "author": "蘇軾", 
    "paragraphs": [
      "縹緲紅妝照淺溪。", 
      "薄雲疏雨不成泥。", 
      "送君何處古臺西。", 
      "廢沼夜來秋水滿，茂林深處晚鶯啼。", 
      "行人腸斷草悽迷。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "陽羨姑蘇已買田。", 
      "相逢誰信是前緣。", 
      "莫教便唱水如天。", 
      "我作洞霄君作守，白頭相對故依然。", 
      "西湖知有幾同年。"
    ], 
    "rhythmic": "浣溪沙", 
    "tags": [
      "西湖"
    ]
  }, 
  {
    "author": "蘇軾", 
    "paragraphs": [
      "空牀響琢。", 
      "花上春禽冰上雹。", 
      "醉夢尊前。", 
      "驚起湖風入坐寒。", 
      "轉關鑊索。", 
      "春水流弦霜入撥。", 
      "月墮更闌。", 
      "更請宮高奏獨彈。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "迴風落景。", 
      "散亂東牆疏竹影。", 
      "滿坐清微。", 
      "入袖寒泉不溼衣。", 
      "夢迴酒醒。", 
      "百尺飛瀾鳴碧井。", 
      "雪灑冰麾。", 
      "散落佳人白玉肌。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "海南奇寶。", 
      "鑄出團團如栲栳。", 
      "曾到崑崙。", 
      "乞得山頭玉女盆。", 
      "絳州王老。", 
      "百歲癡頑推不倒。", 
      "海口如門。", 
      "一派黃流已電奔。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "北望平川。", 
      "野水荒灣。", 
      "共尋春、飛步孱顏。", 
      "和風弄袖，香霧縈鬟。", 
      "正酒酣時，人語笑，白雲間。", 
      "飛鴻落照，相將歸去，澹娟娟、玉宇清閒。", 
      "何人無事，宴坐空山。", 
      "望長橋上，燈火亂，使君還。"
    ], 
    "rhythmic": "行香子"
  }, 
  {
    "author": "蘇軾", 
    "paragraphs": [
      "柳花飛處麥搖波。", 
      "晚湖淨鑑新磨。", 
      "小舟飛棹去如梭。", 
      "齊唱採菱歌。", 
      "平野水雲溶漾，小樓風日晴和。", 
      "濟南何在暮雲多。", 
      "歸去奈愁何。"
    ], 
    "rhythmic": "畫堂春"
  }, 
  {
    "author": "蘇軾", 
    "paragraphs": [
      "花滿銀塘水漫流。", 
      "犀槌玉板奏《涼州》。", 
      "順風環佩過秦樓。", 
      "遠漢碧雲輕漠漠，今宵人在鵲橋頭。", 
      "一聲敲徹絳河秋。"
    ], 
    "rhythmic": "浣溪沙"
  }, 
  {
    "author": "蘇軾", 
    "paragraphs": [
      "煙外倚危樓，初見遠燈明滅。", 
      "卻跨玉虹歸去，看洞天星月。", 
      "當時張範風流在，況一尊浮雪。", 
      "莫問世間何事，與劍頭微吷。"
    ], 
    "rhythmic": "好事近"
  }, 
  {
    "author": "蘇軾", 
    "paragraphs": [
      "紅杏了，夭桃盡，獨自佔春芳。", 
      "不比人間蘭麝，自然透骨生香。", 
      "對酒莫相忘。", 
      "似佳人、兼合明光。", 
      "只憂長笛吹花落，除是寧王。"
    ], 
    "rhythmic": "佔春芳"
  }, 
  {
    "author": "蘇軾", 
    "paragraphs": [
      "雲鬢裁新綠，霞衣曳曉紅。", 
      "待歌凝立翠筵中。", 
      "一朵彩雲何事、下巫峯。", 
      "趁拍鸞飛鏡，回身燕漾空。", 
      "莫翻紅袖過簾櫳。", 
      "怕被楊花句引、嫁東風。"
    ], 
    "rhythmic": "南歌子"
  }, 
  {
    "author": "蘇軾", 
    "paragraphs": [
      "昨日出東城。", 
      "拭探春情。", 
      "牆頭紅杏暗如傾。", 
      "檻內羣芳芽未吐，早已回春。", 
      "綺陌斂香塵。", 
      "雪霽前村。", 
      "東君用意不辭辛。", 
      "料想春光先到處，吹綻梅英。"
    ], 
    "rhythmic": "浪淘沙"
  }, 
  {
    "author": "蘇軾", 
    "paragraphs": [
      "元宵似是歡遊好。", 
      "何況公庭民訟少。", 
      "萬家遊賞上春臺，十里神仙迷海島。", 
      "平原不似高陽傲。", 
      "促席雍容陪語笑。", 
      "坐中有客醉多情，不惜玉山拼醉倒。"
    ], 
    "rhythmic": "木蘭花令"
  }, 
  {
    "author": "蘇軾", 
    "paragraphs": [
      "經旬未識東君信。", 
      "一夕薰風來解慍。", 
      "紅綃衣薄麥秋寒，綠綺韻低梅雨潤。", 
      "瓜頭綠染山光嫩。", 
      "弄色金桃新傅粉。", 
      "日高慵卷水晶簾，猶帶春醪紅玉困。"
    ], 
    "rhythmic": "木蘭花令"
  }, 
  {
    "author": "蘇軾", 
    "paragraphs": [
      "高平四面開雄壘。", 
      "三月風光初覺媚。", 
      "園中桃李使君家，城上亭臺遊客醉。", 
      "歌翻《楊柳》金尊沸。", 
      "飲散憑闌無限意。", 
      "雲深不見玉關遙，草細山重殘照裏。"
    ], 
    "rhythmic": "木蘭花令"
  }, 
  {
    "author": "蘇軾", 
    "paragraphs": [
      "冰肌自是生來瘦。", 
      "那更分飛後。", 
      "日長簾暮望黃昏。", 
      "及至黃昏時候、轉銷魂。", 
      "君還知道相思苦。", 
      "怎忍拋奴去。", 
      "不辭迢遞過關山。", 
      "只恐別郎容易、見郎難。"
    ], 
    "rhythmic": "虞美人"
  }, 
  {
    "author": "蘇軾", 
    "paragraphs": [
      "深深庭院清明過。", 
      "桃李初紅破。", 
      "柳絲搭在玉闌幹。", 
      "簾外瀟瀟微雨、做輕寒。", 
      "晚晴臺榭增明媚。", 
      "已拼花前醉。", 
      "更闌人靜月侵廊。", 
      "獨自行來行去、好思量。"
    ], 
    "rhythmic": "虞美人"
  }, 
  {
    "author": "蘇軾", 
    "paragraphs": [
      "昨夜渡江何處宿，望中疑是秦淮。", 
      "月明誰起笛中哀。", 
      "多情王謝女，相逐過江來。", 
      "雲雨未成還又散，思量好事難諧。", 
      "憑陵急槳兩相催。", 
      "想伊歸去後，應似我情懷。"
    ], 
    "rhythmic": "臨江仙"
  }, 
  {
    "author": "蘇軾", 
    "paragraphs": [
      "春事闌珊芳草歇。", 
      "客裏風光，又過清明節。", 
      "小院黃昏人憶別。", 
      "落紅處處聞啼鴂。", 
      "咫尺江山分楚越。", 
      "目斷魂銷，應是音塵絕。", 
      "夢破五更心欲折。", 
      "角聲吹落梅花月。"
    ], 
    "rhythmic": "蝶戀花"
  }, 
  {
    "author": "蘇軾", 
    "paragraphs": [
      "記得畫屏初會遇。", 
      "好夢驚回，望斷高唐路。", 
      "燕子雙飛來又去。", 
      "紗窗幾度春光暮。", 
      "那日繡簾相見處。", 
      "低眼佯行，笑整香雲縷。", 
      "斂盡春山羞不語。", 
      "人前深意難輕訴。"
    ], 
    "rhythmic": "蝶戀花"
  }, 
  {
    "author": "蘇軾", 
    "paragraphs": [
      "昨夜秋風來萬裏。", 
      "月上屏幃，冷透人衣袂。", 
      "有客抱衾愁不寐。", 
      "那堪玉漏長如歲。", 
      "羈舍留連歸計未。", 
      "夢斷魂銷，一枕相思淚。", 
      "衣帶漸寬無別意。", 
      "新書報我添憔悴。"
    ], 
    "rhythmic": "蝶戀花"
  }, 
  {
    "author": "蘇軾", 
    "paragraphs": [
      "雨霰疏疏經潑火。", 
      "巷陌鞦韆。", 
      "猶未清明過。", 
      "杏子梢頭香蕾破。", 
      "淡紅褪白胭脂涴。", 
      "苦被多情相折挫。", 
      "病緒厭厭，渾似年時個。", 
      "繞遍迴廊還獨坐。", 
      "月籠雲暗重門鎖。"
    ], 
    "rhythmic": "蝶戀花"
  }, 
  {
    "author": "蘇軾", 
    "paragraphs": [
      "蝶懶鶯慵春過半。", 
      "花落狂風，小院殘紅滿。", 
      "午醉未醒紅日晚。", 
      "黃昏簾暮無人卷。", 
      "雲鬢蓬鬆眉黛淺。", 
      "總是愁媒，欲訴誰消遣。", 
      "未信此情難系絆。", 
      "楊花猶有東風管。"
    ], 
    "rhythmic": "蝶戀花"
  }, 
  {
    "author": "蘇軾", 
    "paragraphs": [
      "臨水縱橫回晚鞚。", 
      "歸來轉覺情懷動。", 
      "梅笛煙中聞幾弄。", 
      "秋陰重。", 
      "西山雪淡雲凝凍。", 
      "美酒一杯誰與共。", 
      "尊前舞雪狂歌送。", 
      "腰跨金魚旌旆擁。", 
      "將何用。", 
      "只堪妝點浮生夢。"
    ], 
    "rhythmic": "漁家傲"
  }, 
  {
    "author": "蘇軾", 
    "paragraphs": [
      "膩紅勻臉襯檀脣。", 
      "晚妝新。", 
      "暗傷春。", 
      "手拈花枝，誰會兩眉顰。", 
      "連理帶頭雙□□，留待與、箇中人。", 
      "淡煙籠月繡簾陰。", 
      "畫堂深。", 
      "夜沈沈。", 
      "誰道□□，□系得人心。", 
      "一自綠窗偷見後，便憔悴、到如今。"
    ], 
    "rhythmic": "江城子"
  }, 
  {
    "author": "蘇軾", 
    "paragraphs": [
      "掛輕帆，飛急槳，還過釣臺路。", 
      "酒病無聊，敧枕聽鳴櫓。", 
      "斷腸簇簇雲山，重重煙樹，回首望、孤城何處。", 
      "閒離阻。", 
      "誰念縈損襄王，何曾夢雲雨。", 
      "舊恨前歡，心事兩無據。", 
      "要知欲見無由，癡心猶自，倩人道、一聲傳語。"
    ], 
    "rhythmic": "祝英臺近"
  }, 
  {
    "author": "蘇軾", 
    "paragraphs": [
      "邃院重簾何處，惹得多情，愁對風光。", 
      "睡起酒闌花謝，蝶亂蜂忙。", 
      "今夜何人，吹笙北嶺，待月西廂。", 
      "空悵望處，一株紅杏，斜倚低牆。", 
      "羞顏易變，傍人先覺，到處被著猜防。", 
      "誰信道，些兒恩愛，無限淒涼。", 
      "好事若無間阻，幽歡卻是尋常。", 
      "一般滋味，就中香美，除是偷嘗。"
    ], 
    "rhythmic": "雨中花慢"
  }, 
  {
    "author": "蘇軾", 
    "paragraphs": [
      "嫩臉羞蛾，因甚化作行雲，卻返巫陽。", 
      "但有寒燈孤枕，皓月空牀。", 
      "長記當初，乍諧雲雨，便學鸞凰。", 
      "又豈料、正好三春桃李，一夜風霜。", 
      "丹青□畫，無言無笑，看了漫結愁腸。", 
      "襟袖上，猶存殘黛，漸減餘香。", 
      "一自醉中忘了，奈何酒後思量。", 
      "算應付你，枕前珠淚，萬點千行。"
    ], 
    "rhythmic": "雨中花慢"
  }, 
  {
    "author": "蘇軾", 
    "paragraphs": [
      "憑高眺遠，見長空萬裏，雲無留跡。", 
      "桂魄飛來光射處，冷浸一天秋碧。", 
      "玉宇瓊樓，乘鸞來去，人在清涼國。", 
      "江山如畫，望中煙樹歷歷。", 
      "我醉拍手狂歌，舉杯邀月，對影成三客。", 
      "起舞徘徊風露下，今夕不知何夕。", 
      "便欲乘風，翻然歸去，何用騎鵬翼。", 
      "水晶宮裏，一聲吹斷橫笛。"
    ], 
    "rhythmic": "念奴嬌"
  }, 
  {
    "author": "蘇軾", 
    "paragraphs": [
      "小溝東接長江，柳堤葦岸連雲際。", 
      "煙村瀟灑，人閒一鬨，漁樵早市。", 
      "永晝端居，寸陰虛度，了成何事。", 
      "但絲蓴玉藕，珠粳錦鯉，相留戀，又經歲。", 
      "因念浮丘舊侶，慣瑤池、羽觴沈醉。", 
      "青鸞歌舞，銖衣搖曳，壺中天地。", 
      "飄墮人間，步虛聲斷，寒露風細。", 
      "抱素琴，獨向銀蟾影裏，此懷難寄。"
    ], 
    "rhythmic": "水龍吟", 
    "tags": [
      "長江"
    ]
  }, 
  {
    "author": "蘇軾", 
    "paragraphs": [
      "露寒煙冷蒹葭老，天外徵鴻寥唳。", 
      "銀河秋晚，長門燈悄，一聲初至。", 
      "應念瀟湘，岸遙人靜，水多菰米。", 
      "□望極平田，徘徊欲下，依前被、風驚起。", 
      "須信衡陽萬裏。", 
      "有誰家、錦書遙寄。", 
      "萬重雲外，斜行橫陣，才疏又綴。", 
      "仙掌月明，石頭城下，影搖寒水。", 
      "念征衣未搗，佳人拂杵，有盈盈淚。"
    ], 
    "rhythmic": "水龍吟"
  }, 
  {
    "author": "蘇軾", 
    "paragraphs": [
      "漁父飲，誰家去。", 
      "魚蟹一時分付。", 
      "酒無多少醉爲期，彼此不論錢數。"
    ], 
    "rhythmic": "漁父・漁歌子"
  }, 
  {
    "author": "蘇軾", 
    "paragraphs": [
      "漁父醉，蓑衣舞。", 
      "醉裏卻尋歸路。", 
      "輕舟短棹任斜橫，醒後不知何處。"
    ], 
    "rhythmic": "漁父・漁歌子"
  }, 
  {
    "author": "蘇軾", 
    "paragraphs": [
      "漁父醒，春江午。", 
      "夢斷落花飛絮。", 
      "酒醒還醉醉還醒，一笑人間今古。"
    ], 
    "rhythmic": "漁父・漁歌子"
  }, 
  {
    "author": "蘇軾", 
    "paragraphs": [
      "漁父笑，輕鷗舉。", 
      "漠漠一江風雨。", 
      "江邊騎馬是官人，借我孤舟南渡。"
    ], 
    "rhythmic": "漁父・漁歌子"
  }, 
  {
    "author": "蘇軾", 
    "paragraphs": [
      "琅然。", 
      "清圜。", 
      "誰彈。", 
      "響空山。", 
      "無言。", 
      "惟翁醉中知其天。", 
      "月明風露娟娟。", 
      "人未眠。", 
      "荷蕢過山前。", 
      "曰有心也哉此賢。", 
      "醉翁嘯詠，聲和流泉。", 
      "醉翁去後，空有朝吟夜怨。", 
      "山有時而童巔。", 
      "水有時而回川。", 
      "思翁無歲年。", 
      "翁今爲飛仙。", 
      "此意在人間。", 
      "拭聽徽外三兩弦。"
    ], 
    "rhythmic": "醉翁操"
  }, 
  {
    "author": "蘇軾", 
    "paragraphs": [
      "帝城父老，三歲望堯心。", 
      "天遠玉樓深。", 
      "龍顏彷彿笙簫遠，腸斷屬車音。", 
      "離宮春色瑣瑤林。", 
      "雲闕海沈沈。", 
      "遺民猶唱當時曲，秋雁起汾陰。"
    ], 
    "rhythmic": "導引"
  }, 
  {
    "author": "蘇軾", 
    "paragraphs": [
      "經文緯武，十有九年中。", 
      "遺烈震羌戎。", 
      "渭橋夾道千君長，猶是建元功。", 
      "西瞻溫洛與神崧。", 
      "蓮宇照瓊宮。", 
      "人間俯仰成今古，流澤自無窮。"
    ], 
    "rhythmic": "導引"
  }, 
  {
    "author": "蘇軾", 
    "paragraphs": [
      "飛花成陣。", 
      "春心困。", 
      "寸寸。", 
      "別腸多少愁悶。", 
      "無人問。", 
      "偷啼自搵。", 
      "殘妝粉。", 
      "抱瑤琴、尋出新韻。", 
      "玉纖趁。", 
      "南風來解幽慍。", 
      "低雲鬟、眉峯斂暈。", 
      "嬌和恨。"
    ], 
    "rhythmic": "瑤池燕"
  }, 
  {
    "author": "蘇軾", 
    "paragraphs": [
      "島邊天外。", 
      "未老身先退。", 
      "珠淚濺，丹衷碎。", 
      "聲搖蒼玉佩。", 
      "色重黃金帶。", 
      "一萬裏。", 
      "斜陽正與長安對。", 
      "道遠誰雲會。", 
      "罪大天能蓋。", 
      "君命重，臣節在。", 
      "新恩猶可覬。", 
      "舊學終難改。", 
      "吾已矣。", 
      "乘桴且恁浮於海。"
    ], 
    "rhythmic": "千秋歲"
  }, 
  {
    "author": "蘇軾", 
    "paragraphs": [
      "憑誰妙筆。", 
      "橫掃素縑三百尺。", 
      "天下應無。", 
      "此是錢塘湖上圖。", 
      "一般奇絕。", 
      "雲淡天高秋夜月。", 
      "費盡丹青。", 
      "只這些兒畫不成。"
    ], 
    "rhythmic": "減字木蘭花", 
    "tags": [
      "西湖"
    ]
  }, 
  {
    "author": "蘇軾", 
    "paragraphs": [
      "高安更過幾重山。"
    ], 
    "rhythmic": "失調名"
  }, 
  {
    "author": "蘇軾", 
    "paragraphs": [
      "過湖攜手屢沾襟。"
    ], 
    "rhythmic": "失調名"
  }, 
  {
    "author": "蘇軾", 
    "paragraphs": [
      "誰教幽夢裏，插他花。"
    ], 
    "rhythmic": "失調名"
  }, 
  {
    "author": "蘇軾", 
    "paragraphs": [
      "溼雲不動溪橋冷。", 
      "嫩寒初透東風影。", 
      "橋下水聲長。", 
      "一枝和月香。", 
      "人憐花似舊。", 
      "花比人應瘦。", 
      "莫憑小欄幹。", 
      "夜深花正寒。"
    ], 
    "rhythmic": "菩薩蠻"
  }, 
  {
    "author": "蘇軾", 
    "paragraphs": [
      "□火初晴，綠遍禁池芳草。", 
      "鬥錦繡、火城馳道。", 
      "踏青遊，拾翠惜，襪羅弓小。", 
      "蓮步嫋。", 
      "腰支佩蘭輕妙。", 
      "行過上林春好。", 
      "今困天涯，何限舊情相惱。", 
      "念搖落、玉京寒早。", 
      "任劉郎、目斷蓬山難到。", 
      "仙夢杳。", 
      "良宵又過了。", 
      "樓臺萬家清曉。"
    ], 
    "rhythmic": "踏青遊"
  }, 
  {
    "author": "蘇軾", 
    "paragraphs": [
      "歌停檀板舞停鸞。", 
      "高陽飲興闌。", 
      "獸煙噴盡玉壺乾。", 
      "香分小鳳團。", 
      "雪浪淺，露珠圓。", 
      "捧甌春筍寒。", 
      "絳紗籠下躍金鞍。", 
      "歸時人倚欄。"
    ], 
    "rhythmic": "阮郎歸"
  }, 
  {
    "author": "蘇軾", 
    "paragraphs": [
      "馬趁香微路遠，沙籠月淡煙斜。", 
      "渡波清徹映妍華。", 
      "倒綠枝寒鳳掛。", 
      "掛鳳寒枝綠倒，華妍映徹清波。", 
      "渡斜煙淡月籠沙。", 
      "遠路微香趁馬。"
    ], 
    "rhythmic": "西江月"
  }, 
  {
    "author": "蘇軾", 
    "paragraphs": [
      "拼沈醉、金荷須滿。", 
      "怕年年此際，催歸禁篽，侍黃柑宴。"
    ], 
    "rhythmic": "失調名"
  }, 
  {
    "author": "蘇軾", 
    "paragraphs": [
      "山秀芙蓉，溪明罨畫。", 
      "真遊洞穴滄波下。", 
      "臨風慨想斬蛟靈，長橋千載猶橫跨。", 
      "解佩投簪，求田問舍。", 
      "黃雞白酒漁樵社。", 
      "元龍非復少時豪，耳根洗盡功名話。"
    ], 
    "rhythmic": "踏莎行"
  }, 
  {
    "author": "蘇軾", 
    "paragraphs": [
      "這個禿奴，修行忒煞。", 
      "雲山頂上空持戒。", 
      "一從迷戀玉樓人，鶉衣百結渾無奈。", 
      "毒手傷人，花容粉碎。", 
      "空空色色今何在。", 
      "臂間刺道苦相思，這回還了相思債。"
    ], 
    "rhythmic": "踏莎行"
  }, 
  {
    "author": "蘇軾", 
    "paragraphs": [
      "寂寂珠簾蛛網滿。"
    ], 
    "rhythmic": "失調名"
  }, 
  {
    "author": "蘇軾", 
    "paragraphs": [
      "閒臥藤牀觀社柳。"
    ], 
    "rhythmic": "定風波"
  }, 
  {
    "author": "蘇軾", 
    "paragraphs": [
      "子瞻書困點新茶。"
    ], 
    "rhythmic": "定風波"
  }, 
  {
    "author": "蘇軾", 
    "paragraphs": [
      "喚起離情，慵推孤枕。"
    ], 
    "rhythmic": "失調名"
  }, 
  {
    "author": "蘇軾", 
    "paragraphs": [
      "山頭望，波光潑眼。"
    ], 
    "rhythmic": "失調名"
  }, 
  {
    "author": "蘇軾", 
    "paragraphs": [
      "我歌月徘徊，我舞影凌亂。"
    ], 
    "rhythmic": "水調歌・水調"
  }, 
  {
    "author": "蘇軾", 
    "paragraphs": [
      "揭起裙兒，一陣油鹽醬醋香。"
    ], 
    "rhythmic": "失調名"
  }, 
  {
    "author": "蘇軾", 
    "paragraphs": [
      "羅帶雙垂畫不成。", 
      "殢人嬌態最輕盈。", 
      "酥胸斜抱天邊月，玉手輕彈水面冰。", 
      "無限事，許多情。", 
      "四弦絲竹苦丁寧。", 
      "饒君撥盡相思調，待聽梧桐葉落聲。"
    ], 
    "rhythmic": "鷓鴣天"
  }, 
  {
    "author": "蘇軾", 
    "paragraphs": [
      "碧霧輕籠兩鳳，寒煙淡拂雙鴉。", 
      "爲誰流睇不歸家。", 
      "錯認門前過馬。", 
      "有意偷回笑眼，無言強整衣紗。", 
      "劉郎一見武陵花。", 
      "從此春心蕩也。"
    ], 
    "rhythmic": "西江月"
  }, 
  {
    "author": "趙", 
    "paragraphs": [
      "今夜陰雲初霽。", 
      "畫簾外、月華如水。", 
      "露靄晴空，風吹高樹，滿院中秋意。", 
      "皎皎蟾光當此際。", 
      "怎奈何、不成況味。", 
      "莫近檐間，休來窗上，且放離人睡。"
    ], 
    "rhythmic": "夜行船"
  }, 
  {
    "author": "郭詎", 
    "paragraphs": [
      "大官無悶。", 
      "剛被傍人、竟來相問。", 
      "又難爲□□敷臣。", 
      "且只將、甘草論。", 
      "樸消大戟並銀粉。", 
      "疏風緊。", 
      "甘草閒相混。", 
      "及至下來，轉殺他人。", 
      "爾甘草、有一分。"
    ], 
    "rhythmic": "河傳"
  }, 
  {
    "author": "李之儀", 
    "paragraphs": [
      "晚來輕拂，遊雲盡卷，霽色寒相射。", 
      "銀潢半掩，秋毫欲數，分明不夜。", 
      "玉琯傳聲，羽衣催舞，此歡難借。", 
      "凜清輝，但覺圓光照影，冰壺瑩、真無價。", 
      "聞道水晶宮殿，蕙爐薰、珠簾高掛。", 
      "瓊枝半倚，瑤觴更勸，鶯嬌燕奼。", 
      "目斷魂飛，翠縈紅繞，空吟小砑。", 
      "想歸來醉裏，鸞篦鳳朵，倩何人卸。"
    ], 
    "rhythmic": "水龍吟"
  }, 
  {
    "author": "李之儀", 
    "paragraphs": [
      "神仙院宇，記得春歸後。", 
      "蜂蝶不勝閒，惹殘香、縈紆深透。", 
      "玉徽指穩，別是一般情，方永晝。", 
      "因誰瘦。", 
      "都爲天然秀。", 
      "桐陰未減，獨自攜芳酎。", 
      "再弄想前歡，拊金樽、何時似舊。", 
      "憑誰說與，潘鬢轉添霜，飛隴首。", 
      "雲將皺。", 
      "應念相思久。"
    ], 
    "rhythmic": "驀山溪"
  }, 
  {
    "author": "李之儀", 
    "paragraphs": [
      "金柔火老，欲避幾無地。", 
      "誰借一檐風，鎖幽香、愔愔清邃。", 
      "瑤階珠砌，如膜遇金篦，流水外，落花前，豈是人能致。", 
      "擘鱗泛玉，笑語皆真類。", 
      "惆悵月邊人，駕雲軿、何方適意。", 
      "麼弦咽處，空感舊時聲，蘭易歇，恨偏長，魂斷成何事。"
    ], 
    "rhythmic": "驀山溪"
  }, 
  {
    "author": "李之儀", 
    "paragraphs": [
      "蛾眉亭上，今日交冬至。", 
      "已報一陽生，更佳雪、因時呈瑞。", 
      "勻飛密舞，都是散天花，山不見，水如山，渾在冰壺裏。", 
      "平生選勝，到此非容易。", 
      "弄月與燃犀，漫勞神、徒能驚世。", 
      "爭如此際，天意巧相符，須痛飲，慶難逢，莫訴厭厭醉。"
    ], 
    "rhythmic": "驀山溪"
  }, 
  {
    "author": "李之儀", 
    "paragraphs": [
      "晚來寒甚，密雪穿庭戶。", 
      "如在廣寒宮，驚滿目、瑤林瓊樹。", 
      "佳人乘興，應是得歡多，泛新聲，催金盞，別有留心處。", 
      "爭知這裏，沒個人言語。", 
      "撥盡火邊灰，攪愁腸、飛花舞絮。", 
      "憑誰子細，說與此時情，歡暫歇，酒微醺，還解相思否。"
    ], 
    "rhythmic": "驀山溪"
  }, 
  {
    "author": "李之儀", 
    "paragraphs": [
      "一到江南，三逢此夜，舉頭羞見嬋娟。", 
      "黯然懷抱，特地遣誰寬。", 
      "分外清光潑眼，迷滉漾、無計拘攔。", 
      "天如洗，星河盡掩，全勝異時看。", 
      "佳人，還憶否，年時此際，相見方難。", 
      "謾紅綾偷寄，孤被添寒。", 
      "何事佳期再睹，翻悵望、重疊關山。", 
      "歸來呵，休教獨自，腸斷對團圓。"
    ], 
    "rhythmic": "滿庭芳"
  }, 
  {
    "author": "李之儀", 
    "paragraphs": [
      "花陌千條，珠簾十里，夢中還是揚州。", 
      "月斜河漢，曾記醉歌樓。", 
      "誰賦紅綾小砑，因飛絮、天與風流。", 
      "春常在，仙源路隔，空自泛漁舟。", 
      "新秋。", 
      "初雨過，龍團細碾，雪乳浮甌。", 
      "問殷勤何處，特地相留。", 
      "應念長門賦罷，消渴甚、無物堪酬。", 
      "情無盡，金扉玉榜，何日許重遊。"
    ], 
    "rhythmic": "滿庭芳"
  }, 
  {
    "author": "李之儀", 
    "paragraphs": [
      "坐久燈花開盡，暗驚風葉，初報霜寒。", 
      "冉冉年華催暮，顏色非丹。", 
      "攪迴腸、蛩吟似織，留恨意、月彩如攤。", 
      "慘無歡。", 
      "篆煙縈素，空轉雕盤。", 
      "何難。", 
      "別來幾日，信沈魚鳥，情滿關山。", 
      "耳邊依約，常記巧語綿蠻。", 
      "聚愁窠、蜂房未密，傾淚眼、海水猶慳。", 
      "奄更闌。", 
      "漸移銀漢，低泛簾顏。"
    ], 
    "rhythmic": "玉蝴蝶"
  }, 
  {
    "author": "李之儀", 
    "paragraphs": [
      "雪初銷，鬥覺寒將變。", 
      "已報梅梢暖。", 
      "日邊霜外，迤邐枝條自柔軟。", 
      "嫩苞勻點綴，綠萼輕裁剪。", 
      "隱深心，未許清香散。", 
      "漸融和，開欲遍。", 
      "密處疑無間。", 
      "天然標韻，不與羣花鬥深淺。", 
      "夕陽波似動，曲水風猶懶。", 
      "最銷魂，弄影無人見。"
    ], 
    "rhythmic": "早梅芳・喜遷鶯"
  }, 
  {
    "author": "李之儀", 
    "paragraphs": [
      "殘寒銷盡，疏雨過、清明後。", 
      "花徑斂餘紅，風沼縈新皺。", 
      "乳燕穿庭戶，飛絮沾襟袖。", 
      "正佳時，仍晚晝。", 
      "著人滋味，真個濃如酒。", 
      "頻移帶眼，空只恁、厭厭瘦。", 
      "不見又思量，見了還依舊。", 
      "爲問頻相見，何似長相守。", 
      "天不老，人未偶。", 
      "且將此恨，分付庭前柳。"
    ], 
    "rhythmic": "謝池春", 
    "tags": [
      "宋詞三百首"
    ]
  }, 
  {
    "author": "李之儀", 
    "paragraphs": [
      "清溪一派瀉揉藍。", 
      "岸草毿毿。", 
      "記得黃鸝語畫檐。", 
      "喚狂裏、醉重三。", 
      "春風不動垂簾。", 
      "似三五、初圓素蟾。", 
      "鎮淚眼廉纖。", 
      "何時歌舞，再和池南。"
    ], 
    "rhythmic": "怨三三"
  }, 
  {
    "author": "李之儀", 
    "paragraphs": [
      "霜壓曉，月收陰。", 
      "鬥寒深。", 
      "看盡燭花金鴨冷，卷殘衾。", 
      "卯酒從誰細酌，餘香無計重尋。", 
      "空把夜來相見夢，寫文琴。"
    ], 
    "rhythmic": "春光好"
  }, 
  {
    "author": "李之儀", 
    "paragraphs": [
      "深簾靜晝。", 
      "綽約閨房秀。", 
      "叩衣楚制飛文繡。", 
      "凝脂膚理膩，削玉腰圍瘦。", 
      "閒舞袖。", 
      "回身暱語憑肩久。", 
      "眉壓橫波皺。", 
      "歌斷青青柳。", 
      "釵遽擘，壺頻叩。", 
      "鬢悽清鏡雪，淚漲芳樽酒。", 
      "難再偶。", 
      "沈沈夢峽雪歸後。"
    ], 
    "rhythmic": "千秋歲"
  }, 
  {
    "author": "李之儀", 
    "paragraphs": [
      "柔腸寸折。", 
      "解袂留清血。", 
      "藍橋動是經年別。", 
      "掩門春絮亂，敧枕秋蛩咽。", 
      "檀篆滅。", 
      "鴛衾半擁空牀月。", 
      "妝鏡分來缺。", 
      "塵污菱花潔。", 
      "嘶騎遠，鳴機歇。", 
      "密封書錦字，巧綰香囊結。", 
      "芳信絕。", 
      "東風半落梅梢雪。"
    ], 
    "rhythmic": "千秋歲"
  }, 
  {
    "author": "李之儀", 
    "paragraphs": [
      "萬紅暄晝。", 
      "佔盡人間秀。", 
      "怎生圖畫如何繡。", 
      "宜推蕭史伴，消得東陽瘦。", 
      "垂窄袖。", 
      "花前鎮憶相攜久。", 
      "淚裛回紋皺。", 
      "好在章臺柳。", 
      "洞戶隔，憑誰叩。", 
      "寄聲雖有雁，會面難同酒。", 
      "無計偶。", 
      "蕭蕭暮雨黃昏後。"
    ], 
    "rhythmic": "千秋歲"
  }, 
  {
    "author": "李之儀", 
    "paragraphs": [
      "休嗟磨折。", 
      "看取羅巾血。", 
      "殷勤且話經年別。", 
      "庭花番悵望，檐雨同嗚咽。", 
      "明半滅。", 
      "燈光夜夜多如月。", 
      "無復傷離缺。", 
      "共保冰霜潔。", 
      "不斷夢，從今歇。", 
      "收回書上絮，解盡眉頭結。", 
      "猶未絕。", 
      "金徽泛處應能雪。"
    ], 
    "rhythmic": "千秋歲"
  }, 
  {
    "author": "李之儀", 
    "paragraphs": [
      "中秋才過，又是重陽到。", 
      "露乍冷，寒將報。", 
      "綠香摧渚芰，黃密攢庭草。", 
      "人未老。", 
      "藍橋漫促霜砧搗。", 
      "照影蘭缸暈，破戶銀蟾小。", 
      "樽在眼，從誰倒。", 
      "強鋪同處被，愁卻歡時帽。", 
      "須信道。", 
      "狂心未歇情難老。"
    ], 
    "rhythmic": "千秋歲"
  }, 
  {
    "author": "李之儀", 
    "paragraphs": [
      "深秋庭院，殘暑全消退。", 
      "天幕迥，雲容碎。", 
      "地偏人罕到，風慘寒微帶。", 
      "初睡起，翩翩戲蝶飛成對。", 
      "嘆息誰能會。", 
      "猶記逢傾蓋。", 
      "情暫遣，心常在。", 
      "沈沈音信斷，冉冉光陰改。", 
      "紅日晚，仙山路隔空雲海。"
    ], 
    "rhythmic": "千秋歲"
  }, 
  {
    "author": "李之儀", 
    "paragraphs": [
      "知有閬風花解語，從來只許傳聞。", 
      "光明休詠漢宮新。", 
      "擁身疑有月，襯步恨無雲。", 
      "莫把金樽容易勸，坐來幾度銷魂。", 
      "不知仙骨在何人。", 
      "好將千歲日，佔斷四時春。"
    ], 
    "rhythmic": "臨江仙"
  }, 
  {
    "author": "李之儀", 
    "paragraphs": [
      "九十日春都過了，尋常偶到江皋。", 
      "水容山態兩相饒。", 
      "草平天一色，風暖燕雙高。", 
      "酒病厭厭何計那，飛紅更送無聊。", 
      "鶯聲又似耳邊嬌。", 
      "難回巫峽夢，空恨武陵桃。"
    ], 
    "rhythmic": "臨江仙"
  }, 
  {
    "author": "李之儀", 
    "paragraphs": [
      "惱人天氣雪消時。", 
      "落梅飛。", 
      "日初遲。", 
      "小閣幽窗，時節聽黃鸝。", 
      "新洗頭來嬌困甚，才試著，夾羅衣。", 
      "木梨花拂淡燕脂。", 
      "翠雲敧。", 
      "斂雙眉。", 
      "月淺星深，天淡玉繩低。", 
      "不道有人腸斷也，渾不語，醉如癡。"
    ], 
    "rhythmic": "江神子・江城子"
  }, 
  {
    "author": "李之儀", 
    "paragraphs": [
      "今宵莫惜醉顏紅。", 
      "十分中。", 
      "且從容。", 
      "須信歡情，回首似旋風。", 
      "流落天涯頭白也，難得是，再相逢。", 
      "十年南北感徵鴻。", 
      "恨應同。", 
      "苦重重。", 
      "休把愁懷，容易便書空。", 
      "只有琴樽堪寄老，除此外，盡蒿蓬。"
    ], 
    "rhythmic": "江神子・江城子"
  }, 
  {
    "author": "李之儀", 
    "paragraphs": [
      "闌幹掐遍等新紅。", 
      "酒頻中。", 
      "恨匆匆。", 
      "投得花開，還報夜來風。", 
      "惆悵春光留不住，又何似，莫相逢。", 
      "月窗何處想歸鴻。", 
      "與誰同。", 
      "意千重。", 
      "婉思柔情，一旦總成空。", 
      "彷彿麼弦猶在耳，應爲我，首如蓬。"
    ], 
    "rhythmic": "江神子・江城子"
  }, 
  {
    "author": "李之儀", 
    "paragraphs": [
      "西江霜後，萬點暄晴晝。", 
      "璀璨寄來光欲溜。", 
      "正值文君病酒。", 
      "畫屏斜倚窗紗。", 
      "睡痕猶帶朝霞。", 
      "爲問清香絕韻，何如解語梅花。"
    ], 
    "rhythmic": "清平樂"
  }, 
  {
    "author": "李之儀", 
    "paragraphs": [
      "蕭蕭風葉。", 
      "似與更聲接。", 
      "欲寄明璫非爲怯。", 
      "夢斷蘭舟桂楫。", 
      "學書只寫鴛鴦。", 
      "卻應無奈愁腸。", 
      "安得一雙飛去，春風芳草池塘。"
    ], 
    "rhythmic": "清平樂"
  }, 
  {
    "author": "李之儀", 
    "paragraphs": [
      "殷勤仙友。", 
      "勸我千年酒。", 
      "一曲履霜誰與奏。", 
      "邂逅麻姑妙手。", 
      "坐來休嘆塵勞。", 
      "相逢難似今朝。", 
      "不待親移玉指，自然癢處都消。"
    ], 
    "rhythmic": "清平樂"
  }, 
  {
    "author": "李之儀", 
    "paragraphs": [
      "當時命友。", 
      "曾借鄰家酒。", 
      "舊曲不知何處奏。", 
      "夢斷空思纖手。", 
      "卻應去路非遙。", 
      "今朝還有明朝。", 
      "謾道人能化石，須知石被人消。"
    ], 
    "rhythmic": "清平樂"
  }, 
  {
    "author": "李之儀", 
    "paragraphs": [
      "仙家庭院。", 
      "紅日看看晚。", 
      "一朵梅花挨枕畔。", 
      "玉指幾回拈看。", 
      "擁衾不比尋常。", 
      "天涯無限思量。", 
      "看了又還重嗅，分明不爲清香。"
    ], 
    "rhythmic": "清平樂"
  }, 
  {
    "author": "李之儀", 
    "paragraphs": [
      "霞卷與雲舒。", 
      "月淡星疏。", 
      "摩徽轉軫不曾虛。", 
      "彈到當時留意處，誰是相如。", 
      "魂斷酒家壚。", 
      "路隔雲衢。", 
      "舞鸞鏡裏早妝初。", 
      "擬學畫眉張內史，略借功夫。"
    ], 
    "rhythmic": "浪淘沙"
  }, 
  {
    "author": "李之儀", 
    "paragraphs": [
      "我住長江頭，君住長江尾。", 
      "日日思君不見君，共飲長江水。", 
      "此水幾時休，此恨何時已。", 
      "只願君心似我心，定不負相思意。"
    ], 
    "rhythmic": "卜算子", 
    "tags": [
      "宋詞三百首", 
      "長江"
    ]
  }, 
  {
    "author": "李之儀", 
    "paragraphs": [
      "清溪咽。", 
      "霜風洗出山頭月。", 
      "山頭月。", 
      "迎得雲歸，還送雲別。", 
      "不知今是何時節。", 
      "凌歊望斷音塵絕。", 
      "音塵絕。", 
      "帆來帆去，天際雙闕。"
    ], 
    "rhythmic": "憶秦娥"
  }, 
  {
    "author": "李之儀", 
    "paragraphs": [
      "天淡雲閒晴晝永。", 
      "庭戶深沈，滿地梧桐影。", 
      "骨冷魂清如夢醒。", 
      "夢迴猶是前時景。", 
      "取次杯盤催酩酊。", 
      "醉帽頻敧，又被風吹正。", 
      "踏月歸來人已靜。", 
      "恍疑身在蓬萊頂。"
    ], 
    "rhythmic": "蝶戀花"
  }, 
  {
    "author": "李之儀", 
    "paragraphs": [
      "玉骨冰肌天所賦。", 
      "似與神仙，來作煙霞侶。", 
      "枕畔拈來親手付。", 
      "書窗終日常相顧。", 
      "幾度離披留不住。", 
      "依舊清香，只欠能言語。", 
      "再送神仙須愛護。", 
      "他時卻待親來取。"
    ], 
    "rhythmic": "蝶戀花"
  }, 
  {
    "author": "李之儀", 
    "paragraphs": [
      "萬事都歸一夢了。", 
      "曾向邯鄲，枕上教知道。", 
      "百歲年光誰得到。", 
      "其間憂患知多少。", 
      "無事且頻開口笑。", 
      "縱酒狂歌，銷遣閒煩惱。", 
      "金谷繁華春正好。", 
      "玉山一任樽前倒。"
    ], 
    "rhythmic": "蝶戀花"
  }, 
  {
    "author": "李之儀", 
    "paragraphs": [
      "爲愛梅花如粉面。", 
      "天與功夫，不似人間見。", 
      "幾度拈來親比看。", 
      "功夫卻是花枝淺。", 
      "覓得歸來臨幾硯。", 
      "盡日相看，默默情無限。", 
      "更不嗅時須百遍。", 
      "分明銷得人腸斷。"
    ], 
    "rhythmic": "蝶戀花"
  }, 
  {
    "author": "李之儀", 
    "paragraphs": [
      "剪水開頭碧玉條。", 
      "能令江漢客魂銷。", 
      "只應香信是春潮。", 
      "戴了又羞緣我老，折來同嗅許誰招。", 
      "憑將此意問妖嬈。"
    ], 
    "rhythmic": "浣溪沙"
  }, 
  {
    "author": "李之儀", 
    "paragraphs": [
      "玉室金堂不動塵。", 
      "林梢綠遍已無春。", 
      "清和佳思一番新。", 
      "道骨仙風雲外侶，煙鬟霧鬢月邊人。", 
      "何妨沈醉到黃昏。"
    ], 
    "rhythmic": "浣溪沙"
  }, 
  {
    "author": "李之儀", 
    "paragraphs": [
      "依舊琅玕不染塵。", 
      "霜風吹斷笑時春。", 
      "一簪華髮爲誰新。", 
      "白雪幽蘭猶有韻，鵲橋星渚可無人。", 
      "金蓮移處任塵昏。"
    ], 
    "rhythmic": "浣溪沙"
  }, 
  {
    "author": "李之儀", 
    "paragraphs": [
      "昨日霜風入絳帷。", 
      "曲房深院繡簾垂。", 
      "屏風幾曲畫生枝。", 
      "酒韻漸濃歡漸密，羅衣初試漏初遲。", 
      "已涼天氣未寒時。"
    ], 
    "rhythmic": "浣溪沙"
  }, 
  {
    "author": "李之儀", 
    "paragraphs": [
      "昨夜十分霜重，曉來千里書傳。", 
      "吳山秀處洞庭邊。", 
      "不夜星垂初遍。", 
      "好事寄來禪侶，多情將送琴仙。", 
      "爲憐佳果稱嬋娟。", 
      "一笑聊回媚眼。"
    ], 
    "rhythmic": "西江月", 
    "tags": [
      "洞庭湖"
    ]
  }, 
  {
    "author": "李之儀", 
    "paragraphs": [
      "醉透香濃鬥帳，燈深月淺迴廊。", 
      "當時背面兩倀倀。", 
      "何況臨風懷想。", 
      "舞柳經春祗瘦，遊絲到地能長。", 
      "鴛鴦半調已無腸。", 
      "忍把麼弦再上。"
    ], 
    "rhythmic": "西江月"
  }, 
  {
    "author": "李之儀", 
    "paragraphs": [
      "念念欲歸未得，迢迢此去何求。", 
      "都緣一點在心頭。", 
      "忘了霜朝雪後。", 
      "要見有時有夢，相思無處無愁。", 
      "小窗若得再綢繆。", 
      "應記如今時候。"
    ], 
    "rhythmic": "西江月"
  }, 
  {
    "author": "李之儀", 
    "paragraphs": [
      "風清月瑩，天然標韻，自是閨房之秀。", 
      "情多無那不能禁，常是爲、而今時候。", 
      "綠雲低攏，紅潮微上，畫幕梅寒初透。", 
      "一般偏更惱人深，時更把、眉兒輕皺。"
    ], 
    "rhythmic": "鵲橋仙"
  }, 
  {
    "author": "李之儀", 
    "paragraphs": [
      "宿雲收盡，纖塵不警，萬裏銀河低掛。", 
      "清冥風露不勝寒，無計學、雙鸞並駕。", 
      "玉徽聲斷，寶釵香遠，空賦紅綾小砑。", 
      "庾郎知有幾多愁，怎奈向、月明今夜。"
    ], 
    "rhythmic": "西江月"
  }, 
  {
    "author": "李之儀", 
    "paragraphs": [
      "綠遍東山，寒歸西渡。", 
      "分明認得春來處。", 
      "風輕雨細更愁人，高唐何在空朝暮。", 
      "離恨相尋，酒狂無素。", 
      "柳條又折年時數。", 
      "一番情味有誰知，斷魂還送征帆去。"
    ], 
    "rhythmic": "踏莎行"
  }, 
  {
    "author": "李之儀", 
    "paragraphs": [
      "還是歸來，依前問渡。", 
      "好風引到經行處。", 
      "幾聲啼鳥又催耕，草長柳暗春將暮。", 
      "潦倒無成，疏慵有素。", 
      "且陪野老酬天數。", 
      "多情惟有面前山，不隨潮水來還去。"
    ], 
    "rhythmic": "踏莎行"
  }, 
  {
    "author": "李之儀", 
    "paragraphs": [
      "節是重陽卻鬥寒。", 
      "可堪風雨累尋歡。", 
      "雖辜早菊同高柳，聊楫殘蕉共小欄。", 
      "浮蟻嫩，炷煙盤。", 
      "恨無鶯唱舞催鸞。", 
      "空驚絕韻天邊落，不許韶顏夢裏看。"
    ], 
    "rhythmic": "鷓鴣天"
  }, 
  {
    "author": "李之儀", 
    "paragraphs": [
      "濃麗妖妍不是妝。", 
      "十分風豔奪韶光。", 
      "牡丹開就應難比，繁富猶疑過海棠。", 
      "須仔細，更端相。", 
      "爛霞梳暈帶朝陽。", 
      "千金未足酬真賞，一度相看一斷腸。"
    ], 
    "rhythmic": "鷓鴣天"
  }, 
  {
    "author": "李之儀", 
    "paragraphs": [
      "避暑佳人不著妝。", 
      "水晶冠子薄羅裳。", 
      "摩綿撲粉飛瓊屑，濾蜜調冰結絳霜。", 
      "隨定我，小蘭堂。", 
      "金盆盛水繞牙牀。", 
      "時時浸手心頭熨，受盡無人知處涼。"
    ], 
    "rhythmic": "鷓鴣天"
  }, 
  {
    "author": "李之儀", 
    "paragraphs": [
      "收盡微風不見江。", 
      "分明天水共澄光。", 
      "由來好處輸閒地，堪嘆人生有底忙。", 
      "心既遠，味偏長。", 
      "須知粗布勝無裳。", 
      "從今認得歸田樂，何必桃源是故鄉。"
    ], 
    "rhythmic": "鷓鴣天"
  }, 
  {
    "author": "李之儀", 
    "paragraphs": [
      "臘窮天際傍危欄。", 
      "密雪舞初殘。", 
      "表裏江山如畫，分明不似人間。", 
      "功名何在，文章漫與，空嘆流年。", 
      "獨恨歸來已晚，半生孤負漁竿。"
    ], 
    "rhythmic": "朝中措"
  }, 
  {
    "author": "李之儀", 
    "paragraphs": [
      "暮山環翠繞層欄。", 
      "時節歲將殘。", 
      "遠雁不傳家信，空能嘹唳人間。", 
      "客程無盡，歸心易感，誰與忘年。", 
      "早晚臨流凝望，飢帆催卸風竿。"
    ], 
    "rhythmic": "朝中措"
  }, 
  {
    "author": "李之儀", 
    "paragraphs": [
      "翰林豪放絕勾欄。", 
      "風月敢雕殘。", 
      "一旦荊溪仙子，筆頭喚聚時間。", 
      "錦袍如在，雲山頓改，宛似當年。", 
      "應笑溧陽衰尉，鮎魚依舊懸竿。"
    ], 
    "rhythmic": "朝中措"
  }, 
  {
    "author": "李之儀", 
    "paragraphs": [
      "朱脣玉羽下蓬萊。", 
      "佳時近早梅。", 
      "惜花情味久安排。", 
      "枝頭開未開。", 
      "魂欲斷，恨難裁。", 
      "香心休見猜。", 
      "果知何遜是仙才。", 
      "何妨入夢來。"
    ], 
    "rhythmic": "阮郎歸"
  }, 
  {
    "author": "李之儀", 
    "paragraphs": [
      "相逢未幾還相別，此恨難同。", 
      "細雨濛濛。", 
      "一片離愁醉眼中。", 
      "明朝去路雲宵外，欲見無從。", 
      "滿袂仙風。", 
      "空託雙鳧作信鴻。"
    ], 
    "rhythmic": "採桑子"
  }, 
  {
    "author": "李之儀", 
    "paragraphs": [
      "回首蕪城舊苑。", 
      "還是翠深紅淺。", 
      "春意已無多，斜日滿簾飛燕。", 
      "不見。", 
      "不見。", 
      "門掩落花庭院。"
    ], 
    "rhythmic": "如夢令"
  }, 
  {
    "author": "李之儀", 
    "paragraphs": [
      "偶向凌歊臺上望，春光已過三分。", 
      "江山重疊倍銷魂。", 
      "風花飛有態，煙絮醉無痕。", 
      "已是年來傷感甚，那堪舊恨仍存。", 
      "清愁滿眼共誰論。", 
      "卻應臺下草，不解憶王孫。"
    ], 
    "rhythmic": "臨江仙"
  }, 
  {
    "author": "李之儀", 
    "paragraphs": [
      "難得今朝風日好，春光佳思平分。", 
      "雖然公子暗招魂。", 
      "其如擡眼看，都是舊時痕。", 
      "酒到強尋歡日路，坐來誰爲溫存。", 
      "落花流水不堪論。", 
      "何時弦上意，重爲拂桐孫。"
    ], 
    "rhythmic": "臨江仙"
  }, 
  {
    "author": "李之儀", 
    "paragraphs": [
      "春風似有燈前約，先報佳期。", 
      "點綴相宜。", 
      "天氣猶寒蝶未知。", 
      "嫩黃染就蜂鬢巧，香壓團枝。", 
      "淡注仙衣。", 
      "方士臨門未起時。"
    ], 
    "rhythmic": "醜奴兒・採桑子"
  }, 
  {
    "author": "李之儀", 
    "paragraphs": [
      "小篷又泛曾行路。", 
      "這身世、如何去。", 
      "去了還來知幾度。", 
      "多情山色，有情江水，笑我歸無處。", 
      "夕陽杳杳還催暮。", 
      "練淨空吟謝郎句。", 
      "拭禱波神應見許。", 
      "帆開風轉，事諧心遂，直到明年雨。"
    ], 
    "rhythmic": "青玉案"
  }, 
  {
    "author": "李之儀", 
    "paragraphs": [
      "暑方煩，人似慍。", 
      "悵望林泉幽峻。", 
      "情會處，景偏長。", 
      "心清聞妙香。", 
      "寶幢低，金鎖碎。", 
      "竹影桐印窗外。", 
      "新事舊，舊愁新。", 
      "空嗟不見人。"
    ], 
    "rhythmic": "更漏子"
  }, 
  {
    "author": "李之儀", 
    "paragraphs": [
      "洗盡秋容天似瑩。", 
      "星稀月淡人初靜。", 
      "策杖縈紆尋遠徑。", 
      "披昏暝。", 
      "堤邊犢母閒相併。", 
      "遙想去舟魂欲凝。", 
      "一番佳思從誰詠。", 
      "憔悴歸來如獨醒。", 
      "知何境。", 
      "沈沈但覺煙村迥。"
    ], 
    "rhythmic": "漁家傲"
  }, 
  {
    "author": "李之儀", 
    "paragraphs": [
      "春後雨餘天。", 
      "婭奼黃鸝勝品弦。", 
      "榴葉千燈初報暑，階前。", 
      "只有茶甌味最便。", 
      "身世幾蹁躚。", 
      "自覺年來更可憐。", 
      "欲問此情何所似，緣延。", 
      "看取窗間墜柳綿。"
    ], 
    "rhythmic": "南鄉子"
  }, 
  {
    "author": "李之儀", 
    "paragraphs": [
      "綠水滿池塘。", 
      "點水蜻蜓避燕忙。", 
      "杏子壓枝黃半熟，鄰牆。", 
      "風送荷花幾陣香。", 
      "角簟襯牙牀。", 
      "汗透鮫綃晝影長。", 
      "點滴芭蕉疏雨過，微涼。", 
      "畫角悠悠送夕陽。"
    ], 
    "rhythmic": "南鄉子"
  }, 
  {
    "author": "李之儀", 
    "paragraphs": [
      "睡起繞回塘。", 
      "不見銜泥燕子忙。", 
      "前日花梢都綠遍，西牆。", 
      "猶有輕風遞暗香。", 
      "步懶恰尋牀。", 
      "臥看遊絲到地長。", 
      "自恨無聊常病酒，淒涼。", 
      "豈有才情似瀋陽。"
    ], 
    "rhythmic": "南鄉子"
  }, 
  {
    "author": "李之儀", 
    "paragraphs": [
      "小雨溼黃昏。", 
      "重午佳辰獨掩門。", 
      "巢燕引雛渾去盡，銷魂。", 
      "空向樑間覓宿痕。", 
      "客舍宛如村。", 
      "好事無人載一樽。", 
      "唯有鶯聲知此恨，殷勤。", 
      "恰似當時枕上聞。"
    ], 
    "rhythmic": "南鄉子"
  }, 
  {
    "author": "李之儀", 
    "paragraphs": [
      "淚眼轉天昏。", 
      "去路迢迢隔九門。", 
      "角黍滿盤無意舉，凝魂。", 
      "不爲當時澤畔痕。", 
      "腸斷武陵村。", 
      "骨冷難同月下樽。", 
      "強泛菖蒲酬令節，空勤。", 
      "風葉蕭蕭不忍聞。"
    ], 
    "rhythmic": "南鄉子"
  }, 
  {
    "author": "李之儀", 
    "paragraphs": [
      "青樓薄倖，已分終難偶。", 
      "尋遍綺羅間，悄無個、眼中翹秀。", 
      "江南春曉，花發亂鶯飛，情漸透。", 
      "休辭瘦。", 
      "果有人相候。", 
      "醉鄉路穩，常是身偏後。", 
      "誰謂正歡時，把相思、番成紅豆。", 
      "千言萬語，畢竟總成虛，章臺柳。", 
      "青青否。", 
      "魂夢空搔首。"
    ], 
    "rhythmic": "驀山溪"
  }, 
  {
    "author": "李之儀", 
    "paragraphs": [
      "亂魂無據。", 
      "黯黯只尋來處路。", 
      "燈盡花殘。", 
      "不覺長更又向闌。", 
      "幾回枕上。", 
      "那件不曾留夢想。", 
      "變盡星星。", 
      "一滴秋霖是一莖。"
    ], 
    "rhythmic": "減字木蘭花"
  }, 
  {
    "author": "李之儀", 
    "paragraphs": [
      "堤長春晚。", 
      "冉冉渾如雲外見。", 
      "欲語無門。", 
      "略許鶯聲隔岸聞。", 
      "錦屏繡幌。", 
      "猶待歸來留一餉。", 
      "何事遲遲。", 
      "直恐遊絲惹住伊。"
    ], 
    "rhythmic": "減字木蘭花"
  }, 
  {
    "author": "李之儀", 
    "paragraphs": [
      "觸塗是礙。", 
      "一任浮沈何必改。", 
      "有個人人。", 
      "自說居塵不染塵。", 
      "謾誇千手。", 
      "千物執持都是有。", 
      "氣候融怡。", 
      "還取青天白日時。"
    ], 
    "rhythmic": "減字木蘭花"
  }, 
  {
    "author": "李之儀", 
    "paragraphs": [
      "莫非魔境。", 
      "強向中間談獨醒。", 
      "一葉才飛。", 
      "便覺年華太半歸。", 
      "醉雲可矣。", 
      "認著依前還不是。", 
      "虛過今春。", 
      "有愧斜川得意人。"
    ], 
    "rhythmic": "減字木蘭花"
  }, 
  {
    "author": "李之儀", 
    "paragraphs": [
      "揉花催柳。", 
      "一夜陰風幾破牖。", 
      "平曉無雲。", 
      "依舊光明一片春。", 
      "掀衣起走。", 
      "欲助喜歡須是酒。", 
      "惆悵空樽。", 
      "擬就王孫借十分。"
    ], 
    "rhythmic": "減字木蘭花"
  }, 
  {
    "author": "李之儀", 
    "paragraphs": [
      "天塹休論險。", 
      "盡遠目、與天俱佔。", 
      "山水斂。", 
      "稱霜晴披覽。", 
      "正風靜雲閒、平瀲灩。", 
      "想見高吟名不濫。", 
      "頻扣檻。", 
      "杳杳落、沙鷗數點。"
    ], 
    "rhythmic": "天門謠"
  }, 
  {
    "author": "李之儀", 
    "paragraphs": [
      "相見兩無言，愁恨又還千疊。", 
      "別有惱人深處，在懵騰雙睫。", 
      "七絃雖妙不須彈，惟願醉香頰。", 
      "只恐近來情緒，似風前秋葉。"
    ], 
    "rhythmic": "好事近"
  }, 
  {
    "author": "李之儀", 
    "paragraphs": [
      "春到雨初晴，正是小樓時節。", 
      "柳眼向人微笑，傍闌幹堪折。", 
      "暮山濃淡鎖煙霏，梅杏半明滅。", 
      "玉斝莫辭沈醉，待歸時斜月。"
    ], 
    "rhythmic": "減字木蘭花"
  }, 
  {
    "author": "李之儀", 
    "paragraphs": [
      "上盡玉梯雲，還見一番佳節。", 
      "惆悵舊時行處，把青青輕折。", 
      "倚闌人醉欲黃昏，飛鳥望中滅。", 
      "天面碧琉璃上，印彎彎新月。"
    ], 
    "rhythmic": "減字木蘭花"
  }, 
  {
    "author": "李之儀", 
    "paragraphs": [
      "龜坼溝塍草壓堤。", 
      "三農終日望雲霓。", 
      "一番甘雨報佳時。", 
      "聞道醉鄉新佔斷，更開詩社互排巇。", 
      "此時空恨隔雲泥。"
    ], 
    "rhythmic": "浣溪沙"
  }, 
  {
    "author": "李之儀", 
    "paragraphs": [
      "雨暗軒窗晝易昏。", 
      "強敧纖手浴金盆。", 
      "卻因涼思謝飛蚊。", 
      "酒量羨君如鵠舉，寒鄉憐我似鴟蹲。", 
      "由來同是一乾坤。"
    ], 
    "rhythmic": "浣溪沙"
  }, 
  {
    "author": "李之儀", 
    "paragraphs": [
      "聲名自昔猶時鳥，日月何嘗避覆盆。", 
      "是非都付鬢邊蚊。", 
      "邂逅風雷終有用，低迴囊檻要深蹲。", 
      "酒中聊複比乾坤。"
    ], 
    "rhythmic": "浣溪沙"
  }, 
  {
    "author": "李之儀", 
    "paragraphs": [
      "五雲深處蓬山杳。", 
      "寒輕霧重銀蟾小。", 
      "枕上挹餘香。", 
      "春風歸路長。", 
      "雁來書不到。", 
      "人靜重門悄。", 
      "一陣落花風。", 
      "雲山千萬重。"
    ], 
    "rhythmic": "菩薩蠻"
  }, 
  {
    "author": "李之儀", 
    "paragraphs": [
      "青梅又是花時節。", 
      "粉牆閒把青梅折。", 
      "玉鐙偶逢君。", 
      "春情如亂雲。", 
      "藕絲牽不斷。", 
      "誰信朱顏換。", 
      "莫厭十分斟。", 
      "酒深情更深。"
    ], 
    "rhythmic": "菩薩蠻"
  }, 
  {
    "author": "李之儀", 
    "paragraphs": [
      "休把身心撋就。", 
      "著便醉人如酒。", 
      "富貴功名雖有味，畢竟因誰守。", 
      "看取刀頭切藕。", 
      "厚薄都隨他手。", 
      "趁取日中歸去好，□莫待、黃昏後。"
    ], 
    "rhythmic": "雨中花令"
  }, 
  {
    "author": "李之儀", 
    "paragraphs": [
      "點綴葉間如繡。", 
      "開傍小春時候。", 
      "莫把幽蘭容易比，都佔盡、人間秀。", 
      "信是眼前稀有。", 
      "消得千鍾美酒。", 
      "只有些兒堪恨處，管不似、人長久。"
    ], 
    "rhythmic": "雨中花令"
  }, 
  {
    "author": "李之儀", 
    "paragraphs": [
      "夢斷難尋，酒醒猶困，那堪春暮。", 
      "香閣深沈，紅窗翠暗，莫羨顛狂絮。", 
      "綠滿當時攜手路，懶見同歡處。", 
      "何時卻得，低幃暱枕，盡訴情千縷。"
    ], 
    "rhythmic": "留春令"
  }, 
  {
    "author": "李之儀", 
    "paragraphs": [
      "紫燕銜泥，黃鶯喚友。", 
      "可人春色暄晴晝。", 
      "王孫一去杳無音，斷腸最是黃昏後。", 
      "寶髻慵梳，玉釵斜溜。", 
      "憑闌目斷空回首。", 
      "薄情何事不歸來，謾教折盡庭前柳。"
    ], 
    "rhythmic": "踏莎行"
  }, 
  {
    "author": "李之儀", 
    "paragraphs": [
      "一別芳容，五經寒暑。", 
      "迴文欲寄無鱗羽。", 
      "多情猶自夢中來，向人粉淚流如雨。", 
      "夢破南窗，愁腸萬縷。", 
      "那聽角動城頭鼓。", 
      "人生彈指事成空，斷魂惆悵無尋處。"
    ], 
    "rhythmic": "踏莎行"
  }, 
  {
    "author": "李之儀", 
    "paragraphs": [
      "夜雨滴空階。", 
      "想見尊前賦詠才。", 
      "更覺鳴蛙如鼓吹，安排。", 
      "惆悵流光去不回。", 
      "萬事已成灰。", 
      "只這些兒尚滿懷。", 
      "剛被北風吹曉角，相催。", 
      "不許時間入夢來。"
    ], 
    "rhythmic": "南鄉子"
  }, 
  {
    "author": "李之儀", 
    "paragraphs": [
      "暖律才中，正鶯喉競巧，燕語新成。", 
      "萬綠陰濃，全無一點芳塵。", 
      "門巷朝來報喜，慶佳期、此日光榮。", 
      "開華宴、交酌瓊酥，共祝鶴算椿齡。", 
      "須知最難得處，雙雙鳳翼，一對和鳴。", 
      "造化無私，誰教特地多情。", 
      "惟願疏封大國，彩箋上、頻易佳名。", 
      "從此去、賢子才孫，歲歲長捧瑤觥。"
    ], 
    "rhythmic": "萬年歡"
  }, 
  {
    "author": "李之儀", 
    "paragraphs": [
      "新開湖水浸遙天。", 
      "風葉響珊珊。", 
      "記得昔遊情味，浩歌不怕朝寒。", 
      "故人一去，高名萬古，長對孱顏。", 
      "惟有落霞孤騖，晚年依舊爭還。"
    ], 
    "rhythmic": "朝中措"
  }, 
  {
    "author": "李之儀", 
    "paragraphs": [
      "敗荷枯葦夕陽天。", 
      "時節漸闌珊。", 
      "獨泛扁舟歸去，老來不耐霜寒。", 
      "平生志氣，消磨盡也，留得蒼顏。", 
      "寄語山中糜鹿，斷雲相次東還。"
    ], 
    "rhythmic": "朝中措"
  }, 
  {
    "author": "李之儀", 
    "paragraphs": [
      "初破曉寒無限思，融融臘意全迷。", 
      "春工從此被人知。", 
      "不隨蜂蝶，長伴玉蟾低。", 
      "縹緲雲間應好在，盈盈淚溼征衣。", 
      "揹人偷拗向東枝。", 
      "清香滿袖，猶記畫堂西。"
    ], 
    "rhythmic": "臨江仙"
  }, 
  {
    "author": "李之儀", 
    "paragraphs": [
      "病裏不知春早晚，驚心綠暗紅稀。", 
      "起來初拭薄羅衣。", 
      "多情海燕，還傍舊樑飛。", 
      "瘦損休文誰記得，空將銷臂頻圍。", 
      "眼前都是去年時。", 
      "不堪追想，魂斷畫樓西。"
    ], 
    "rhythmic": "臨江仙"
  }, 
  {
    "author": "李之儀", 
    "paragraphs": [
      "簾外飛花湖上語。", 
      "不恨花飛，只恨人難住。", 
      "多謝雨來留得住。", 
      "看看卻恐晴催去。", 
      "寸寸離腸須會取。", 
      "今日寧寧，明日從誰訴。", 
      "怎得此身如去路。", 
      "迢迢長在君行處。"
    ], 
    "rhythmic": "蝶戀花"
  }, 
  {
    "author": "蔡確", 
    "paragraphs": [
      "驪山宮中看乞巧，太液池邊收曝衣。"
    ], 
    "rhythmic": "失調名"
  }, 
  {
    "author": "許將", 
    "paragraphs": [
      "雁聲晚斷。", 
      "寒宵雲卷。", 
      "正一枝開，風前看，月下見。", 
      "花佔千花上，香笑千香淺。", 
      "化工與、最先裁翦。", 
      "誰把瑤林，閒拋江岸。", 
      "恁素英濃，芳心細，意何限。", 
      "不恨宮妝色，不怨吹羌管。", 
      "恨天遠、恨春來晚。"
    ], 
    "rhythmic": "惜黃花"
  }, 
  {
    "author": "許將", 
    "paragraphs": [
      "聖主臨軒親策試，集英佳氣蔥蔥。", 
      "鳴鞘聲震未央宮。", 
      "捲簾龍影動，揮翰御煙濃。", 
      "上第歸來何事好，迎人花面爭紅。", 
      "藍袍香散六街風。", 
      "一鞭春色裏，驕損玉花驄。"
    ], 
    "rhythmic": "臨江仙"
  }, 
  {
    "author": "鄭無黨", 
    "paragraphs": [
      "不比尋常三五夜，萬家齊望清輝。", 
      "爛銀盤透碧琉璃。", 
      "莫辭終夕看，動是隔年期。", 
      "試問嫦娥還記否，玉人曾折高枝。", 
      "明年此夜再圓時。", 
      "合開東府宴，身在鳳凰池。"
    ], 
    "rhythmic": "臨江仙"
  }, 
  {
    "author": "陳", 
    "paragraphs": [
      "光景百年，看便一世。", 
      "生來不識愁味。", 
      "問愁何處來，更開解個甚底。", 
      "萬事從來風過耳。", 
      "何用不著心裏。", 
      "你喚做、展卻眉頭，便是達者，也則恐未。", 
      "此理。", 
      "本不通言，何曾道、歡遊勝如名利。", 
      "道即渾是錯，不道如何即是。", 
      "這裏元無我與你。", 
      "甚喚做、物情之外。", 
      "若須待醉了、方開解時，問無酒、怎生醉。"
    ], 
    "rhythmic": "無愁可解"
  }, 
  {
    "author": "蘇轍", 
    "paragraphs": [
      "漁父。", 
      "漁父。", 
      "水上微風細雨。", 
      "青蓑黃箬裳衣。", 
      "紅酒白魚暮歸。", 
      "暮歸、暮歸、歸暮。", 
      "長笛一聲何處。"
    ], 
    "rhythmic": "調嘯・調笑令"
  }, 
  {
    "author": "蘇轍", 
    "paragraphs": [
      "歸雁。", 
      "歸雁。", 
      "飲啄江南南岸。", 
      "將飛卻下盤桓。", 
      "塞北春來苦寒。", 
      "苦寒。", 
      "苦寒。", 
      "寒苦。", 
      "藻荇欲生且住。"
    ], 
    "rhythmic": "調嘯・調笑令"
  }, 
  {
    "author": "蘇轍", 
    "paragraphs": [
      "離別一何久，七度過中秋。", 
      "去年東武今夕，明月不勝愁。", 
      "豈意彭城山下，同泛清河古汴，船上載涼州。", 
      "鼓吹助清賞，鴻雁起汀洲。", 
      "坐中客，翠羽帔，紫綺裘。", 
      "素娥無賴，西去曾不爲人留。", 
      "今夜清尊對客，明夜孤帆水驛，依舊照離憂。", 
      "但恐同王粲，相對永登樓。"
    ], 
    "rhythmic": "水調歌頭"
  }, 
  {
    "author": "蘇轍", 
    "paragraphs": [
      "七十餘年真一夢。", 
      "朝來壽斝兒孫奉。", 
      "憂患已空無復痛。", 
      "心不動。", 
      "此間自有千鈞重。", 
      "早歲文章供世用。", 
      "中年禪味疑天縱。", 
      "石塔成時無一縫。", 
      "誰與共。", 
      "人間天上隨他送。"
    ], 
    "rhythmic": "漁家傲"
  }, 
  {
    "author": "陳睦", 
    "paragraphs": [
      "小雪初晴，畫舫明月，強飲未眠。", 
      "念翠鬟雙聳，舞衣半卷，琵琶催拍，促管危弦。", 
      "密意雖具，歡期難偶，遣我離情愁緒牽。", 
      "追思處，奈溪橋道窄，無計留連。", 
      "天天。", 
      "莫是前緣。", 
      "自別後、深誠誰爲傳。", 
      "想玉篦偷付，珠囊暗解，兩心長在，須合金鈿。", 
      "淺淡精神，溫柔情性，記我疏狂應痛憐。", 
      "空腸斷，奈衾寒漏永，終夜如年。"
    ], 
    "rhythmic": "沁園春"
  }, 
  {
    "author": "陳睦", 
    "paragraphs": [
      "鬢雲斜墜。", 
      "蓮步彎彎細。", 
      "笑臉雙蛾生多媚。", 
      "百步蘭麝香噴。", 
      "從前萬種愁煩。", 
      "枕邊未可明言。", 
      "好是藍橋再渡，玉篦還勝金鈿。"
    ], 
    "rhythmic": "清平樂"
  }, 
  {
    "author": "馬成", 
    "paragraphs": [
      "來時吳會猶殘暑。", 
      "去日武林春已暮。", 
      "欲知遺愛感人深，灑淚多於江上雨。", 
      "歡情未舉眉先聚。", 
      "別酒多斟君莫訴。", 
      "從今寧忍看西湖，擡眼盡成腸斷處。"
    ], 
    "rhythmic": "玉樓春", 
    "tags": [
      "西湖"
    ]
  }, 
  {
    "author": "李嬰", 
    "paragraphs": [
      "荊楚風煙，寂寞近、中秋時候。", 
      "露下冷、蘭英將謝，葦花初秀。", 
      "歸燕殷勤辭巷陌，鳴蛩悽楚來窗牖。", 
      "又誰念、江邊有神仙，飄零久。", 
      "橫琴膝，攜筇手。", 
      "曠望眼，閒吟口。", 
      "任紛紛萬事，到頭何有。", 
      "君不見、凌煙冠劍客，何人氣貌長依舊。", 
      "歸去來、一曲爲君吟，爲君壽。"
    ], 
    "rhythmic": "滿江紅"
  }, 
  {
    "author": "王齊愈", 
    "paragraphs": [
      "玉肌香襯冰絲縠。", 
      "縠絲冰襯香肌玉。", 
      "纖指拂眉尖。", 
      "尖眉拂指纖。", 
      "巧裁羅襪小。", 
      "小襪羅裁巧。", 
      "移步看塵飛。", 
      "飛塵看步移。"
    ], 
    "rhythmic": "菩薩蠻"
  }, 
  {
    "author": "王齊愈", 
    "paragraphs": [
      "吼雷催雨飛沙走。", 
      "走沙飛雨催雷吼。", 
      "波漲瀉傾河。", 
      "河傾瀉漲波。", 
      "幌紗涼氣爽。", 
      "爽氣涼紗幌。", 
      "幽夢覺仙遊。", 
      "遊仙覺夢幽。"
    ], 
    "rhythmic": "菩薩蠻"
  }, 
  {
    "author": "王齊愈", 
    "paragraphs": [
      "獸噴香縷飛長晝。", 
      "晝長飛縷香噴獸。", 
      "迎日喜葵傾。", 
      "傾葵喜日迎。", 
      "捲簾雙舞燕。", 
      "燕舞雙簾卷。", 
      "清簟枕釵橫。", 
      "橫釵枕簟清。"
    ], 
    "rhythmic": "菩薩蠻"
  }, 
  {
    "author": "王齊愈", 
    "paragraphs": [
      "遠香風遞蓮湖滿。", 
      "滿湖蓮遞風香遠。", 
      "光鑑試新妝。", 
      "妝新試鑑光。", 
      "棹穿花處好。", 
      "好處花穿棹。", 
      "明月詠歌清。", 
      "清歌詠月明。"
    ], 
    "rhythmic": "菩薩蠻"
  }, 
  {
    "author": "王齊愈", 
    "paragraphs": [
      "酒中愁說人留久。", 
      "久留人說愁中酒。", 
      "歸夢要遲遲。", 
      "遲遲要夢歸。", 
      "舊衣香染袖。", 
      "袖染香衣舊。", 
      "封短託飛鴻。", 
      "鴻飛託短封。"
    ], 
    "rhythmic": "菩薩蠻"
  }, 
  {
    "author": "王齊愈", 
    "paragraphs": [
      "老人愁嘆驚年早。", 
      "早年驚歎愁人老。", 
      "霜點鬢蒼蒼。", 
      "蒼蒼鬢點霜。", 
      "酒杯停欲久。", 
      "久欲停杯酒。", 
      "杯酒喚眉開。", 
      "開眉喚酒杯。"
    ], 
    "rhythmic": "菩薩蠻"
  }, 
  {
    "author": "王齊愈", 
    "paragraphs": [
      "暑煩人困初時午。", 
      "午時初困人煩暑。", 
      "新詩得酒因。", 
      "因酒得詩新。", 
      "縷金歌眉舉。", 
      "舉眉歌金縷。", 
      "人妒月圓頻。", 
      "頻圓月妒人。"
    ], 
    "rhythmic": "菩薩蠻"
  }, 
  {
    "author": "王齊愈", 
    "paragraphs": [
      "黃金柳嫩搖絲軟。", 
      "永日堂堂掩。", 
      "捲簾飛燕未歸來。", 
      "客去醉眠敧枕、殢殘杯。", 
      "眉山淺拂青螺黛。", 
      "整整垂雙帶。", 
      "水沈香熨窄衫輕。", 
      "瑩玉碧溪春溜、眼波橫。"
    ], 
    "rhythmic": "虞美人"
  }, 
  {
    "author": "王齊叟", 
    "paragraphs": [
      "居下位，常恐被人讒。", 
      "只是曾填青玉案，何曾敢作望江南。", 
      "請問馬都監。"
    ], 
    "rhythmic": "望江南・憶江南"
  }, 
  {
    "author": "王齊叟", 
    "paragraphs": [
      "蹙繡圈金，槃囊密約，未赴意先警。", 
      "欲罷還休，臨行又怯，倚定畫欄癡等。", 
      "簾風漸冷。", 
      "先自慮、春宵不永。", 
      "更那堪、鬥轉星移，尚在有無之境。", 
      "綠雲滿壓蝤蠐領。", 
      "慚愧也、滿懷香擁。", 
      "此際有誰知證。", 
      "但樓前明月，窗間花影。"
    ], 
    "rhythmic": "失調名"
  }, 
  {
    "author": "舒氏", 
    "paragraphs": [
      "獨自臨池，悶來強把闌幹憑。", 
      "舊愁新恨。", 
      "耗卻年時興。", 
      "鷺散魚潛，煙斂風初定。", 
      "波心靜。", 
      "照人如鏡。", 
      "少個年時影。"
    ], 
    "rhythmic": "點絳脣"
  }, 
  {
    "author": "琴操", 
    "paragraphs": [
      "山抹微雲，天連衰草，畫角聲斷斜陽。", 
      "暫停徵轡，聊共飲離觴。", 
      "多少蓬萊舊侶，頻回首、煙靄茫茫。", 
      "孤村裏，寒鴉萬點，流水繞紅牆。", 
      "魂傷。", 
      "當此際，輕分羅帶，暗解香囊。", 
      "謾贏得，青樓薄倖名狂。", 
      "此去何時見也，襟袖上、空有餘香。", 
      "傷心處，高城望斷，燈火已昏黃。"
    ], 
    "rhythmic": "滿庭芳"
  }, 
  {
    "author": "琴操", 
    "paragraphs": [
      "欲整別離情，怯對尊中酒。", 
      "野梵幽幽石上飄，搴落樓頭柳。", 
      "不繫黃金綬。", 
      "粉黛愁成垢。", 
      "春風三月有時闌，遮不盡、梨花醜。"
    ], 
    "rhythmic": "卜算子"
  }, 
  {
    "author": "舒亶", 
    "paragraphs": [
      "折柳門前鸚鵡綠，河梁小駐歸船。", 
      "不堪華髮對離筵。", 
      "孤村啼鴂日，深院落花天。", 
      "文采弟兄真疊玉，赤宵去路誰先。", 
      "明朝便恐各風煙。", 
      "江山如有恨，桃李自無言。"
    ], 
    "rhythmic": "臨江仙"
  }, 
  {
    "author": "舒亶", 
    "paragraphs": [
      "紫霧香濃，歲華風轉花隨輦。", 
      "洞天雲暖。", 
      "一片笙歌遠。", 
      "水殿龍舟，憶侍瑤池宴。", 
      "閒庭院。", 
      "夢迴春半。", 
      "雪鬢無人見。"
    ], 
    "rhythmic": "點絳脣"
  }, 
  {
    "author": "舒亶", 
    "paragraphs": [
      "雲斷長空葉落秋。", 
      "寒江煙浪靜，月隨舟。", 
      "西風偏解送離愁。", 
      "聲聲南去雁，下汀洲。", 
      "無奈多情去復留。", 
      "驪歌齊唱罷，淚爭流。", 
      "悠悠別恨幾時休。", 
      "不堪殘酒醒，憑危樓。"
    ], 
    "rhythmic": "散天花"
  }, 
  {
    "author": "舒亶", 
    "paragraphs": [
      "露芽初破雲腴細。", 
      "玉纖纖親試。", 
      "香雪透金瓶，無限仙風，月下人微醉。", 
      "相如消渴無佳思。", 
      "了知君此意。", 
      "不信老盧郎，花底春寒，贏得空無睡。"
    ], 
    "rhythmic": "醉花陰"
  }, 
  {
    "author": "舒亶", 
    "paragraphs": [
      "月幌風簾香一陣。", 
      "正千山雪盡。", 
      "冷對酒尊傍，無語含情，別是江南信。", 
      "壽陽妝罷人微困。", 
      "更玉釵斜襯。", 
      "擬插一枝歸，只恐風流，羞上潘郎鬢。"
    ], 
    "rhythmic": "醉花陰"
  }, 
  {
    "author": "舒亶", 
    "paragraphs": [
      "芙蓉落盡天涵水。", 
      "日暮滄波起。", 
      "背飛雙燕帖雲寒。", 
      "獨向小樓東畔、倚闌看。", 
      "浮生只合尊前老。", 
      "雪滿長安道。", 
      "故人早晚上高臺。", 
      "贈我江南春色、一枝梅。"
    ], 
    "rhythmic": "虞美人", 
    "tags": [
      "宋詞三百首"
    ]
  }, 
  {
    "author": "舒亶", 
    "paragraphs": [
      "酒邊陡覺羅衣暖。", 
      "獨倚黃昏看。", 
      "寒鴉兩兩下樓東。", 
      "著處暗雲垂地、一重重。", 
      "紅爐歡坐誰能醉。", 
      "多少看花意。", 
      "謝娘也擬殢春風。", 
      "便道無端柳絮、逼簾櫳。"
    ], 
    "rhythmic": "虞美人"
  }, 
  {
    "author": "舒亶", 
    "paragraphs": [
      "重簾小閣香雲暖。", 
      "黛拂梳妝淺。", 
      "玉簫一曲杜韋娘。", 
      "誰是蘇州刺史、斷人腸。", 
      "醉歸旋撥紅爐火。", 
      "卻倚屏山坐。", 
      "銀缸明滅月橫斜。", 
      "還是畫樓角送、小梅花。"
    ], 
    "rhythmic": "虞美人"
  }, 
  {
    "author": "舒亶", 
    "paragraphs": [
      "一池秋水疏星動，寒影橫斜。", 
      "滿坐風花。", 
      "紅燭紛紛透絳紗。", 
      "江湖散誕扁舟裏，到處如家。", 
      "且盡流霞。", 
      "莫管年來兩鬢華。"
    ], 
    "rhythmic": "醜奴兒・採桑子"
  }, 
  {
    "author": "舒亶", 
    "paragraphs": [
      "正是看花天氣。", 
      "爲春一醉。", 
      "醉來卻不帶花歸，誚不解、看花意。", 
      "試問此花明媚。", 
      "將花誰比。", 
      "只應花好似年年，花不似、人憔悴。"
    ], 
    "rhythmic": "一落索"
  }, 
  {
    "author": "舒亶", 
    "paragraphs": [
      "葉底枝頭紅小。", 
      "天然窈窕。", 
      "後園桃李謾成蹊，問佔得、春多少。", 
      "不管雪消霜曉。", 
      "朱顏長好。", 
      "年年若許醉花間，待拼了、花間老。"
    ], 
    "rhythmic": "一落索"
  }, 
  {
    "author": "舒亶", 
    "paragraphs": [
      "寒日穿簾，澄江憑檻，練光浮動餘霞。", 
      "蓼汀蘆岸，黃葉襯孤花。", 
      "天外征帆隱隱，殘雲共、流水無涯。", 
      "登臨處，瓊枝瀲灩，風帽醉敧斜。", 
      "豐年，時節好，玉香田舍，酒滿漁家。", 
      "算浮世勞生，事事輸他。", 
      "便恁從今酩酊，休更問、白雪籠紗。", 
      "還須仗，神仙妙手，傳向畫圖誇。"
    ], 
    "rhythmic": "滿庭芳"
  }, 
  {
    "author": "舒亶", 
    "paragraphs": [
      "紅葉飄零，寒煙疏淡，樓臺半在雲間。", 
      "望中風景，圖畫也應難。", 
      "又是重陽過了，東籬下、黃菊闌珊。", 
      "陶潛病，風流載酒，秋意與人閒。", 
      "霞冠。", 
      "敧倒處，瑤臺唱罷，如夢中還。", 
      "但醉裏贏得，滿眼青山。", 
      "華髮看看滿也，留不住、當日朱顏。", 
      "平生事，從頭話了，獨自卻憑欄。"
    ], 
    "rhythmic": "滿庭芳"
  }, 
  {
    "author": "舒亶", 
    "paragraphs": [
      "閶闔天門，芙蓉春殿，幾年目斷雞翹。", 
      "短蓬秋鬢，端幸倚瓊瑤。", 
      "南圃花邊小院，西湖畔、雲低雙橋。", 
      "歸時節，紅香露冷，月影上芭蕉。", 
      "明朝。", 
      "那可望，旗亭菸草，柳渡寒潮。", 
      "但萬戶千門，恨客歌樵。", 
      "戲彩光浮袞繡，聽鳴珂、響逼雲宵。", 
      "應回首，綺裘醉客，還是獨吹簫。"
    ], 
    "rhythmic": "滿庭芳", 
    "tags": [
      "西湖"
    ]
  }, 
  {
    "author": "舒亶", 
    "paragraphs": [
      "池臺小雨乾，門巷香輪少。", 
      "誰把青錢襯落紅，滿地無人掃。", 
      "何時鬥草歸，幾度尋花了。", 
      "留得佳人蓮步痕，宮樣鞋兒小。"
    ], 
    "rhythmic": "卜算子"
  }, 
  {
    "author": "舒亶", 
    "paragraphs": [
      "三年江上風吹淚。", 
      "夭桃豔杏無春意。", 
      "今日欲開眉。", 
      "那堪更別離。", 
      "莫折長亭柳。", 
      "折盡愁依舊。", 
      "只有醉如狂。", 
      "人生空斷腸。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "柳橋花塢南城陌。", 
      "朱顏綠髮長安路。", 
      "雨後小池臺。", 
      "尋常載酒來。", 
      "馬頭今日路。", 
      "卻望城西去。", 
      "斜日下汀洲。", 
      "斷雲和淚流。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "畫船槌鼓催君去。", 
      "高樓把酒留君住。", 
      "去住若爲情。", 
      "西江潮欲平。", 
      "江潮容易得。", 
      "只是人南北。", 
      "今日此尊空。", 
      "知君何日同。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "畫檐細雨偏紅燭。", 
      "疏星冷落排寒玉。", 
      "賭得碧雲篇。", 
      "金波更涉船。", 
      "樽前當日客。", 
      "行色垂楊陌。", 
      "天闊水悠悠。", 
      "含情獨倚樓。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "杜鵑啼破江南月。", 
      "香風撲面吹紅雪。", 
      "賦就縷金箋。", 
      "黃昏醉上船。", 
      "年華爽短鬢。", 
      "事往情何盡。", 
      "明日各天涯。", 
      "來春空好花。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "朱簾乍卷層煙起。", 
      "露華深淺初疑洗。", 
      "困倚玉闌風。", 
      "綺羅知幾重。", 
      "向人如有意。", 
      "不醉何時醉。", 
      "便得一枝紅。", 
      "猶勝兩鬢空。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "小池山額垂螺碧。", 
      "綠紅香裏眠鸂鶒。", 
      "波面翠雲開。", 
      "仙槎天上來。", 
      "吹將紅日落。", 
      "懊惱嚴城角。", 
      "風月此時情。", 
      "知君華髮生。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "一回別後一回老。", 
      "別離易得相逢少。", 
      "莫問故園花。", 
      "長安君是家。", 
      "短亭秋日晚。", 
      "草色隨人遠。", 
      "欲醉又還醒。", 
      "江樓暮角聲。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "樽前休話人生事。", 
      "人生只合樽前醉。", 
      "金盞大如船。", 
      "江城風雪天。", 
      "綺窗燈自語。", 
      "一夜芭蕉雨。", 
      "玉漏爲誰長。", 
      "枕衾殘酒香。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "樓前流水西江道。", 
      "江頭水落芙蓉老。", 
      "畫鼓疊涼波。", 
      "憑欄顰翠娥。", 
      "當年金馬客。", 
      "青鬢蘆花色。", 
      "把酒感秋蓬。", 
      "驪歌半醉中。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "綺櫳深閉桃園曲。", 
      "劉郎老向花間宿。", 
      "笑臉抹流霞。", 
      "心知是小琶。", 
      "纖纖垂素玉。", 
      "掠鬢春雲綠。", 
      "彈了醉思仙。", 
      "小窗紅日偏。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "真珠酒滴琵琶送。", 
      "行雲舊識巫山夢。", 
      "空得醉中歸。", 
      "老來心事非。", 
      "江梅含日暖。", 
      "照水花枝短。", 
      "密葉似商量。", 
      "向人春意長。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "小亭露厭風枝動。", 
      "鵲爐火冷金瓶凍。", 
      "悄悄對西窗。", 
      "瘦知羅帶長。", 
      "欲眠思殢酒。", 
      "坐聽寒更久。", 
      "無賴是青燈。", 
      "開花故故明。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "流年又見風沙送。", 
      "鈞天回首清都夢。", 
      "塞雁幾時歸。", 
      "鏡中雙鬢非。", 
      "綠袍同冷暖。", 
      "誰道交情短。", 
      "愁斛若爲量。", 
      "還隨一線長。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "白蘋洲渚垂楊岸。", 
      "藕花未放青蒲短。", 
      "斜日畫船歸。", 
      "揹人雙鷺飛。", 
      "醉眠金馬客。", 
      "不道風塵隔。", 
      "紅影上窗紗。", 
      "小庭空落花。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "金船滿引人微醉。", 
      "紅綃籠燭崔歸騎。", 
      "香泛雪盈杯。", 
      "雲龍疑夢迴。", 
      "不辭風滿腋。", 
      "舊是仙家客。", 
      "坐得夜無眠。", 
      "南窗衾枕寒。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "江梅未放枝頭結。", 
      "江樓已見山頭雪。", 
      "待得此花開。", 
      "知君來不來。", 
      "風帆雙畫鷁。", 
      "小雨隨行色。", 
      "空得鬱金裙。", 
      "酒痕和淚痕。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "香波綠暖浮鸚鵡。", 
      "黃金捍撥麼弦語。", 
      "小雨落梧桐。", 
      "簾櫳殘燭紅。", 
      "人生閒亦好。", 
      "雙鬢催人老。", 
      "莫惜醉中歸。", 
      "醒來思醉時。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "綠窗酒醒春如夢。", 
      "小池猶見紅雲動。", 
      "露溼井榦桐。", 
      "翠陰生細風。", 
      "雨過芳塘淨。", 
      "清晝閒中永。", 
      "門外立雙旌。", 
      "隔花聞笑聲。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "憶曾把酒賞紅翠。", 
      "舞腰柳弱歌聲細。", 
      "縱馬杏園西。", 
      "歸來香滿衣。", 
      "寶車空犢駐。", 
      "事逐孤鴻去。", 
      "搔首立江干。", 
      "春蘿掛暮山。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "雪後江城紅日晚。", 
      "暖入香梢，漸覺玲瓏滿。", 
      "彷彿臨風妝半面。", 
      "冰簾斜卷誰庭院。", 
      "折向樽前君細看。", 
      "便是江南，寄我人還遠。", 
      "手把此枝多少怨。", 
      "小樓橫笛吹腸斷。"
    ], 
    "rhythmic": "蝶戀花"
  }, 
  {
    "author": "舒亶", 
    "paragraphs": [
      "深炷薰爐扃小院。", 
      "手拈黃花，尚覺金猶淺。", 
      "回首畫堂雙語燕。", 
      "無情漸漸看人遠。", 
      "相見爭如初不見。", 
      "短鬢潘郎，鬥覺年華換。", 
      "最是西風吹不斷。", 
      "心頭往事歌中怨。"
    ], 
    "rhythmic": "蝶戀花"
  }, 
  {
    "author": "舒亶", 
    "paragraphs": [
      "眉山斂額。", 
      "往事追思空手拍。", 
      "雁字頻飛。", 
      "生怕人來說著伊。", 
      "閒拋繡履。", 
      "愁殢香衾渾不起。", 
      "莫似揚州。", 
      "只作尋常薄倖休。"
    ], 
    "rhythmic": "減字木蘭花"
  }, 
  {
    "author": "舒亶", 
    "paragraphs": [
      "碎紅如繡。", 
      "搖曳東風垂彩綬。", 
      "擬倩柔條。", 
      "約住佳人細柳腰。", 
      "蜀江春綠。", 
      "爭似枝頭能結束。", 
      "纖手攀時。", 
      "欲綰同心寄與誰。"
    ], 
    "rhythmic": "減字木蘭花"
  }, 
  {
    "author": "舒亶", 
    "paragraphs": [
      "十二闌幹褰畫箔。", 
      "取次穿花成小酌。", 
      "綵鸞舞罷鳳孤飛，回首東風空院落。", 
      "杳杳桃源仙路邈。", 
      "晴日曉窗紅薄薄。", 
      "傷春還是懶梳妝，想見綠雲垂鬢腳。"
    ], 
    "rhythmic": "木蘭花"
  }, 
  {
    "author": "舒亶", 
    "paragraphs": [
      "金絲絡馬青錢路。", 
      "笑指玉皇香案去。", 
      "點衣柳陌墮殘紅，拂面風橋吹細雨。", 
      "曉釵壓鬢頭慵舉。", 
      "恨裏歌聲兼別苦。", 
      "西湖一頃白菱花，惆悵行雲無覓處。"
    ], 
    "rhythmic": "木蘭花", 
    "tags": [
      "西湖"
    ]
  }, 
  {
    "author": "舒亶", 
    "paragraphs": [
      "琉璃一片春湖面。", 
      "畫舫遊人簾外見。", 
      "水邊風嫩柳低眠，花底雨乾鶯細囀。", 
      "鞦韆寂寂垂楊岸。", 
      "芳草綠隨人漸遠。", 
      "一番樂事又將離。", 
      "金盞莫辭紅袖勸。"
    ], 
    "rhythmic": "木蘭花"
  }, 
  {
    "author": "舒亶", 
    "paragraphs": [
      "燕外青樓已禁菸。", 
      "小寒猶自薄勝綿。", 
      "畫橋紅日下鞦韆。", 
      "惟有樽前芳意在，應須沈醉倒花前。", 
      "綠窗還是五更天。"
    ], 
    "rhythmic": "浣溪沙"
  }, 
  {
    "author": "舒亶", 
    "paragraphs": [
      "金縷歌殘紅燭稀。", 
      "梁州舞罷小鬟垂。", 
      "酒醒還是獨歸時。", 
      "畫棟日高來語燕，綺窗風暖度遊絲。", 
      "幾多落葉上青枝。"
    ], 
    "rhythmic": "浣溪沙"
  }, 
  {
    "author": "舒亶", 
    "paragraphs": [
      "黑白紛紛小戰爭。", 
      "幾人心手鬥縱橫。", 
      "誰知勝處本無情。", 
      "謝傅老來思別墅，杜郎閒去憶鏖兵。", 
      "何妨談笑下遼城。"
    ], 
    "rhythmic": "浣溪沙"
  }, 
  {
    "author": "舒亶", 
    "paragraphs": [
      "雨洗秋空斜日紅。", 
      "青蔥瑤轡玉玲瓏。", 
      "好風吹起□江東。", 
      "且盡紅裙歌一曲，莫辭白酒飲千鍾。", 
      "人生半在別離中。"
    ], 
    "rhythmic": "浣溪沙"
  }, 
  {
    "author": "舒亶", 
    "paragraphs": [
      "白鷺飛飛點碧塘。", 
      "雨荷風捲綠羅裳。", 
      "管絃竟奏雜魚榔。", 
      "遊女謾能歌白紵，使君不學野鴛鴦。", 
      "桃花空解誤劉郎。"
    ], 
    "rhythmic": "浣溪沙"
  }, 
  {
    "author": "舒亶", 
    "paragraphs": [
      "教來歌舞，接成桃李。", 
      "盡是使君指似。", 
      "如今裝就滿城春，忍便擁、雙旌歸去。", 
      "鶯心巧囀，花心爭吐。", 
      "無計可留君住。", 
      "兩堤芳草一江雲，早晚是、西樓望處。"
    ], 
    "rhythmic": "鵲橋仙"
  }, 
  {
    "author": "舒亶", 
    "paragraphs": [
      "疏英乍蕾餘寒淺。", 
      "蹋枝小鵲嬌猶顫。", 
      "謾炷水沈香。", 
      "簾波不是湘。", 
      "清愁支酒力。", 
      "畏聽江城笛。", 
      "恁忍說華年。", 
      "垂垂欲暮天。"
    ], 
    "rhythmic": "菩薩蠻"
  }, 
  {
    "author": "舒亶", 
    "paragraphs": [
      "簫鼓卻微寒，猶是芳菲時節。", 
      "分付塞鴻歸後，剩一鉤寒月。", 
      "雙垂錦幄謝殘枝，餘香戀衣結。", 
      "又被鳥聲呼醒，似徵鞍催發。"
    ], 
    "rhythmic": "好事近"
  }, 
  {
    "author": "舒亶", 
    "paragraphs": [
      "十年馬上春如夢。"
    ], 
    "rhythmic": "失調名"
  }, 
  {
    "author": "範祖禹", 
    "paragraphs": [
      "思齊文母，盛烈對皇天。", 
      "演寶祚千年。", 
      "卿雲復旦治功全。", 
      "厭人世登仙。", 
      "龍輿忽掩三川。", 
      "彩仗屬車旋。", 
      "維清象舞告英宣。", 
      "入詩頌歌弦。"
    ], 
    "rhythmic": "導引"
  }, 
  {
    "author": "範祖禹", 
    "paragraphs": [
      "太平功。", 
      "擁佑帝堯聰。", 
      "歌九德，偃五戎。", 
      "寰海被祥風。", 
      "車書萬裏文軌同。", 
      "自南北西東。", 
      "耕田鑿井，戲垂髫華髮，躋仁壽域變時雍。", 
      "大明方天中。", 
      "棄養東朝苦匆匆。", 
      "玉座如存，永隔慈容。", 
      "恨難窮。", 
      "崇慶空。", 
      "飆輪仙馭無蹤。", 
      "超宇宙，駕雲龍。", 
      "褘翟掩軒宮。", 
      "柏城王氣長鬱蔥。", 
      "溫洛照寒崧。", 
      "光靈在上，徽音流千古，昭如日月麗層穹。", 
      "太任家邦隆。", 
      "彤史青編永垂鴻。", 
      "清廟笙鏞。", 
      "奏假欽崇。"
    ], 
    "rhythmic": "六州"
  }, 
  {
    "author": "範祖禹", 
    "paragraphs": [
      "轉招搖。", 
      "厚陵回望，雙闕起岧嶢。", 
      "曉日麗譙。", 
      "金爵上幹霄。", 
      "風雨闋，夜宮閉，不重朝。", 
      "奉鸞鑣漸遙。", 
      "玉京知何處，飛英銜恤，亂絮纏悲，春路迢迢。", 
      "縹緲哀音，發龍笳鳳簫。", 
      "光景同，慘淡度巖邑，指河橋。", 
      "馬蕭蕭。", 
      "絡繹星軺。", 
      "拂天容衛，江海上寒潮。", 
      "萬國魂銷。", 
      "追昔御東朝。", 
      "開鈿扇，垂珠箔，侍璫貂。", 
      "寶香燒。", 
      "散飄。", 
      "開仁壽域，神孫高拱，崑崙渤澥，玉燭方調。", 
      "一旦宮車晚，旋歸泬寥。", 
      "九載初，如夢次，功得瓊瑤。"
    ], 
    "rhythmic": "十二時・憶少年"
  }, 
  {
    "author": "範祖禹", 
    "paragraphs": [
      "駕玉龍。", 
      "設初虞祭終。", 
      "前旌舉，天回洛水，路轉崧峯。", 
      "瞻寥廓，煙霏衝融。", 
      "窅無蹤。", 
      "震地鼓吹悲雄。", 
      "誰何羽衛重。", 
      "拂雲旗幟眩青紅。", 
      "來漸東。", 
      "清塵灑道，修職百神恭。", 
      "回首蒼茫醅霧雨吹風。", 
      "掩泉宮。", 
      "□□□□□□□□□寰畿入，山川改容。", 
      "鼓鍾臨近次，千官望拜，涕淚衡從。", 
      "人如堵，晨光蔥蘢。", 
      "闕穹隆。", 
      "馳道禁水相通。", 
      "當年遊幸空。", 
      "皇儀事畢泣重瞳。", 
      "哀未窮。", 
      "巍巍餘烈，輝映簡編中。", 
      "億萬斯年，覆載同功。"
    ], 
    "rhythmic": "虞神歌"
  }, 
  {
    "author": "範祖禹", 
    "paragraphs": [
      "延和幄座，臨御九年中。", 
      "往事已成空。", 
      "皇基固覆盂四海，本自太任功。", 
      "九虞初畢下西宮。", 
      "廟祏與天崇。", 
      "周家盛，卜年卜世，萬祀永無窮。"
    ], 
    "rhythmic": "導引"
  }, 
  {
    "author": "孔平仲", 
    "paragraphs": [
      "春風湖外。", 
      "紅杏花初退。", 
      "孤館靜，愁腸碎。", 
      "淚餘痕在枕，別久香銷帶。", 
      "新睡起。", 
      "小園戲蝶飛成對。", 
      "惆悵人誰會。", 
      "隨處聊傾蓋。", 
      "情暫遣，心何在。", 
      "錦書消息斷，玉漏花陰改。", 
      "遲日暮，仙山杳杳空雲海。"
    ], 
    "rhythmic": "千秋歲"
  }, 
  {
    "author": "了元", 
    "paragraphs": [
      "鱗甲何多，羽毛無數，悟來佛性皆同。", 
      "世人何事，剛愛口頭濃。", 
      "痛把羣生割剖，刀頭轉、鮮血飛紅。", 
      "□□□，零炮碎炙，不忍見渠儂。", 
      "喉嚨。", 
      "才咽罷，龍肝鳳髓，畢竟無蹤。", 
      "謾贏得、生前夭壽多兇。", 
      "奉勸世人省悟，休恣意、激惱閻翁。", 
      "輪迴轉，本來面目，改換片時中。"
    ], 
    "rhythmic": "滿庭芳"
  }, 
  {
    "author": "太尉夫人", 
    "paragraphs": [
      "柳煙霽色方春。", 
      "花露逼金莖。", 
      "鞦韆院落，海棠漸老，才過清明。", 
      "嫩玉腕託香脂臉，相傅粉、更與誰情。", 
      "秋波綻處，相思淚迸，天阻深誠。"
    ], 
    "rhythmic": "極相思令・極相思"
  }, 
  {
    "author": "郭祥正", 
    "paragraphs": [
      "冷冷潺潺。", 
      "寒泉。", 
      "瀉雲間。", 
      "如彈。", 
      "醉翁洗心逃區寰。", 
      "自期猿鶴俱閒。", 
      "情未闌。", 
      "日暮造深原。", 
      "異芳誰與搴。", 
      "忘還。", 
      "瓊樓玉闕，歸去何年。", 
      "遺風餘思，猶有猿吟鶴怨。", 
      "花落溪邊。", 
      "蕭然。", 
      "鶯語林中清圓。", 
      "空山。", 
      "春又殘。", 
      "客懷文章仙。", 
      "度曲響涓涓。", 
      "清商回徵星斗寒。"
    ], 
    "rhythmic": "醉翁操"
  }, 
  {
    "author": "董", 
    "paragraphs": [
      "縹緲煙中漁父槳，坡陀山上使君衙。"
    ], 
    "rhythmic": "望江南・憶江南"
  }, 
  {
    "author": "董", 
    "paragraphs": [
      "六月涼窗涼衽袖，二蘇辭翰照青冥。"
    ], 
    "rhythmic": "望江南・憶江南"
  }, 
  {
    "author": "丁仙現", 
    "paragraphs": [
      "融和又報。", 
      "乍瑞靄霽色，皇州春早。", 
      "翠幰競飛，玉勒爭馳都門道。", 
      "鰲山彩結蓬萊島。", 
      "向晚色、雙龍銜照。", 
      "絳綃樓上，彤芝蓋底，仰瞻天表。", 
      "縹緲。", 
      "風傳帝樂，慶三殿共賞，羣仙同到。", 
      "迤邐御香，飄滿人間聞嬉笑。", 
      "須臾一點星球小。", 
      "漸隱隱、鳴鞘聲杳。", 
      "遊人月下歸來，洞天未曉。"
    ], 
    "rhythmic": "絳都春"
  }, 
  {
    "author": "劉涇", 
    "paragraphs": [
      "憑誰妙筆。", 
      "橫掃素縑三百尺。", 
      "天下應無。", 
      "此是錢塘湖上圖。", 
      "一般奇絕。", 
      "雲淡天高秋夜月。", 
      "費盡丹青。", 
      "只這些兒畫不成。"
    ], 
    "rhythmic": "減字木蘭花", 
    "tags": [
      "西湖"
    ]
  }, 
  {
    "author": "劉涇", 
    "paragraphs": [
      "泛水新荷，舞風輕燕，園林夏日初長。", 
      "庭樹陰濃，雛鶯學弄新簧。", 
      "小橋飛如橫塘。", 
      "跨青苹、綠藻幽香。", 
      "朱闌斜倚，霜紈未搖，衣袂先涼。", 
      "歌歡稀遇，怨別多同，路遙水遠，煙淡梅黃。", 
      "輕衫短帽，相攜洞府流觴。", 
      "況有紅妝。", 
      "醉歸來、寶蠟成行。", 
      "拂牙牀。", 
      "紗廚半開，月在迴廊。"
    ], 
    "rhythmic": "夏初臨"
  }, 
  {
    "author": "黃裳", 
    "paragraphs": [
      "人煙一簇。", 
      "正寄演，客飛昇，翠微麓。", 
      "樓閣參差，下瞰水天紅綠。", 
      "腰間劍去人安在，記千年、寸陰何速。", 
      "山趨三岸，潭吞二水，歲豐人足。", 
      "是處有、雕闌送目。", 
      "更無限笙歌，芳醞初熟。", 
      "休詫滕王看處，落霞孤鶩。", 
      "雨中尤愛煙波上，見漁舟、來去相逐。", 
      "數聲歌向蘆花，還疑是湘靈曲。"
    ], 
    "rhythmic": "桂枝香"
  }, 
  {
    "author": "黃裳", 
    "paragraphs": [
      "插雲翠壁。", 
      "爲送目，入遙空，見山色。", 
      "金鼎丹成去也，晉朝高客。", 
      "百花巖下遺孫在，賦何人、離塵風骨。", 
      "翠微緣近，希夷志遠，洞天蹤跡。", 
      "近劍有、爲龍信息。", 
      "怪潭上靈光，雷電相擊。", 
      "尤好風波乍霽，鷺汀斜日。", 
      "倚欄白盡行人鬢，但沈沈、羣岫凝碧。", 
      "利名休事蠅頭，飛舠送君南北。"
    ], 
    "rhythmic": "桂枝香"
  }, 
  {
    "author": "黃裳", 
    "paragraphs": [
      "落日銜山，行雲載雨俄鳴。", 
      "一頃新荷，坐間疑是秋聲。", 
      "煙波醉客，見快哉、風惱娉婷。", 
      "香和清點，爲人吹在衣襟。", 
      "珠佩歡言，放船且向前汀。", 
      "綠傘紅幢，自從天漢相迎。", 
      "飛鷗獨落，蘆邊對、幾朵繁英。", 
      "侑觴人唱，乍聞應似湘靈。"
    ], 
    "rhythmic": "新荷葉"
  }, 
  {
    "author": "黃裳", 
    "paragraphs": [
      "多幸春來雲雨少。", 
      "且教月與花相照。", 
      "清色真香庭院悄。", 
      "前事杳。", 
      "還嗟此景何時了。", 
      "莫道難逢開口笑。", 
      "夜遊須趁人年少。", 
      "光泛雕欄寒料峭。", 
      "迂步繞。", 
      "不勞秉燭壺天曉。"
    ], 
    "rhythmic": "漁家傲"
  }
]