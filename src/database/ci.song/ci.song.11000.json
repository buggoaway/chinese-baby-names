[
  {
    "author": "張良臣", 
    "paragraphs": [
      "佳人滿勸金蕉葉，夜玉春溫。", 
      "別後黃昏。", 
      "燕子樓高月一痕。", 
      "年年依舊梨花雨，粉淚空存。", 
      "流水孤村。", 
      "不著寒鴉也斷魂。"
    ], 
    "rhythmic": "採桑子"
  }, 
  {
    "author": "舒邦佐", 
    "paragraphs": [
      "問訊金華伯，自是地行仙。", 
      "只爲朱輪畫戟，句引到湘川。", 
      "用個狎鷗心地，做就烹鮮時政，民化我何言。", 
      "但貴衡陽紙，紙落盡雲煙。", 
      "對湖天，梅索笑，月還圓。", 
      "舊時嶽生申甫，重到是前緣。", 
      "快洗瑤觥一醉，喚個鶴仙起舞，騎取上花磚。", 
      "春秋更多少，莊木八千年。"
    ], 
    "rhythmic": "水調歌頭"
  }, 
  {
    "author": "張孝忠", 
    "paragraphs": [
      "愛尋水竹添情況。", 
      "任雲臥、溪邊石上。", 
      "銜杯樂聖成遊蕩。", 
      "不爲弓彎舞樣。", 
      "北湖迥、風飄彩舫。", 
      "□笑擊、馮夷薄相。", 
      "致身福地何蕭爽。", 
      "莫道居夷太枉。"
    ], 
    "rhythmic": "杏花天"
  }, 
  {
    "author": "張孝忠", 
    "paragraphs": [
      "看花隨柳湖邊去。", 
      "似邂逅、水晶宮住。", 
      "劉郎筆落驚風雨。", 
      "酒社詩盟心許。", 
      "玉關外、不辭馬武。", 
      "便好展、雲霄穩步。", 
      "郴江自繞郴山路。", 
      "欲問功名何處。"
    ], 
    "rhythmic": "杏花天"
  }, 
  {
    "author": "張孝忠", 
    "paragraphs": [
      "佔氣中涵清淑，徵詩古富篇章。", 
      "杖屨閒隨魚□樂，懷抱清如湖水涼。", 
      "何殊吳越鄉。", 
      "風柳春容嫋嫋，水花月影汪汪。", 
      "且把清尊澆磊磈，莫爲浮名愁肺腸。", 
      "星星白髮長。"
    ], 
    "rhythmic": "破陣子"
  }, 
  {
    "author": "張孝忠", 
    "paragraphs": [
      "綠波春早青煙暮。", 
      "翠幕船如天上去。", 
      "深杯濁酒醉賢人，隔岸幽花憐靜女。", 
      "浮雲散亂流萍聚。", 
      "恨滿韓張離合處。", 
      "欲招騎龍帝鄉人，來詠叉魚春岸句。"
    ], 
    "rhythmic": "玉樓春"
  }, 
  {
    "author": "張孝忠", 
    "paragraphs": [
      "豆蔻梢頭春意濃。", 
      "薄羅衫子柳腰風。", 
      "人間乍識瑤池似，天上渾疑月殿空。", 
      "眉黛小，髻雲鬆。", 
      "揹人欲整又還慵。", 
      "多應沒個藏嬌處，滿鏡桃花帶雨紅。"
    ], 
    "rhythmic": "鷓鴣天"
  }, 
  {
    "author": "張孝忠", 
    "paragraphs": [
      "嬌紅隱映花稍霧。", 
      "金蓮容與歌聲度。", 
      "得句寫香箋。", 
      "江山此意傳。", 
      "醉當春好處。", 
      "不道因風絮。", 
      "去並錦闈眠。", 
      "青綾被底仙。"
    ], 
    "rhythmic": "菩薩蠻"
  }, 
  {
    "author": "張孝忠", 
    "paragraphs": [
      "堂上簪纓交錯，花間簾幕高張。", 
      "與君一詠一飛觴。", 
      "莫笑詩狂飲暢。", 
      "滿路光風轉蕙，吟邊宮柳斜行。", 
      "新詞妙絕動宮牆。", 
      "紫誥黃麻天上。"
    ], 
    "rhythmic": "西江月"
  }, 
  {
    "author": "張孝忠", 
    "paragraphs": [
      "楚山浮碧。", 
      "江漢無終極。", 
      "鄂渚幾行雲樹，天何意、限南北。", 
      "使君觴醉客。", 
      "健倒曾何惜。", 
      "三國英雄誰在，斜陽外、盡陳跡。"
    ], 
    "rhythmic": "霜天曉角"
  }, 
  {
    "author": "方有開", 
    "paragraphs": [
      "七裏灘邊，江光漠漠山如戟。", 
      "漁舟一葉。", 
      "徑入寒煙碧。", 
      "笑我塵勞，羞對雙臺石。", 
      "身如織。", 
      "年年行役。", 
      "魚鳥渾相識。"
    ], 
    "rhythmic": "點絳脣"
  }, 
  {
    "author": "方有開", 
    "paragraphs": [
      "跳出紅塵，都不顧、是非榮辱。", 
      "垂釣處、月明風細，水清山綠。", 
      "七裏灘頭帆落盡，長山瀧口潮回速。", 
      "問有誰、特爲上鉤來，劉文叔。", 
      "貂蟬貴，無人續。", 
      "金帶重，難拘束。", 
      "這白麻黃紙，豈曾經目。", 
      "昨夜客星侵帝座，且容伸腳加君腹。", 
      "問高風、今古有誰同，先生獨。"
    ], 
    "rhythmic": "滿江紅"
  }, 
  {
    "author": "許及之", 
    "paragraphs": [
      "舊俗傳荊楚。", 
      "正江城、梅炎藻夏，做成重午。", 
      "門艾釵符關何事，付與癡兒呆女。", 
      "耳不聽、湖邊鼉鼓。", 
      "獨炷爐香薰衣潤，對瀟瀟、翠竹都忘暑。", 
      "時展卷，誦騷語。", 
      "新愁不障西山雨。", 
      "問樓頭、登臨倦客，有誰懷古。", 
      "回首獨醒人何在，空把清尊酹與。", 
      "漾不到、瀟湘江渚。", 
      "我又相將湖南去，已安排、吊屈嘲漁父。", 
      "君有語，但分付。"
    ], 
    "rhythmic": "賀新郎"
  }, 
  {
    "author": "傅大詢", 
    "paragraphs": [
      "草草三間屋，愛竹旋添栽。", 
      "碧沙窗戶，眼前都是翠雲堆。", 
      "一月山翁高臥，踏雪水村清冷，木落遠山開。", 
      "唯有平安竹，留得伴寒梅。", 
      "喚家童，開門看，有誰來。", 
      "客來一笑，清話煮茗更傳杯。", 
      "有酒只愁無客，有客又愁無酒，酒熟且徘徊。", 
      "明日人間事，天自有安排。"
    ], 
    "rhythmic": "水調歌頭"
  }, 
  {
    "author": "傅大詢", 
    "paragraphs": [
      "梅要疏開，雪教遲下，怕他寒入江天。", 
      "有月橋仙客，相伴嬋娟。", 
      "巷陌昇平氣象，一時都在鳴弦。", 
      "望東家錦裏，雁到雲邊。", 
      "書到雲邊。", 
      "尊前翠眉環唱，道新腔字穩，花折聲圓。", 
      "此去鳳池遊戲，碧波添插金蓮。", 
      "看長生葉上，龜壽千年，人壽千年。"
    ], 
    "rhythmic": "錦堂春・錦堂春慢"
  }, 
  {
    "author": "傅大詢", 
    "paragraphs": [
      "春到江南，今年寒少，早有疏梅。", 
      "相伴雙鬆，吟哦風月，着意花開。", 
      "天香甚處安排。", 
      "便何似、調羹去來。", 
      "勁節仙姿，玉堂難老，身在蓬萊。"
    ], 
    "rhythmic": "柳梢青"
  }, 
  {
    "author": "傅大詢", 
    "paragraphs": [
      "江梅破臘，把一枝來報，□春消息。", 
      "錦帳銀瓶龍麝暖，畫燭光搖金碧。", 
      "雨徑桃花，一溪流水，路入神仙宅。", 
      "雲裳羽佩，洞天相會今夕。", 
      "堂下樂問靈鼉，玉人清唱，舞袖低迴雪。", 
      "富貴風流須道是，天上人間難得。", 
      "玉鏡臺邊，瓊漿盞畔，共說春心切。", 
      "百年偕老，鳳凰樓上風月。"
    ], 
    "rhythmic": "念奴嬌"
  }, 
  {
    "author": "傅大詢", 
    "paragraphs": [
      "玉佩簪纓。", 
      "羅襪生塵。", 
      "問何時、來到湘濱。", 
      "堯蓂五葉，二月陽春。", 
      "一霎時風，一霎時雨，一霎時晴。", 
      "有子鳴琴。", 
      "有路登瀛。", 
      "戲斑衣、溫酒重斟。", 
      "蟠桃難老，相伴長生。", 
      "一千年花，一千年果，一千年人。"
    ], 
    "rhythmic": "行香子"
  }, 
  {
    "author": "劉德秀", 
    "paragraphs": [
      "雨沐秋榮薄。", 
      "瑩湖光、琉璃千頃，浪平如削。", 
      "步繞湖邊佳絕處，時涌瓊樓珠閣。", 
      "記一一、經行皆昨。", 
      "十萬人家空翠裏，借姮娥、玉鑑相依約。", 
      "卷霧箔，飛煙幕。", 
      "天機雲錦才收卻。", 
      "放芙蓉、岸花十里，翠紅成幄。", 
      "向晚買舟撐月去，笑引銀漢共酌。", 
      "醉欲起、騎鯨碧落。", 
      "試喚坡仙哦妙句，問淡妝、此夕如何著。", 
      "只雲月，是梳掠。"
    ], 
    "rhythmic": "賀新郎"
  }, 
  {
    "author": "吳鎰", 
    "paragraphs": [
      "澄徹北湖水，圓鏡瑩青銅。", 
      "客槎星漢天上，隱隱暗朝通。", 
      "六月浮雲落日，十頃增冰積雪，勝絕與誰同。", 
      "羅襪步新月，翠袖倚涼風。", 
      "子韓子，叫虞帝，傲祝融。", 
      "御風凌霧來去，邂逅此從容。", 
      "欲問騎驎何處，試舉叉魚故事，驚起碧潭龍。", 
      "乞我飛霞佩，從子廣寒宮。"
    ], 
    "rhythmic": "水調歌頭"
  }, 
  {
    "author": "吳鎰", 
    "paragraphs": [
      "三楚上游地，五嶺翠眉橫。", 
      "杜詩韓筆難盡，身到眼增明。", 
      "最好流泉百道，НН繞城縈市，唯見洛陽城。", 
      "化鶴三千歲，橘井尚悽清。", 
      "閬風客，紫貝闕，白玉京。", 
      "不堪天上官府，時此駐霓旌。", 
      "歲晚朔雲邊雪，壓盡蠻煙瘴雨，過雁落寒汀。", 
      "況有如泉酒，細與故人傾。"
    ], 
    "rhythmic": "水調歌頭"
  }, 
  {
    "author": "林淳", 
    "paragraphs": [
      "瀟灑東湖上，夜雨洗清秋。", 
      "朝來塵霽，凝望千里興悠悠。", 
      "山色揉藍深染，波影青銅新鑄，□冷翠光浮。", 
      "蓑笠真吾事，聊整釣魚鉤。", 
      "坐中客，凌王謝，更風流。", 
      "一觴一詠，豪俊談笑氣吞牛。", 
      "花月連環長好，到處名園池□，遇景且遨遊。", 
      "試問陶元亮，底事賦歸休。"
    ], 
    "rhythmic": "水調歌頭"
  }, 
  {
    "author": "林淳", 
    "paragraphs": [
      "天近襖知雨露濃。", 
      "湖山無日不春風。", 
      "閒花野草皆掀舞，曾在君王顧盼中。", 
      "時易得，會難逢。", 
      "朝爲逆旅暮三公。", 
      "蛟龍得雨飛無便，雞犬騰雲夙有功。"
    ], 
    "rhythmic": "鷓鴣天"
  }, 
  {
    "author": "林淳", 
    "paragraphs": [
      "富貴園林。", 
      "清虛清館，隨意登臨。", 
      "物外風光，雲明花媚，鳥語煙深。", 
      "徐徐緩轡微吟。", 
      "迤邐度、鬆間柳陰。", 
      "覽遍幽奇，小舟歸晚，月映波心。"
    ], 
    "rhythmic": "柳梢青"
  }, 
  {
    "author": "林淳", 
    "paragraphs": [
      "卻憶西湖爛漫遊。", 
      "水涵山影翠光浮。", 
      "輕舟短棹不驚鷗。", 
      "帶露精神花嫵媚，依風情態柳溫柔。", 
      "鶯歌燕語巧相留。"
    ], 
    "rhythmic": "浣溪沙", 
    "tags": [
      "西湖"
    ]
  }, 
  {
    "author": "王炎2", 
    "paragraphs": [
      "落花時節近清明。", 
      "南園芳草青。", 
      "東風料峭雨難晴。", 
      "那堪中宿酲。", 
      "回首處，自銷凝。", 
      "誰知人瘦生。", 
      "倚闌無語不禁情。", 
      "杜鵑啼數聲。"
    ], 
    "rhythmic": "阮郎歸"
  }, 
  {
    "author": "王炎2", 
    "paragraphs": [
      "深紅數點吹花絮。", 
      "又燕子、飛來語。", 
      "遠水平蕪春欲暮。", 
      "年年長是，清明時候，故遣人憔悴。", 
      "竹雞啼罷山村雨。", 
      "正寥落、無情緒。", 
      "猛省從前多少事。", 
      "綠楊堤上，樓臺如畫，此景今何處。"
    ], 
    "rhythmic": "青玉案"
  }, 
  {
    "author": "王炎2", 
    "paragraphs": [
      "流水繞孤村。", 
      "楊柳當門。", 
      "昔年此地往來頻。", 
      "認得綠楊攜手處，笑語如存。", 
      "往事不堪論。", 
      "強對清尊。", 
      "梅花香裏月黃昏。", 
      "白首重來誰是伴，獨自銷魂。"
    ], 
    "rhythmic": "浪淘沙令"
  }, 
  {
    "author": "王炎2", 
    "paragraphs": [
      "緗桃花樹下，記羅襪、昔經行。", 
      "至今日重來，人惟獨自，花亦凋零。", 
      "青鳥杳無信息，遍人間、何處覓雲軿。", 
      "紅錦織殘舊字，玉簫吹斷餘聲。", 
      "銷凝。", 
      "衣故幾時更。", 
      "又誰復卿卿。", 
      "念鏡裏琴中，離鸞有恨，別鵠無情。", 
      "齊眉處同笑語，但有時、夢見似平生。", 
      "愁對嬋娟三五，素光暫缺還盈。"
    ], 
    "rhythmic": "木蘭花慢"
  }, 
  {
    "author": "王炎2", 
    "paragraphs": [
      "呢喃燕語。", 
      "共訴春歸去。", 
      "春去從他留不住。", 
      "落盡枝頭紅雨。", 
      "老翁袖手優遊。", 
      "閒愁不到眉頭。", 
      "過了麥黃椹紫，歸期只在新秋。"
    ], 
    "rhythmic": "清平樂"
  }, 
  {
    "author": "王炎2", 
    "paragraphs": [
      "兒曹耳語。", 
      "借問何處去。", 
      "家在翠微深處住。", 
      "生計一犁春雨。", 
      "客中且恁浮游。", 
      "莫將事掛心頭。", 
      "縱使人生滿百，算來更幾春秋。"
    ], 
    "rhythmic": "清平樂"
  }, 
  {
    "author": "王炎2", 
    "paragraphs": [
      "月色十分圓。", 
      "風露娟娟。", 
      "木犀香裏憑闌干。", 
      "河漢橫斜天似水，玉鑑光寒。", 
      "草草具杯盤。", 
      "相對蒼顏。", 
      "素娥莫惜少留連。", 
      "秋氣平分蟾兔滿，動是經年。"
    ], 
    "rhythmic": "浪淘沙"
  }, 
  {
    "author": "王炎2", 
    "paragraphs": [
      "渡口喚扁舟，雨後青綃皺。", 
      "輕暖相重護病軀，料峭還寒透。", 
      "老大自傷春，非爲花枝瘦。", 
      "那得心情似少年，雙燕歸時候。"
    ], 
    "rhythmic": "卜算子"
  }, 
  {
    "author": "王炎2", 
    "paragraphs": [
      "散策問芳菲，春半花猶未。", 
      "蓓蕾枝頭怯苦寒，恰似人憔悴。", 
      "人莫恨花遲，天自催寒去。", 
      "雨意才收日氣濃，玉靨紅如醉。"
    ], 
    "rhythmic": "卜算子"
  }, 
  {
    "author": "王炎2", 
    "paragraphs": [
      "清波渺渺日暉暉。", 
      "柳依依。", 
      "草離離。", 
      "老大逢春，情緒有誰知。", 
      "簾箔四垂庭院靜，人獨處，燕雙飛。", 
      "怯寒未敢試春衣。", 
      "踏青時。", 
      "懶追隨。", 
      "野蔌山淆，村釀可從宜。", 
      "不向花邊拼一醉，花不語，笑人癡。"
    ], 
    "rhythmic": "江城子"
  }, 
  {
    "author": "王炎2", 
    "paragraphs": [
      "鏡中失畫雙青鬢。", 
      "懶更佔花信。", 
      "小梅半謝雨垂垂。", 
      "未許輕紅破蕾、綴桃枝。", 
      "社前歸燕穿簾語。", 
      "似說人憔悴。", 
      "自緣老去少歡悰。", 
      "不是春寒料峭、怯東風。"
    ], 
    "rhythmic": "虞美人"
  }, 
  {
    "author": "王炎2", 
    "paragraphs": [
      "雲淡日曨明。", 
      "久雨潺潺乍得晴。", 
      "社近東皋農務急，催耕。", 
      "又見菖蒲出水清。", 
      "池面縠紋平。", 
      "掠水迎風燕羽輕。", 
      "試出訪尋春色看，相迎。", 
      "巧笑花枝似有情。"
    ], 
    "rhythmic": "南鄉子"
  }, 
  {
    "author": "王炎2", 
    "paragraphs": [
      "胭脂點。", 
      "海棠落盡青春晚。", 
      "青春晚。", 
      "少年遊樂，而今慵懶。", 
      "春光不可無人管。", 
      "花邊酌酒隨深淺。", 
      "隨深淺。", 
      "牡丹紅透，荼䕷香遠。"
    ], 
    "rhythmic": "憶秦娥"
  }, 
  {
    "author": "王炎2", 
    "paragraphs": [
      "欲近上元人意好，月如人意團圓。", 
      "暖風催趣養花天。", 
      "三山來鶴駕，萬戶識鳧仙。", 
      "手種河陽桃李樹，暫時來看春妍。", 
      "綵衣一笑棹觥船。", 
      "明年當此日，人到鳳池邊。"
    ], 
    "rhythmic": "臨江仙"
  }, 
  {
    "author": "王炎2", 
    "paragraphs": [
      "時節近元宵，天意人情都好。", 
      "煙柳露桃枝上，覺今年春早。", 
      "遏雲一曲鳳將雛，疑是在蓬島。", 
      "玉筍扶杯瀲灩，願黑頭難老。"
    ], 
    "rhythmic": "好事近"
  }, 
  {
    "author": "王炎2", 
    "paragraphs": [
      "愛日護輕暖，醞造小春時。", 
      "桃溪雲斂，一點郎星吐青輝。", 
      "煉玉顏容難老，點漆精神如舊，不用摘霜髭。", 
      "厭薄蓬萊景，戲踏兩鳧飛。", 
      "潘花底，陶柳外，細民肥。", 
      "萬家喜色，融瑞氣擁牙緋。", 
      "憑仗春蔥洗玉，領略朱櫻度曲，引滿又何辭。", 
      "只待琴歌畢，安步上丹墀。"
    ], 
    "rhythmic": "水調歌頭"
  }, 
  {
    "author": "王炎2", 
    "paragraphs": [
      "曉來雨過，正海棠枝上，胭脂如滴。", 
      "桃杏不敢來比似，信是傾城傾國。", 
      "藏韻收香，誰能描貌，閣盡詩人筆。", 
      "從教睡去，爲留銀燭終夕。", 
      "不待過了清明，綠陰結子，無處尋春色。", 
      "簌簌輕紅飛一片，便覺臨風悽惻。", 
      "莫道無情，嫣然一笑，也似曾相識。", 
      "惜花無主，自憐身是行客。"
    ], 
    "rhythmic": "念奴嬌"
  }, 
  {
    "author": "王炎2", 
    "paragraphs": [
      "秋色滿東籬。", 
      "露滴風吹。", 
      "憑誰折取泛芳卮。", 
      "長是年年重九日，苦恨開遲。", 
      "因記得當時。", 
      "共拈纖枝。", 
      "而今寂寞鳳孤飛。", 
      "不似舊來心緒好，惟有花知。"
    ], 
    "rhythmic": "浪淘沙令"
  }, 
  {
    "author": "王炎2", 
    "paragraphs": [
      "一番飛次春風巧，細看工夫。", 
      "點綴紅酥。", 
      "此際多應別處無。", 
      "玉人不與花爲主，辜負芳菲。", 
      "香透簾幃。", 
      "誰向釵頭插一枝。"
    ], 
    "rhythmic": "採桑子"
  }, 
  {
    "author": "王炎2", 
    "paragraphs": [
      "玉頰映紅綃，才報東風消息。", 
      "雖則清臞如許，有生香真色。", 
      "相看動是隔年期，忍不飲涓滴。", 
      "莫待輕飛一片，卻說花堪惜。"
    ], 
    "rhythmic": "好事近"
  }, 
  {
    "author": "王炎2", 
    "paragraphs": [
      "雪片幻成肌骨，月華借與精神。", 
      "一聲羌笛怨黃昏。", 
      "吹香飄縞袂，脫跡委紅裙。", 
      "枝上青青結子，子中白白藏仁。", 
      "那時別是一家春。", 
      "劈泥嘗煮酒，拂席臥清陰。"
    ], 
    "rhythmic": "臨江仙"
  }, 
  {
    "author": "王炎2", 
    "paragraphs": [
      "膩玉染深紅，豔麗難常好。", 
      "已是人間祓禊時，花亦隨春老。", 
      "喚起麴生來，醉賞惟宜早。", 
      "此去陰晴十日間，點點粘芳草。"
    ], 
    "rhythmic": "卜算子"
  }, 
  {
    "author": "王炎2", 
    "paragraphs": [
      "博山香霧冷，新雨過、怯單衣。", 
      "正飛絮濛濛，平蕪杳杳，家在天涯。", 
      "春難住、人易老，又等閒過了踏青時。", 
      "枝上紅稀綠暗，杜鵑剛向人啼。", 
      "依依。", 
      "謾嘆歌生彈鋏，塵滿弦徽。", 
      "想北山猿鶴，南溪鷗鷺，怪我歸遲。", 
      "青雲事、今已晚，倚小窗、誰與話襟期。", 
      "對酒有愁可解，擘箋無怨休題。"
    ], 
    "rhythmic": "木蘭花慢"
  }, 
  {
    "author": "王炎2", 
    "paragraphs": [
      "日腳才添一線長。", 
      "葭灰吹玉管，轉新陽。", 
      "老來添得鬢邊霜。", 
      "年華換，歸思滿滄浪。", 
      "喚客對凝香。", 
      "公庭鳧騖散，緩行觴。", 
      "何須紅袖立成行。", 
      "清淡好，勝似聽絲簧。"
    ], 
    "rhythmic": "小重山"
  }, 
  {
    "author": "王炎2", 
    "paragraphs": [
      "幾回幽夢繞家山。", 
      "怯聞梅弄殘。", 
      "瀟瀟黃落客氈寒。", 
      "不禁衣帶寬。", 
      "身外事，意闌珊。", 
      "人間行路難。", 
      "尋思百計不如閒。", 
      "休貪朱兩轓。"
    ], 
    "rhythmic": "阮郎歸"
  }, 
  {
    "author": "王炎2", 
    "paragraphs": [
      "試問休官林下去，何人得似高年。", 
      "壺中不記歲時遷。", 
      "吹簫新有伴，餐玉共求仙。", 
      "有客尊前曾得見，月眉雲鬢娟娟。", 
      "斷腸刺史獨無眠。", 
      "誰能聞一曲，偷向笛中傳。"
    ], 
    "rhythmic": "臨江仙"
  }, 
  {
    "author": "王炎2", 
    "paragraphs": [
      "思憶故園花又發，等閒過了流年。", 
      "休論升擢與平遷。", 
      "拂衣歸去好，無事即神仙。", 
      "況是老人頭雪白，羞看紅粉嬋娟。", 
      "鸞孤鳳只且隨緣。", 
      "莫將桃葉曲，留與世人傳。"
    ], 
    "rhythmic": "臨江仙"
  }, 
  {
    "author": "王炎2", 
    "paragraphs": [
      "新漲鴨頭綠，春滿白蘋洲。", 
      "小停畫鷁，莫便折柳話離愁。", 
      "飄渺觚棱在望，不用東風借便，一瞬到皇州。", 
      "別酒十分酌，何惜覆瑤舟。", 
      "從此去，上華頂，入清流。", 
      "人門如許，自合唾手復公侯。", 
      "老我而今衰謝，夢繞故園鬆菊，底事更遲留。", 
      "早晚掛冠去，江上狎浮鷗。"
    ], 
    "rhythmic": "水調歌頭"
  }, 
  {
    "author": "王炎2", 
    "paragraphs": [
      "天末家何許，津頭客未歸。", 
      "柳梢綠暗早鶯啼。", 
      "蝴蝶不知春去、繞園飛。", 
      "選勝多遊冶，當壚有麗姝。", 
      "青翰載酒泛晴暉。", 
      "不忍十分寥落、負花時。"
    ], 
    "rhythmic": "南柯子・南歌子"
  }, 
  {
    "author": "王炎2", 
    "paragraphs": [
      "閒日似年長，又在他鄉春暮。", 
      "柳外一聲鶗鴂，怨落花飛絮。", 
      "苧羅只似舊時村，佳人在何處。", 
      "試問鴟夷因甚，載輕顰同去。"
    ], 
    "rhythmic": "好事近"
  }, 
  {
    "author": "王炎2", 
    "paragraphs": [
      "杜鵑聲斷日曈曨。", 
      "過雨溼殘紅。", 
      "老色菱花影裏，客愁蕉葉香中。", 
      "柳梢飛絮，桃梢結子，斷送春風。", 
      "莫恨春無覓處，明年還在芳叢。"
    ], 
    "rhythmic": "朝中措"
  }, 
  {
    "author": "王炎2", 
    "paragraphs": [
      "對鏡鸞休舞，求凰鳳自飛。", 
      "珠鈿翠珥密封題。", 
      "中有鸞箋細字、沒人知。", 
      "環佩燈前結，輜軿月下歸。", 
      "笑他織女夜鳴機。", 
      "空與牛郎相望、不相隨。"
    ], 
    "rhythmic": "南柯子・南歌子"
  }, 
  {
    "author": "王炎2", 
    "paragraphs": [
      "薔薇露染玉肌膚。", 
      "欲試縷金衣。", 
      "一種出塵態度，偏宜月伴風隨。", 
      "初疑邂逅，湘妃洛女，似是還非。", 
      "只恐乘雲輕舉，翩然飛度瑤池。"
    ], 
    "rhythmic": "朝中措"
  }, 
  {
    "author": "王炎2", 
    "paragraphs": [
      "蔌蔌落紅都盡，依然見此清姝。", 
      "水沈爲骨玉爲膚。", 
      "留得春光少住。", 
      "鴛帳巧藏翠幔，燕釵斜嚲纖枝。", 
      "休將往事更尋思。", 
      "且爲濃香一醉。"
    ], 
    "rhythmic": "西江月"
  }, 
  {
    "author": "王炎2", 
    "paragraphs": [
      "葭管風微。", 
      "萊衣香軟，歌鳳將雛。", 
      "笑酌流霞，問人何處，別有瑤池。", 
      "相將月佩霞裾。", 
      "領鳧舄、歸朝玉墀。", 
      "管取長年，進封大國，穩住清都。"
    ], 
    "rhythmic": "柳梢青"
  }, 
  {
    "author": "王炎2", 
    "paragraphs": [
      "木落天寒，年華又暮。", 
      "老來多病須調護。", 
      "詩編酒榼總無緣，閒中贏得瞢騰睡。", 
      "塵暗犀梳，香消翠被。", 
      "悄無音信來青羽。", 
      "新愁正上自眉峯，黃昏庭院瀟瀟雨。"
    ], 
    "rhythmic": "踏莎行"
  }, 
  {
    "author": "王炎2", 
    "paragraphs": [
      "一杯椒醑。", 
      "惜飲難成醉。", 
      "爆竹聲中人未睡。", 
      "共道今宵守歲。", 
      "不如且就衾裯。", 
      "誰能細數更籌。", 
      "三百六旬過了，明朝卻是年頭。"
    ], 
    "rhythmic": "清平樂"
  }, 
  {
    "author": "王炎2", 
    "paragraphs": [
      "山冥雲陰重，天寒雨意濃。", 
      "數枝幽豔溼啼紅。", 
      "莫爲惜花惆悵、對東風。", 
      "蓑笠朝朝出，溝塍處處通。", 
      "人間辛苦是三農。", 
      "要得一犁水足、望年豐。"
    ], 
    "rhythmic": "南柯子・南歌子"
  }, 
  {
    "author": "王炎2", 
    "paragraphs": [
      "淡飯粗衣隨分過。", 
      "新成就、庵寮一個。", 
      "靜處藏身，十分自在，只恁麼、有何不可。", 
      "過眼空花都看破。", 
      "紅塵外、獨行獨坐。", 
      "也沒籌量，也沒系絆，更覓甚、三乘四果。"
    ], 
    "rhythmic": "夜行船"
  }, 
  {
    "author": "王炎2", 
    "paragraphs": [
      "鶗鴂一聲春事了，不知苦勸誰歸。", 
      "花梢香露染薔薇。", 
      "小梅酸著齒，酒榼正堪攜。", 
      "鴨綠一篙新雨過，遠山半出修眉。", 
      "仙翁理棹欲來時。", 
      "繞檐烏鵲喜，報與主人知。"
    ], 
    "rhythmic": "臨江仙"
  }, 
  {
    "author": "王炎2", 
    "paragraphs": [
      "鶯啼花謝，斷送春歸去。", 
      "雨後聽鵑聲，恰似訴、留春不住。", 
      "韶光易邁，暗被老相催，無個事，沒些愁，方是安身處。", 
      "載鬆種菊，相對爲賓主。", 
      "終日掩柴扉，但只有、清風時度。", 
      "不忺把酒，又不喜觀書，飢時飯，飽時茶，困即齁齁睡。"
    ], 
    "rhythmic": "驀山溪"
  }, 
  {
    "author": "王炎2", 
    "paragraphs": [
      "頭如雪。", 
      "塵緣滾滾無休歇。", 
      "無休歇。", 
      "買田築屋，是何時節。", 
      "從今事事都休說。", 
      "巢安寮裏藏疏拙。", 
      "藏疏拙。", 
      "許誰爲伴，溪山風月。"
    ], 
    "rhythmic": "憶秦娥"
  }, 
  {
    "author": "王炎2", 
    "paragraphs": [
      "宦海浮沉，名與字、不能彰徹。", 
      "青雲上、諸公袞袞，難登狹劣。", 
      "結綬彈冠成底事，解頤折角皆虛說。", 
      "待黃粱、夢覺始歸來，非明哲。", 
      "易消釋，空中雪。", 
      "多虧缺，天邊月。", 
      "算人生必有，衰羸時節。", 
      "恁是一陽來複後，梅花柳眼先春發。", 
      "料明年、又老似今年，當休歇。"
    ], 
    "rhythmic": "滿江紅"
  }, 
  {
    "author": "王炎2", 
    "paragraphs": [
      "往年餬口謀升斗。", 
      "朱墨塵埃粘兩袖。", 
      "黃粱夢斷始歸來，依舊琴書當左右。", 
      "而今藏取持螯手。", 
      "林下獨居閒散又。", 
      "問之何以得長年，寡慾少思安老朽。"
    ], 
    "rhythmic": "玉樓春"
  }, 
  {
    "author": "王炎2", 
    "paragraphs": [
      "大都四緒陰晴半。", 
      "天上油雲舒又卷。", 
      "若還心也似雲閒，老色何由來上面。", 
      "生平辛苦今瀟散。", 
      "得喪榮枯皆歷遍。", 
      "人言不死是神仙，我但耳聞非眼見。"
    ], 
    "rhythmic": "玉樓春"
  }, 
  {
    "author": "楊冠卿", 
    "paragraphs": [
      "滿院落花春寂。", 
      "風絮一簾斜日。", 
      "翠鈿曉寒輕，獨倚千秋無力。", 
      "無力。", 
      "無力。", 
      "蹙破遠山愁碧。"
    ], 
    "rhythmic": "如夢令"
  }, 
  {
    "author": "楊冠卿", 
    "paragraphs": [
      "嬌鶯恰恰啼，過水翻回去。", 
      "欲共訴芳心，故繞池邊樹。", 
      "人去綺窗閒，絃斷秦箏柱。", 
      "百囀聽新聲，總是傷心處。"
    ], 
    "rhythmic": "生查子"
  }, 
  {
    "author": "楊冠卿", 
    "paragraphs": [
      "消瘦不勝寒，獨立江南路。", 
      "羅襪暗生塵，不見凌波步。", 
      "蘭佩解鳴璫，往事憑誰訴。", 
      "一紙彩雲箋，好寄青鸞去。"
    ], 
    "rhythmic": "生查子"
  }, 
  {
    "author": "楊冠卿", 
    "paragraphs": [
      "瀟湘日暮時，倚棹蒹葭浦。", 
      "不見獨醒人，愁對湘妃語。", 
      "璧月送歸雲，一葉蓮舟舉。", 
      "寶瑟奏清商，波底魚龍舞。"
    ], 
    "rhythmic": "生查子"
  }, 
  {
    "author": "楊冠卿", 
    "paragraphs": [
      "洞口春深長薜蘿。", 
      "幽棲地僻少經過。", 
      "一溪新綠漲晴波。", 
      "驚夢覺來啼鳥近，惜春歸去落花多。", 
      "東風獨倚奈愁何。"
    ], 
    "rhythmic": "浣溪沙"
  }, 
  {
    "author": "楊冠卿", 
    "paragraphs": [
      "銀葉香銷暑簟清。", 
      "枕鴛醉倚玉釵橫。", 
      "起來紅日半窗明。", 
      "多病情懷無可奈，惜花天氣惱餘酲。", 
      "瑤琴誰弄曉鶯聲。"
    ], 
    "rhythmic": "浣溪沙"
  }, 
  {
    "author": "楊冠卿", 
    "paragraphs": [
      "漁舟簇簇。", 
      "西塞山前宿。", 
      "流水落紅香遠，春江漲、葡萄綠。", 
      "蘄竹。", 
      "奏新曲。", 
      "驚回幽夢獨。", 
      "卻把漁竿遠去，騎鯨背、釣璜玉。"
    ], 
    "rhythmic": "霜天曉角"
  }, 
  {
    "author": "楊冠卿", 
    "paragraphs": [
      "蒼生喘未蘇，賈筆論孤憤。", 
      "文采風流今尚存，毫髮無遺恨。", 
      "悽惻近長沙，地僻秋將盡。", 
      "長使英雄淚滿襟，天意高難問。"
    ], 
    "rhythmic": "卜算子"
  }, 
  {
    "author": "楊冠卿", 
    "paragraphs": [
      "翠簾晝卷。", 
      "庭花日影初轉。", 
      "酒力未醒，眉黛還斂。", 
      "停歌扇。", 
      "背畫闌倚遍。", 
      "情無限。", 
      "悵韶華又晚。", 
      "錦韉去後，愁寬珠袖金釧。", 
      "碧雲信遠。", 
      "難託西樓雁。", 
      "空寫銀箏怨。", 
      "腸欲斷。", 
      "更落紅萬點。"
    ], 
    "rhythmic": "垂絲釣"
  }, 
  {
    "author": "楊冠卿", 
    "paragraphs": [
      "飛雲障碧江天暮。", 
      "杏花簾幕黃昏雨。", 
      "翠袖怯春寒。", 
      "有人愁倚闌。", 
      "天涯芳草路。", 
      "目送徵鴻去。", 
      "人遠玉關長。", 
      "尺書難寄將。"
    ], 
    "rhythmic": "菩薩蠻"
  }, 
  {
    "author": "楊冠卿", 
    "paragraphs": [
      "春山愁對修眉綠。", 
      "春衫誰爲裁冰縠。", 
      "日暮倚闌干。", 
      "不禁菸霧寒。", 
      "湖邊歸去路。", 
      "猶記傳觴處。", 
      "往事等空花。", 
      "客心驚歲華。"
    ], 
    "rhythmic": "菩薩蠻"
  }, 
  {
    "author": "楊冠卿", 
    "paragraphs": [
      "冰肌玉襯香綃薄。", 
      "無言獨倚闌干角。", 
      "相見又還休。", 
      "可堪歸去愁。", 
      "碧波溪上路。", 
      "幾陣黃昏雨。", 
      "歸去斷人腸。", 
      "紗廚枕簟涼。"
    ], 
    "rhythmic": "菩薩蠻"
  }, 
  {
    "author": "楊冠卿", 
    "paragraphs": [
      "玉妃夜宴瑤池冷。", 
      "翩然飛下霓旌影。", 
      "天闊水雲長。", 
      "風飄舞袖香。", 
      "姑山人似舊。", 
      "清壓紅梅瘦。", 
      "同憑玉闌干。", 
      "光搖銀海寒。"
    ], 
    "rhythmic": "菩薩蠻"
  }, 
  {
    "author": "楊冠卿", 
    "paragraphs": [
      "晚起倦梳妝，斜壓翠鬟雲鬢。", 
      "手拈花枝輒笑，問青鸞音信。", 
      "繡簾慵卷玉鉤垂，風篁奏餘韻。", 
      "燈火黃昏院落，報雕鞍人近。"
    ], 
    "rhythmic": "好事近"
  }, 
  {
    "author": "楊冠卿", 
    "paragraphs": [
      "細雨落檐花，簾卷金泥紅溼。", 
      "樓外遠山橫翠，染修眉愁碧。", 
      "舊遊春夢了無痕，香塵暗瑤瑟。", 
      "憑仗青鸞飛去，問新來消息。"
    ], 
    "rhythmic": "好事近"
  }, 
  {
    "author": "楊冠卿", 
    "paragraphs": [
      "傷漂泊。", 
      "負了花前期約。", 
      "寒食清明都過卻。", 
      "愁懷無處著。", 
      "晴日柳陰池閣。", 
      "風絮斜穿簾幕。", 
      "簾外鞦韆閒彩索。", 
      "斷腸人寂寞。"
    ], 
    "rhythmic": "謁金門"
  }, 
  {
    "author": "楊冠卿", 
    "paragraphs": [
      "東風惡。", 
      "雪花亂舞穿簾幕。", 
      "穿簾幕。", 
      "寒侵綠綺，音斷絃索。", 
      "宮梅已破香紅萼。", 
      "梅妝想稱伊梳掠。", 
      "伊梳掠。", 
      "十分全似，舊時京洛。"
    ], 
    "rhythmic": "憶秦娥"
  }, 
  {
    "author": "楊冠卿", 
    "paragraphs": [
      "雲垂幕。", 
      "江天雪似楊花落。", 
      "楊花落。", 
      "翠衾不暖，曉寒偏覺。", 
      "起來獨倚西樓角。", 
      "客懷無耐傷離索。", 
      "傷離索。", 
      "蠻箋欲寄，塞鴻難託。"
    ], 
    "rhythmic": "憶秦娥"
  }, 
  {
    "author": "楊冠卿", 
    "paragraphs": [
      "翠團嘉樹。", 
      "杜宇呼春去。", 
      "簾卷金泥凝望處。", 
      "幾點紅薇香雨。", 
      "等閒過了花時。", 
      "殷勤來問酴醿。", 
      "恰有一枝春在，畫樓紅日林西。"
    ], 
    "rhythmic": "清平樂"
  }, 
  {
    "author": "楊冠卿", 
    "paragraphs": [
      "紅藥翻階。", 
      "天香國豔，輝映樓臺。", 
      "解語渾如，三千粉黛，十二金釵。", 
      "青鞋踏破蒼苔。", 
      "趁舞蝶、遊蜂去來。", 
      "宿粉偷香，也應難似，年少情懷。"
    ], 
    "rhythmic": "柳梢青"
  }, 
  {
    "author": "楊冠卿", 
    "paragraphs": [
      "金蕊飄殘。", 
      "江城秋晚，月冷霜寒。", 
      "一種幽芳，雕冰鏤玉，舞鳳翔鸞。", 
      "悠然靜對南山。", 
      "笑瓊沼、鴛飛翠瀾。", 
      "小玉驚呼，太真嬌困，俯檻慵看。"
    ], 
    "rhythmic": "柳梢青"
  }, 
  {
    "author": "楊冠卿", 
    "paragraphs": [
      "歸夢迢迢。", 
      "分明曾見，舞遍雲韶。", 
      "解道相思，愁寬金釧，瘦損宮腰。", 
      "覺來情緒無聊。", 
      "正戍角、聲翻麗譙。", 
      "楚塞山長，巫陽人遠，斗帳香消。"
    ], 
    "rhythmic": "柳梢青"
  }, 
  {
    "author": "楊冠卿", 
    "paragraphs": [
      "妙墨龍蛇飛動，新詞雪月交光。", 
      "論文齒頰帶冰霜。", 
      "鳳閣從來宮樣。", 
      "壽菊叢開三徑，清姿高壓羣芳。", 
      "折花聊爾問行藏。", 
      "會見橫飛直上。"
    ], 
    "rhythmic": "西江月"
  }, 
  {
    "author": "楊冠卿", 
    "paragraphs": [
      "羅襪浪傳仙子，宮梅休寫華光。", 
      "人言壽客飽經霜。", 
      "不趁凡花入樣。", 
      "萬玉森羅素節，一枝剩有餘芳。", 
      "孤高肯使蝶蜂藏。", 
      "特立甘泉頂上。"
    ], 
    "rhythmic": "西江月"
  }, 
  {
    "author": "楊冠卿", 
    "paragraphs": [
      "昨夢鈞天帝所，曾陪奏賦明光。", 
      "玉除金蕊映秋霜。", 
      "盡道宮花別樣。", 
      "嬌額塗黃牢就，金蓮襯步齊芳。", 
      "舞鸞儀鳳巧難藏。", 
      "羞殺繁紅陌上。"
    ], 
    "rhythmic": "西江月"
  }, 
  {
    "author": "楊冠卿", 
    "paragraphs": [
      "綠波芳草路。", 
      "別離記南浦。", 
      "香雲翦贈青絲縷。", 
      "釵分金半股。", 
      "釵分金半股。", 
      "陽關一曲聲悽楚。", 
      "惹起離筵愁緒。", 
      "夢魂擬逐徵鴻去。", 
      "行雲無定據。", 
      "行雲無定據。"
    ], 
    "rhythmic": "東坡引"
  }, 
  {
    "author": "楊冠卿", 
    "paragraphs": [
      "歲月如馳烏兔飛。", 
      "情懷著酒強支持。", 
      "經年不見宮妝面，穠碧誰斟翡翠卮。", 
      "江路晚，夕陽低。", 
      "奚奴空負錦囊歸。", 
      "欲憑驛使傳芳信，未放東風第一枝。"
    ], 
    "rhythmic": "鷓鴣天"
  }, 
  {
    "author": "楊冠卿", 
    "paragraphs": [
      "一笑回眸百媚生。", 
      "嬌羞佯不語，豔波橫。", 
      "緩移蓮步繞階行。", 
      "凝情久，幽怨託銀箏。", 
      "些事那回曾。", 
      "水晶雙枕冷，簟紋平。", 
      "窺人燕子苦無情。", 
      "驚夢斷，何處覓雲行。"
    ], 
    "rhythmic": "小重山"
  }, 
  {
    "author": "楊冠卿", 
    "paragraphs": [
      "舞處曾看花滿面。", 
      "獨倚東風，往事思量遍。", 
      "綠怨紅愁春不管。", 
      "天涯芳草人腸斷。", 
      "一紙雲箋魚雁遠。", 
      "歸鳳求凰，誰識琴心怨。", 
      "臂枕香消眉黛斂。", 
      "也應爲我寬金釧。"
    ], 
    "rhythmic": "蝶戀花"
  }, 
  {
    "author": "楊冠卿", 
    "paragraphs": [
      "月冷花寒宮漏促。", 
      "人在虛檐，玉體溫無粟。", 
      "絃斷鸞膠還再續。", 
      "嬌雲時霎情難足。", 
      "解道雙鴛愁獨宿。", 
      "宿翠偎紅，蛺蝶元相逐。", 
      "蓬海路遙天六六。", 
      "終須伴我騎黃鵠。"
    ], 
    "rhythmic": "蝶戀花"
  }, 
  {
    "author": "楊冠卿", 
    "paragraphs": [
      "春漲一篙綠，江闊暮濤寒。", 
      "龍驤萬斛飛舉，鯨飲酒杯寬。", 
      "醉倚舵樓清嘯，目送孤鴻杳靄，景意與俱閒。", 
      "恍若馭風去，蓬島舊家山。", 
      "記吾廬，環翠竹，拱蒼官。", 
      "碧雲信杳，誰爲日日報平安。", 
      "桂棹桃溪歸後，流水落紅香寂，春事想闌珊。", 
      "賴有錦囊句，寫向此中看。"
    ], 
    "rhythmic": "水調歌頭"
  }, 
  {
    "author": "楊冠卿", 
    "paragraphs": [
      "形勝訪淮楚，騎鶴到揚州。", 
      "春風十里簾幕，香靄小紅樓。", 
      "樓外長江今古，誰是濟川舟楫，煙浪拍天浮。", 
      "喜見紫芝宇，儒雅更風流。", 
      "氣吞虹，才倚馬，爛銀鉤。", 
      "功名年少餘事，鵰鶚幾橫秋。", 
      "行演絲綸天上，環倚玉皇香案，仙袂揖浮丘。", 
      "落筆驚風雨，潤色煥皇猷。"
    ], 
    "rhythmic": "水調歌頭", 
    "tags": [
      "長江"
    ]
  }, 
  {
    "author": "楊冠卿", 
    "paragraphs": [
      "年少青雲客，懷抱百憂寬。", 
      "北窗醉臥春曉，歸夢趁吳帆。", 
      "來訪鴟夷仙蹟，極目平湖煙浪，萬象一毫端。", 
      "雲海渺空闊，咫尺是蓬山。", 
      "佩飛霞，囊古錦，幾憑闌。", 
      "赤城應有居士，鳳舉更龍蟠。", 
      "待向玉霄東望，相與神遊八極，身未似雲閒。", 
      "長劍倚天外，功業鏡頻看。"
    ], 
    "rhythmic": "水調歌頭"
  }, 
  {
    "author": "楊冠卿", 
    "paragraphs": [
      "曳杖羅浮去，遼鶴正南翔。", 
      "青鸞爲報消息，巖壑久相望。", 
      "無奈漁溪欸乃，喚起蘋洲昨夢，風雨趁歸航。", 
      "萬里家何許，天闊水雲長。", 
      "歷五湖，轉湘楚，下三江。", 
      "興亡千古餘恨，收拾付詩囊。", 
      "重到然犀磯渚，不見騎鯨仙子，客意轉淒涼。", 
      "舉酒酹江月，襟袖淚淋浪。"
    ], 
    "rhythmic": "水調歌頭"
  }, 
  {
    "author": "楊冠卿", 
    "paragraphs": [
      "渡江天馬龍飛，翠華小住興王地。", 
      "石城鍾阜，雄依天塹，鼎安神器。", 
      "鳷鵲樓高，建章宮闊，玉繩低墜。", 
      "望鬱蔥佳氣，非煙非霧，方呈瑞、璇霄際。", 
      "貔虎雲屯羽衛。", 
      "壯金湯、更隆國勢。", 
      "天驕膽落，狼烽晝熄，玉門晏閉。", 
      "祗謁陵園，長安□遠，中興可冀。", 
      "笑六朝舊事，空隨流水，千古恨、無人記。"
    ], 
    "rhythmic": "水龍吟"
  }, 
  {
    "author": "楊冠卿", 
    "paragraphs": [
      "薄暮垂虹去。", 
      "正江天、殘霞冠日，亂鴻遵渚。", 
      "萬頃雲濤風浩蕩，笑整羽輪飛渡。", 
      "問弱水、神仙何處。", 
      "翳鳳騎麟思往事，記朝元、金殿聞鐘鼓。", 
      "環佩響，翠鸞舞。", 
      "夢中失卻江南路。", 
      "待西風、長城飲馬，朔庭張弩。", 
      "目盡青天何時到，贏得兒童好語。", 
      "悵未復、長陵抔土。", 
      "西子五湖歸去後，泛仙舟、尚許尋盟否。", 
      "風袂逐，片帆舉。"
    ], 
    "rhythmic": "賀新郎"
  }, 
  {
    "author": "崔敦詩", 
    "paragraphs": [
      "商秋吉，嘉會協中辛。", 
      "涓路寢，修禋祀，聖德昭清。", 
      "端志慮，罄竭齋精。", 
      "錦繡排天仗，羽衛濱紛。", 
      "朝太室、返中宸。", 
      "被袞接神明。", 
      "時平天時俱清晏，兼豐年和氣，品物達芳馨。", 
      "瞻熉座，舂容娭燕三靈。", 
      "奠瑤爵，薦量幣，清思呦冥冥。", 
      "望崑崙。", 
      "嘉祥塞絪縕。", 
      "誠殫禮洽慶休成。", 
      "潤澤被生民。", 
      "端門肆眚，昕庭稱賀，俱將景福萬壽、祝雙親。"
    ], 
    "rhythmic": "六州"
  }, 
  {
    "author": "崔敦詩", 
    "paragraphs": [
      "勳華並、天胙昌期。", 
      "聖德茂重離。", 
      "英明經遠，浚哲昭微。", 
      "寶儉更深慈。", 
      "觀萬國、累洽重熙。", 
      "對明時。", 
      "報禮秩神祗。", 
      "玉帛奏華夷。", 
      "雍肅顯相，百辟各欽祗。", 
      "奄嘉虞英璧奠華滋。", 
      "神安坐、景氣澄虛。", 
      "極光焰、燭長麗。", 
      "展詩應律，萬舞逶遲。", 
      "三獻洽皇儀。", 
      "垂露浸慶祜來宜。", 
      "禮無違。", 
      "鳴鸞臨帝闕，飛鳳下天倪。", 
      "清和寰宇，霈澤一朝馳。", 
      "醇化無爲。", 
      "萬祀鞏洪基。"
    ], 
    "rhythmic": "十二時・憶少年"
  }, 
  {
    "author": "趙汝愚", 
    "paragraphs": [
      "水月光中，煙霞影裏，涌出樓臺。", 
      "空外笙簫，雲間笑語，人在蓬萊。", 
      "天香暗逐風回。", 
      "正十里、荷花盛開。", 
      "買個扁舟，山南遊遍，山北歸來。"
    ], 
    "rhythmic": "柳梢青"
  }, 
  {
    "author": "辛棄疾", 
    "paragraphs": [
      "更能消、幾番風雨。", 
      "匆匆春又歸去。", 
      "惜春長恨花開早，何況落紅無數。", 
      "春且住。", 
      "見說道、天涯芳草迷歸路。", 
      "怨春不語。", 
      "算只有殷勤，畫檐珠網，盡日惹飛絮。", 
      "長門事，準擬佳期又誤。", 
      "蛾眉曾有人妒。", 
      "千金縱買相如賦，脈脈此情誰訴。", 
      "君莫舞。", 
      "君不見、玉環飛燕皆塵土。", 
      "閒愁最苦。", 
      "休去倚危樓，斜陽正在，煙柳斷腸處。"
    ], 
    "rhythmic": "摸魚兒", 
    "tags": [
      "宋詞三百首"
    ]
  }, 
  {
    "author": "辛棄疾", 
    "paragraphs": [
      "望飛來、半空鷗鷺。", 
      "須臾動地鼙鼓。", 
      "截江組練驅山去，鏖戰未收貔虎。", 
      "朝又暮。", 
      "誚慣得、吳兒不怕蛟龍怒。", 
      "風波平步。", 
      "看紅旆驚飛，跳魚直上，蹙踏浪花舞。", 
      "憑誰問，萬里長鯨吞吐。", 
      "人間兒戲千弩。", 
      "滔天力倦知何事，白馬素車東去。", 
      "堪恨處。", 
      "人道是、子胥冤憤終千古。", 
      "功名自誤。", 
      "謾教得陶朱，五湖西子，一舸弄煙雨。"
    ], 
    "rhythmic": "摸魚兒"
  }, 
  {
    "author": "辛棄疾", 
    "paragraphs": [
      "三徑初成，鶴怨猿驚，稼軒未來。", 
      "甚雲山自許，平生意氣，衣冠人笑，抵死塵埃。", 
      "意倦須還，身閒貴早，豈爲蓴羹鱸鱠哉。", 
      "秋江上，看驚弦雁避，駭浪船回。", 
      "東岡更葺茅齋。", 
      "好都把軒窗臨水開。", 
      "要小舟行釣，先應種柳，疏籬護竹，莫礙觀梅。", 
      "秋菊堪餐，春蘭可佩，留待先生手自栽。", 
      "沈吟久，怕君恩未許，此意徘徊。"
    ], 
    "rhythmic": "沁園春"
  }, 
  {
    "author": "辛棄疾", 
    "paragraphs": [
      "佇立瀟湘，黃鵠高飛，望君不來。", 
      "被東風吹墮，西江對語，急呼斗酒，旋拂徵埃。", 
      "卻怪英姿，有如君者，猶欠封侯萬里哉。", 
      "空贏得，道江南佳句，只有方回。", 
      "錦帆畫舫行齋。", 
      "悵雪浪粘天江影開。", 
      "記我行南浦，送君折柳，君逢驛使，爲我攀梅。", 
      "落帽山前，呼鷹臺下，人道花須滿縣栽。", 
      "都休問，看雲霄高處，鵬翼徘徊。"
    ], 
    "rhythmic": "沁園春"
  }, 
  {
    "author": "辛棄疾", 
    "paragraphs": [
      "渡江天馬南來，幾人真是經綸手。", 
      "長安父老，新亭風景，可憐依舊。", 
      "夷甫諸人，神州沈陸，幾曾回首。", 
      "算平戎萬里，功名本是，真儒事、君知否。", 
      "況有文章山斗。", 
      "對桐陰、滿庭清晝。", 
      "當年墮地，而今試看，風雲奔走。", 
      "綠野風煙，平泉草木，東山歌酒。", 
      "待他年，整頓乾坤事了，爲先生壽。"
    ], 
    "rhythmic": "水龍吟"
  }, 
  {
    "author": "辛棄疾", 
    "paragraphs": [
      "玉皇殿閣微涼，看公重試薰風手。", 
      "高門畫戟，桐陰閣道，青青如舊。", 
      "蘭佩芳空，蛾眉誰妒，無言搔首。", 
      "甚年年卻有，呼韓塞上，人爭問、公安否。", 
      "金印明年如鬥。", 
      "向中州、錦衣行晝。", 
      "依然盛事，貂蟬前後，鳳麟飛走。", 
      "富貴浮雲，我評軒冕，不如杯酒。", 
      "待從公，痛飲八千餘歲，伴莊椿壽。"
    ], 
    "rhythmic": "水龍吟"
  }, 
  {
    "author": "辛棄疾", 
    "paragraphs": [
      "楚天千里清秋，水隨天去秋無際。", 
      "遙岑遠目，獻愁供恨，玉簪螺髻。", 
      "落日樓頭，斷鴻聲裏，江南遊子。", 
      "把吳鉤看了，欄干拍遍，無人會、登臨意。", 
      "休說鱸魚堪鱠。", 
      "盡西風、季鷹歸未。", 
      "求田問舍，怕應羞見，劉郎才氣。", 
      "可惜流年，憂愁風雨，樹猶如此。", 
      "倩何人，喚取盈盈翠袖，搵英雄淚。"
    ], 
    "rhythmic": "水龍吟", 
    "tags": [
      "宋詞三百首"
    ]
  }, 
  {
    "author": "辛棄疾", 
    "paragraphs": [
      "笳鼓歸來，舉鞭問、何如諸葛。", 
      "人道是、匆匆五月，渡瀘深入。", 
      "白羽風生貔虎噪，青溪路斷猩鼯泣。", 
      "早紅塵、一騎落平岡，捷書急。", 
      "三萬卷，龍韜客。", 
      "渾未得，文章力。", 
      "把詩書馬上，笑驅鋒鏑。", 
      "金印明年如斗大，貂蟬卻自兜鍪出。", 
      "待刻公、勳業到□雲，浯溪石。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "瘴雨蠻煙，十年夢、尊前休說。", 
      "春正好、故園桃李，待君花發。", 
      "兒女燈前和淚拜，雞豚社裏歸時節。", 
      "看依然、舌在齒牙牢，心如鐵。", 
      "治國手，封侯骨。", 
      "騰漢漫，排閶闔。", 
      "待十分做了，詩書勳業。", 
      "常日念君歸去好，而今卻恨中年別。", 
      "笑江頭、明月更多情，今宵缺。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "蜀道登天，一杯送、繡衣行客。", 
      "還自嘆、中年多病，不堪離別。", 
      "東北看驚諸葛《表》，西南更草相如《檄》。", 
      "把功名、收拾付君侯，如椽筆。", 
      "兒女淚，君休滴。", 
      "荊楚路，吾能說。", 
      "要新詩準備，廬江山色。", 
      "赤壁磯頭千古浪，銅鞮陌上三更月。", 
      "正梅花、萬里雪深時，須相憶。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "快上西樓，怕天放、浮雲遮月。", 
      "但喚取、玉纖橫笛，一聲吹裂。", 
      "誰做冰壺浮世界，最憐玉斧修時節。", 
      "問常娥、孤冷有愁無，應華髮。", 
      "雲液滿，瓊杯滑。", 
      "長袖起，清歌咽。", 
      "嘆十常八九，欲磨還缺。", 
      "若得長圓如此夜，人情未必看承別。", 
      "把從前、離恨總成歡，歸時說。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "鵬翼垂空，笑人世、蒼然無物。", 
      "還又向、九重深處，玉階山立。", 
      "袖裏珍奇光五色，他年要補天西北。", 
      "且歸來、談笑護長江，波澄碧。", 
      "佳麗地，文章伯。", 
      "金縷唱，紅牙拍。", 
      "看尊前飛下，日邊消息。", 
      "料想寶香黃閣夢，依然畫舫青溪笛。", 
      "待如今、端的約鍾山，長相識。"
    ], 
    "rhythmic": "滿江紅", 
    "tags": [
      "長江"
    ]
  }, 
  {
    "author": "辛棄疾", 
    "paragraphs": [
      "落日蒼茫，風才定、片帆無力。", 
      "還記得、眉來眼去，水光山色。", 
      "倦客不知身近遠，佳人已卜歸消息。", 
      "便歸來、只是賦行雲，襄王客。", 
      "些個事，如何得。", 
      "知有恨，休重憶。", 
      "但楚天特地，暮雲凝碧。", 
      "過眼不如人意事，十常八九今頭白。", 
      "笑江州、司馬太多情，青衫溼。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "過眼溪山，怪都似、舊時曾識。", 
      "是夢裏、尋常行遍，江南江北。", 
      "佳處徑須攜杖去，能消幾兩平生屐。", 
      "笑塵埃、三十九年非，長爲客。", 
      "吳楚地，東南拆。", 
      "英雄事，曹劉敵。", 
      "被西風吹盡，了無陳跡。", 
      "樓觀才成人已去，旌旗未卷頭先白。", 
      "嘆人間、哀樂轉相尋，今猶昔。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "湖海平生，算不負、蒼髯如戟。", 
      "聞道是、君王著意，太平長策。", 
      "此老自當兵十萬，長安正在天西北。", 
      "便鳳凰、飛詔下天來，催歸急。", 
      "車馬路，兒童泣。", 
      "風雨暗，旌旗溼。", 
      "看野梅官柳，東風消息。", 
      "莫向蔗庵追語笑，只今松竹無顏色。", 
      "問人間、誰管別離愁，杯中物。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "笑拍洪崖，問千丈、翠巖誰削。", 
      "依舊是、西風白馬，北村南郭。", 
      "似整復斜僧屋亂，欲吞還吐林煙薄。", 
      "覺人間、萬事到秋來，都搖落。", 
      "呼斗酒，同君酌。", 
      "□小隱，尋幽約。", 
      "且丁寧休負，北山猿鶴。", 
      "有鹿從渠求鹿夢，非魚定未知魚樂。", 
      "正仰看、飛鳥卻應人，回頭錯。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "曲幾蒲團，方丈裏、君來問疾。", 
      "更夜雨、匆匆別去，一杯南北。", 
      "萬事莫侵閒鬢髮，百年正要佳眠食。", 
      "最難忘、此語重殷勤，千金直。", 
      "西崦路，東岩石。", 
      "攜手處，今陳跡。", 
      "望重來猶有，舊盟如日。", 
      "莫信蓬萊風浪隔，垂天自有扶搖力。", 
      "對梅花、一夜苦相思，無消息。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "帶湖吾甚愛，千丈翠奩開。", 
      "先生杖屨無事，一日走千回。", 
      "凡我同盟鷗鳥，今日既盟之後，來往莫相猜。", 
      "白鶴在何處，嘗試與偕來。", 
      "破青萍，排翠藻，立蒼苔。", 
      "窺魚笑汝癡計，不解舉吾杯。", 
      "廢沼荒丘疇昔，明月清風此夜，人世幾歡哀。", 
      "東岸綠陰少，楊柳更須栽。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "白日射金闕，虎豹九關開。", 
      "見君諫疏頻上，高論挽天回。", 
      "千古忠肝義膽，萬里蠻煙瘴雨，往事莫驚猜。", 
      "政恐不免耳，消息日邊來。", 
      "笑吾廬，門掩草，徑封苔。", 
      "未應兩手無用，要把蟹螯杯。", 
      "說劍論詩餘事，醉舞狂歌欲倒，老子頗堪哀。", 
      "白髮寧有種，一一醒時栽。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "折盡武昌柳，掛席上瀟湘。", 
      "二年魚鳥江上，笑我往來忙。", 
      "富貴何時休問，離別中年堪恨，憔悴鬢成霜。", 
      "絲竹陶寫耳，急羽且飛觴。", 
      "序蘭亭，歌赤壁，繡衣香。", 
      "使君千騎鼓吹，風采漢侯王。", 
      "莫把驪駒頻唱，可惜南樓佳處，風月已淒涼。", 
      "在家貧亦好，此語試平章。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "今日復何日，黃菊爲誰開。", 
      "淵明漫愛重九，胸次正崔嵬。", 
      "酒亦關人何事，正自不能不爾，誰遣白衣來。", 
      "醉把西風扇，隨處障塵埃。", 
      "爲公飲，須一日，三百杯。", 
      "此山高處東望，雲氣見蓬萊。", 
      "翳鳳驂鸞公去，落佩倒冠吾事，抱病且登臺。", 
      "歸路有明月，人影共徘徊。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "君莫賦幽憤，一語試相開。", 
      "長安車馬道上，平地起崔嵬。", 
      "我愧淵明久矣，獨藉此翁湔洗，素壁寫歸來。", 
      "斜日透虛隙，一線萬飛埃。", 
      "斷吾生，左持蟹，右持杯。", 
      "買山自種雲樹，山下斸煙萊。", 
      "百鍊都成繞指，萬事直須稱好，人世幾輿臺。", 
      "劉郎更堪笑，剛賦看花回。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "造物故豪縱，千里玉鸞飛。", 
      "等閒更把，萬斛瓊粉蓋頗黎。", 
      "好卷垂虹千丈，只放冰壺一色，雲海路應迷。", 
      "老子舊遊處，回首夢耶非。", 
      "謫仙人，鷗鳥伴，兩忘機。", 
      "掀髯把酒一笑，詩在片帆西。", 
      "寄語煙波舊侶，聞道蓴鱸正美，休制芰荷衣。", 
      "上界足官府，汗漫與君期。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "落日塞塵起，胡騎獵清秋。", 
      "漢家組練十萬，列艦聳高樓。", 
      "誰道投鞭飛渡，憶昔鳴髇血污，風雨佛狸愁。", 
      "季子正年少，匹馬黑貂裘。", 
      "今老矣，搔白首，過揚州。", 
      "倦遊欲去江上，手種橘千頭。", 
      "二客東南名勝，萬卷詩書事業，嘗試與君謀。", 
      "莫射南山虎，直覓富民侯。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "萬事到白髮，日月幾西東。", 
      "羊腸九折歧路，老我慣經從。", 
      "竹樹前溪風月，雞酒東家父老，一笑偶相逢。", 
      "此樂竟誰覺，天外有冥鴻。", 
      "味平生，公與我，定無同。", 
      "玉堂金馬，自有佳處著詩翁。", 
      "好鎖雲煙窗戶，怕入丹青圖畫，飛去了無蹤。", 
      "此語更癡絕，真有虎頭風。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "上古八千歲，纔是一春秋。", 
      "不應此日，剛把七十壽君侯。", 
      "看取垂天雲翼，九萬里風在下，與造物同遊。", 
      "君欲計歲月，當試問莊周。", 
      "醉淋浪，歌窈窕，舞溫柔。", 
      "從今杖屨南澗，白日爲君留。", 
      "聞道鈞天帝所，頻上玉卮春酒，冠珮擁龍樓。", 
      "快上星辰去，名姓動金甌。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "雲臥衣裳冷。", 
      "看蕭然、風前月下，水邊幽影。", 
      "羅襪塵生凌波去，湯沐煙江萬頃。", 
      "愛一點、嬌黃成暈。", 
      "不記相逢曾解佩，甚多情、爲我香成陣。", 
      "待和淚，收殘粉。", 
      "靈均千古懷沙恨。", 
      "恨當時、匆匆忘把，此仙題品。", 
      "煙雨悽迷僝僽損，翠袂搖搖誰整。", 
      "謾寫入、瑤琴幽憤。", 
      "絃斷招魂無人賦，但金盃的皪銀臺潤。", 
      "愁殢酒，又獨醒。"
    ], 
    "rhythmic": "賀新郎"
  }, 
  {
    "author": "辛棄疾", 
    "paragraphs": [
      "兔園舊賞，悵遺蹤、飛鳥千山都絕。", 
      "縞帶銀盃江上路，惟有南枝香別。", 
      "萬事新奇，青山一夜，對我頭先白。", 
      "倚巖千樹，玉龍飛上瓊闕。", 
      "莫惜霧鬢風鬟，試教騎鶴，去約尊前月。", 
      "自與詩翁磨凍硯，看掃《幽蘭》新闕。", 
      "便擬□□，人間揮汗，留取層冰潔。", 
      "此君何事，晚來還易腰折。"
    ], 
    "rhythmic": "念奴嬌"
  }, 
  {
    "author": "辛棄疾", 
    "paragraphs": [
      "對花何似，似吳宮初教，翠圍紅陣。", 
      "欲笑還愁羞不語，惟有傾城嬌韻。", 
      "翠蓋風流，牙籤名字，舊賞那堪省。", 
      "天香染露，曉來衣潤誰整。", 
      "最愛弄玉團酥，就中一朵，曾入揚州詠。", 
      "華屋金盤人未醒，燕子飛來春盡。", 
      "最憶當年，沈香亭北，無限春風恨。", 
      "醉中休問，夜深花睡香冷。"
    ], 
    "rhythmic": "念奴嬌"
  }, 
  {
    "author": "辛棄疾", 
    "paragraphs": [
      "我來弔古，上危樓、贏得閒愁千斛。", 
      "虎踞龍蟠何處是，只是興亡滿目。", 
      "柳外斜陽，水邊歸鳥，隴上吹喬木。", 
      "片帆西去，一聲誰噴霜竹。", 
      "卻憶安石風流，東山歲晚，淚落哀箏曲。", 
      "兒輩功名都付與，長日惟消棋局。", 
      "寶鏡難尋，碧雲將暮，誰勸杯中綠。", 
      "江頭風怒，朝來波浪翻屋。"
    ], 
    "rhythmic": "念奴嬌"
  }, 
  {
    "author": "辛棄疾", 
    "paragraphs": [
      "野棠花落，又匆匆、過了青明時節。", 
      "剗地東風欺客夢，一夜雲屏寒怯。", 
      "曲岸持觴，垂楊繫馬，此地曾輕別。", 
      "樓空人去，舊遊飛燕能說。", 
      "聞道綺陌東頭，行人長見，簾底纖纖月。", 
      "舊恨春江流未斷，新恨雲山千疊。", 
      "料得明朝，尊前重見，鏡裏花難折。", 
      "也應驚問，近來多少華髮。"
    ], 
    "rhythmic": "念奴嬌", 
    "tags": [
      "宋詞三百首"
    ]
  }, 
  {
    "author": "辛棄疾", 
    "paragraphs": [
      "晚風吹雨，戰新荷、聲亂明珠蒼璧。", 
      "誰把香奩收寶鏡，雲錦紅涵湖碧。", 
      "飛鳥翻空，游魚吹浪，慣趁笙歌席。", 
      "坐中豪氣，看公一飲千石。", 
      "遙想處士風流，鶴隨人去，老作飛仙伯。", 
      "茅舍疏籬今在否，松竹已非疇昔。", 
      "欲說當年，望湖樓下，水與雲寬窄。", 
      "醉中休問，斷腸桃葉消息。"
    ], 
    "rhythmic": "念奴嬌"
  }, 
  {
    "author": "辛棄疾", 
    "paragraphs": [
      "近來何處有吾愁，何處還知吾樂。", 
      "一點淒涼千古意，獨倚西風寥廓。", 
      "並竹尋泉，和雲種樹，喚做真閒客。", 
      "此心閒處，不應長藉邱壑。", 
      "休說往事皆非，而今雲是，且把清尊酌。", 
      "醉裏不知誰是我，非月非雲非鶴。", 
      "冷露風高，鬆梢桂子，醉了還醒卻。", 
      "北窗高臥，莫教啼鳥驚著。"
    ], 
    "rhythmic": "念奴嬌"
  }, 
  {
    "author": "辛棄疾", 
    "paragraphs": [
      "人已歸來，杜鵑欲勸誰歸。", 
      "綠樹如雲，等閒借與鶯飛。", 
      "兔葵燕夢，問劉郎、幾度沾衣。", 
      "翠屏幽夢，覺來水繞山圍。", 
      "有酒重攜。", 
      "小園隨意芳菲。", 
      "往日繁華，而今物是人非。", 
      "春風半面，記當年、初識崔徽。", 
      "南雲雁少，錦書無個因依。"
    ], 
    "rhythmic": "新荷葉"
  }, 
  {
    "author": "辛棄疾", 
    "paragraphs": [
      "春色如愁，行雲帶雨才歸。", 
      "春意長閒，遊絲盡日低飛。", 
      "閒愁幾許，更晚風、特地吹衣。", 
      "小窗人靜，棋聲似解重圍。", 
      "光景難攜。", 
      "任他鶗鴂芳菲。", 
      "細數從前，不應詩酒皆非。", 
      "知音絃斷，笑淵明、空撫餘徽。", 
      "停杯對影，待邀明月相依。"
    ], 
    "rhythmic": "新荷葉"
  }, 
  {
    "author": "辛棄疾", 
    "paragraphs": [
      "長安道，投老倦遊歸。", 
      "七十古來稀。", 
      "藕花雨溼前湖夜，桂枝風澹小山時。", 
      "怎消除，須殢酒，更吟詩。", 
      "也莫向、竹邊孤負雪。", 
      "也莫向、柳邊孤負月。", 
      "閒過了，總成癡。", 
      "種花事業無人問，對花情味只天知。", 
      "笑山中，雲出早，鳥歸遲。"
    ], 
    "rhythmic": "最高樓"
  }, 
  {
    "author": "辛棄疾", 
    "paragraphs": [
      "西園買，誰載萬金歸。", 
      "多病勝遊稀。", 
      "風斜畫燭天香夜，涼生翠蓋酒酣時。", 
      "待重尋，居士譜，謫仙詩。", 
      "看黃底、御袍元自貴。", 
      "看紅底、狀元新得意。", 
      "如斗大，只花癡。", 
      "漢妃翠被嬌無奈，吳娃粉陣恨誰知。", 
      "但紛紛，蜂蝶亂，送春遲。"
    ], 
    "rhythmic": "最高樓"
  }, 
  {
    "author": "辛棄疾", 
    "paragraphs": [
      "江頭父老，說新來朝野。", 
      "都道今年太平也。", 
      "見朱顏綠鬢，玉帶金魚，相公是，舊日中朝司馬。", 
      "遙知宣勸處，東閣華燈，別賜《仙韶》接元夜。", 
      "問天上、幾多春，只是人間，但長見、精神如畫。", 
      "好都取、山河獻君王，看父子貂蟬，玉京迎駕。"
    ], 
    "rhythmic": "洞仙歌"
  }, 
  {
    "author": "辛棄疾", 
    "paragraphs": [
      "飛流萬壑，共千巖爭秀。", 
      "孤負平生弄泉手。", 
      "嘆輕衫短帽，幾許紅塵，還自喜，濯發滄浪依舊。", 
      "人生行樂耳，身後虛名，何似生前一杯酒。", 
      "便此地、結吾廬，待學淵明，更手種、門前五柳。", 
      "且歸去、父老約重來，問如此青山，定重來否。"
    ], 
    "rhythmic": "洞仙歌"
  }, 
  {
    "author": "辛棄疾", 
    "paragraphs": [
      "把江山好處付公來，金陵帝王州。", 
      "想今年燕子，依然認得，王謝風流。", 
      "只用平時尊俎，彈壓萬貔貅。", 
      "依舊鈞天夢，玉殿東頭。", 
      "看取黃金橫帶，是明年準擬，丞相封侯。", 
      "有紅梅新唱，香陣卷溫柔。", 
      "且華堂、通宵一醉，待從今、更數八千秋。", 
      "公知否，邦人香火，夜半才收。"
    ], 
    "rhythmic": "八聲甘州"
  }, 
  {
    "author": "辛棄疾", 
    "paragraphs": [
      "開元盛日，天上栽花，月殿桂影重重。", 
      "十里芬芳，一枝金粟玲瓏。", 
      "管絃凝碧池上，記當時、風月愁儂。", 
      "翠華遠，但江南草木，煙鎖深宮。", 
      "只爲天姿冷澹，被西風醞釀，徹骨香濃。", 
      "枉學丹蕉，葉展偷染嬌紅。", 
      "道人取次裝束，是自家、香底家風。", 
      "又怕是，爲淒涼、長在醉中。"
    ], 
    "rhythmic": "聲聲慢"
  }, 
  {
    "author": "辛棄疾", 
    "paragraphs": [
      "梅梅柳柳鬥纖穠。", 
      "亂山中。", 
      "爲誰容。", 
      "試著春衫，依舊怯東風。", 
      "何處踏青人未去，呼女伴，認驕驄。", 
      "兒家門戶幾重重。", 
      "記相逢。", 
      "畫橋東。", 
      "明日重來，風雨暗殘紅。", 
      "可惜行雲春不管，裙帶褪，鬢雲鬆。"
    ], 
    "rhythmic": "江神子・江城子"
  }, 
  {
    "author": "辛棄疾", 
    "paragraphs": [
      "玉簫聲遠憶驂鸞。", 
      "幾悲歡。", 
      "帶羅寬。", 
      "且對花前，痛飲莫留殘。", 
      "歸去小窗明月在，雲一縷，玉千竿。", 
      "吳霜應點鬢雲斑。", 
      "綺窗閒。", 
      "夢連環。", 
      "說與東風，歸意有無間。", 
      "芳草姑蘇臺下路，和淚看，小屏山。"
    ], 
    "rhythmic": "江神子・江城子"
  }, 
  {
    "author": "辛棄疾", 
    "paragraphs": [
      "一川松竹任橫斜。", 
      "有人家。", 
      "被雲遮。", 
      "雪後疏梅，時見兩三花。", 
      "比□桃源溪上路，風景好，不爭多。", 
      "旗亭有酒徑須賒。", 
      "晚寒些。", 
      "怎禁他。", 
      "醉裏匆匆，歸騎自隨車。", 
      "白髮蒼顏吾老矣，只此地，是生涯。"
    ], 
    "rhythmic": "江神子・江城子"
  }, 
  {
    "author": "辛棄疾", 
    "paragraphs": [
      "剩雲殘日弄陰晴。", 
      "晚山明。", 
      "小溪橫。", 
      "枝上綿蠻，休作斷腸聲。", 
      "但是青山山下路，春到處，總堪行。", 
      "當年彩筆賦《蕪城》。", 
      "憶平生。", 
      "若爲情。", 
      "試取靈槎，歸路問君平。", 
      "花底夜深寒色重，須拼卻，玉山傾。"
    ], 
    "rhythmic": "江神子・江城子"
  }, 
  {
    "author": "辛棄疾", 
    "paragraphs": [
      "酒羣花隊，攀得短轅折。", 
      "誰憐故山歸夢，千里蓴羹滑。", 
      "便整松江一棹，點檢能言鴨。", 
      "故人歡接。", 
      "醉懷雙橘，墮地金圓醒時覺。", 
      "長喜劉郎馬上，肯聽詩書說。", 
      "誰對叔子風流，直把曹劉壓。", 
      "更看君侯事業，不負平生學。", 
      "離觴愁怯。", 
      "送君歸後，細寫《茶經》煮香雪。"
    ], 
    "rhythmic": "六麼令"
  }, 
  {
    "author": "辛棄疾", 
    "paragraphs": [
      "倒冠一笑，華髮玉簪折。", 
      "陽關自來悽斷，卻怪歌聲滑。", 
      "放浪兒童歸舍，莫惱比鄰鴨。", 
      "水連山接。", 
      "看君歸興，如醉中醒、夢中覺。", 
      "江上吳儂問我，一一煩君說。", 
      "坐客尊酒頻空，剩欠真珠壓。", 
      "手把魚竿未穩，長向滄浪學。", 
      "問愁誰怯。", 
      "可堪楊柳，先作東風滿城雪。"
    ], 
    "rhythmic": "六麼令"
  }, 
  {
    "author": "辛棄疾", 
    "paragraphs": [
      "急管哀弦，長歌慢舞，連娟十樣宮眉。", 
      "不堪紅紫，風雨曉來稀。", 
      "惟有楊花飛絮，依舊是、萍滿芳池。", 
      "酴醿在，青虯快剪，插遍古銅彝。", 
      "誰將春色去，鸞膠難覓，絃斷朱絲。", 
      "恨牡丹多病，也費醫治。", 
      "夢裏尋春不見，空腸斷、怎得春知。", 
      "休惆悵，一觴一詠，須刻右軍碑。"
    ], 
    "rhythmic": "滿庭芳"
  }, 
  {
    "author": "辛棄疾", 
    "paragraphs": [
      "柳外尋春，花邊得句，怪公喜氣軒眉。", 
      "陽春白雪，清唱古今稀。", 
      "曾是金鑾舊客，記鳳凰、獨繞天池。", 
      "揮毫罷，天顏有喜，催賜上方彝。", 
      "只今江海上，鈞天夢覺，清淚如絲。", 
      "算除非，痛把酒療花治。", 
      "明日五湖佳興，扁舟去、一笑誰知。", 
      "溪堂好，且拼一醉，倚杖讀韓碑。"
    ], 
    "rhythmic": "滿庭芳"
  }, 
  {
    "author": "辛棄疾", 
    "paragraphs": [
      "一榻清風殿影涼。", 
      "涓涓流水響迴廊。", 
      "千章雲木鉤輈叫，十里溪風䆉稏香。", 
      "衝急雨，趁斜陽。", 
      "山園細路轉微茫。", 
      "倦途卻被行人笑，只爲林泉有底忙。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "晚日寒鴉一片愁。", 
      "柳塘新綠卻溫柔。", 
      "若教眼底無離恨，不信人間有白頭。", 
      "腸已斷，淚難收。", 
      "相思重上小紅樓。", 
      "情知已被山遮斷，頻倚闌干不自由。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "翠竹千尋上薜蘿。", 
      "東湖經雨又增波。", 
      "只因買得青山好，卻恨歸來白髮多。", 
      "明畫燭，洗金荷。", 
      "主人起舞客齊歌。", 
      "醉中只恨歡娛少，明日醒時奈病何。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "唱徹《陽關》淚未乾。", 
      "功名餘事且加餐。", 
      "浮天水送無窮樹，帶雨雲埋一半山。", 
      "今古恨，幾千般。", 
      "只應離合是悲歡。", 
      "江頭未是風波惡，別有人間行路難。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "撲面征塵去路遙。", 
      "香篝漸覺水沈銷。", 
      "山無重數週遭碧，花不知名分外嬌。", 
      "人歷歷，馬蕭蕭。", 
      "笙旗又過小紅橋。", 
      "愁邊剩有相思句，搖斷吟鞭碧玉梢。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "枕簟溪堂冷欲秋。", 
      "斷雲依水晚來收。", 
      "紅蓮相倚渾如醉，白鳥無言定自愁。", 
      "書咄咄，且休休。", 
      "一丘一壑也風流。", 
      "不知筋力衰多少，但覺新來懶上樓。"
    ], 
    "rhythmic": "鷓鴣天", 
    "tags": [
      "宋詞三百首"
    ]
  }, 
  {
    "author": "辛棄疾", 
    "paragraphs": [
      "千峯雲起，驟雨一霎時價。", 
      "更遠樹斜陽，風景怎生圖畫。", 
      "青旗賣酒，山那畔、別有人間，只消山水光中，無事過這一夏。", 
      "午醉醒時，鬆窗竹戶，萬千瀟灑。", 
      "野鳥飛來，又是一般閒暇。", 
      "卻怪白鷗，覷着人、欲下未下。", 
      "舊盟都在，新來莫是，別有說話。"
    ], 
    "rhythmic": "醜奴兒・採桑子"
  }, 
  {
    "author": "辛棄疾", 
    "paragraphs": [
      "衰草殘陽三萬頃。", 
      "不算飄零，天外孤鴻影。", 
      "幾許淒涼須痛飲。", 
      "行人自向江頭醒。", 
      "會少離多看兩鬢。", 
      "萬縷千絲，何況新來病。", 
      "不是離愁難整頓。", 
      "被他引惹其他恨。"
    ], 
    "rhythmic": "蝶戀花"
  }, 
  {
    "author": "辛棄疾", 
    "paragraphs": [
      "點檢笙歌多釀酒。", 
      "蝴蝶西園，暖日明花柳。", 
      "醉倒東風眠永晝。", 
      "覺來小院重攜手。", 
      "可惜春殘風雨又。", 
      "收拾情懷，長把詩僝僽。", 
      "楊柳見人離別後。", 
      "腰肢近日和他瘦。"
    ], 
    "rhythmic": "蝶戀花"
  }, 
  {
    "author": "辛棄疾", 
    "paragraphs": [
      "九畹芳菲蘭佩好。", 
      "空谷無人，自怨蛾眉巧。", 
      "寶瑟泠泠千古調。", 
      "朱絲絃斷知音少。", 
      "冉冉年華吾自老。", 
      "水滿汀洲，何處尋芳草。", 
      "喚起湘累歌未了。", 
      "石龍舞罷松風曉。"
    ], 
    "rhythmic": "蝶戀花"
  }, 
  {
    "author": "辛棄疾", 
    "paragraphs": [
      "小小華年才月半。", 
      "羅幕春風，幸自無人見。", 
      "剛道羞郎低粉面。", 
      "傍人瞥見回嬌盼。", 
      "昨夜西池陪女伴。", 
      "柳困花慵，見說歸來晚。", 
      "勸客持觴渾未慣。", 
      "未歌先覺花枝顫。"
    ], 
    "rhythmic": "蝶戀花"
  }, 
  {
    "author": "辛棄疾", 
    "paragraphs": [
      "少日春懷似酒濃。", 
      "插花走馬醉千鍾。", 
      "老去逢春如病酒。", 
      "唯有。", 
      "茶甌香篆小簾櫳。", 
      "卷盡殘花風未定。", 
      "休恨。", 
      "花開元自要春風。", 
      "試問春歸誰得見。", 
      "飛燕。", 
      "來時相遇夕陽中。"
    ], 
    "rhythmic": "定風波"
  }, 
  {
    "author": "辛棄疾", 
    "paragraphs": [
      "老去惜花心已懶，愛梅猶繞江村。", 
      "一枝先破玉溪春。", 
      "更無花態度，全有雪精神。", 
      "剩向空山餐秀色，爲渠著句清新。", 
      "竹根流水帶溪雲。", 
      "醉中渾不記，歸路月黃昏。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "莫向空山吹玉笛，壯懷酒醒心驚。", 
      "四更霜月太寒生。", 
      "被翻紅錦浪，酒滿玉壺冰。", 
      "小陸未須臨水笑，山林我輩鍾情。", 
      "今宵依舊醉中行。", 
      "試尋殘菊處，中路侯淵明。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "鍾鼎山林都是夢，人間榮辱休驚。", 
      "只消閒處過平生。", 
      "酒杯秋吸露，詩句夜裁冰。", 
      "記取小窗風雨夜，對牀燈火多情。", 
      "問誰千里伴君行。", 
      "晚山眉樣翠，秋水鏡般明。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "稼軒日向兒童說。", 
      "帶湖買得新風月。", 
      "頭白早歸來。", 
      "種花花已開。", 
      "功名渾是錯。", 
      "更莫思量着。", 
      "見說小樓東。", 
      "好山千萬重。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "鬱孤臺下清江水。", 
      "中間多少行人淚。", 
      "西北是長安。", 
      "可憐無數山。", 
      "青山遮不住。", 
      "畢竟江流去。", 
      "江晚正愁予。", 
      "山深聞鷓鴣。"
    ], 
    "rhythmic": "菩薩蠻", 
    "tags": [
      "宋詞三百首"
    ]
  }, 
  {
    "author": "辛棄疾", 
    "paragraphs": [
      "無情最是江頭柳。", 
      "長條折盡還依舊。", 
      "木葉下平湖。", 
      "雁來書有無。", 
      "雁無書尚可。", 
      "妙語憑誰和。", 
      "風雨斷腸時。", 
      "小山生桂枝。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "青山欲共高人語。", 
      "聯翩萬馬來無數。", 
      "煙雨卻低迴。", 
      "望來終不來。", 
      "人言頭上發。", 
      "總向愁中白。", 
      "拍手笑沙鷗。", 
      "一身都是愁。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "香浮乳酪玻璃碗。", 
      "年年醉裏嘗新慣。", 
      "何物比春風。", 
      "歌脣一點紅。", 
      "江湖清夢斷。", 
      "翠籠明光殿。", 
      "萬顆寫輕勻。", 
      "低頭愧野人。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "西江水。", 
      "道是西風人淚。", 
      "無情卻解送行人，月明千里。", 
      "從今日日倚高樓，傷心煙樹如薺。", 
      "會君難，別君易。", 
      "草草不如人意。", 
      "十年著破繡衣茸，種成桃李。", 
      "問君可是厭承明，東方鼓吹千騎。", 
      "對梅花、更消一醉。", 
      "有明年、調鼎風味。", 
      "老病自憐憔悴。", 
      "過吾廬、定有幽人相問，歲晚淵明歸來未。"
    ], 
    "rhythmic": "西河", 
    "tags": [
      "長江"
    ]
  }, 
  {
    "author": "辛棄疾", 
    "paragraphs": [
      "漢中開漢業，問此地、是耶非。", 
      "想劍指三秦，君王得意，一戰東歸。", 
      "追亡事、今不見，但山川滿目淚沾衣。", 
      "落日胡塵未斷，西風塞馬空肥。", 
      "一編書是帝王師。", 
      "小試去徵西。", 
      "更草草離筵，匆匆去路，愁滿旌旗。", 
      "君思我、回首處，正江涵秋影雁初飛。", 
      "安得車輪四角，不堪帶減腰圍。"
    ], 
    "rhythmic": "木蘭花慢"
  }, 
  {
    "author": "辛棄疾", 
    "paragraphs": [
      "老來情味減，對別酒、怯流年。", 
      "況屈指中秋，十分好月，不照人圓。", 
      "無情水、都不管，共西風、只等送歸船。", 
      "秋晚蓴鱸江上，夜深兒女燈前。", 
      "征衫。", 
      "便好去朝天。", 
      "玉殿正思賢。", 
      "想夜半承明，留教視草，卻遣籌邊。", 
      "長安故人問我，道尋常、泥酒只依然。", 
      "目斷秋霄落雁，醉來時響空弦。"
    ], 
    "rhythmic": "木蘭花慢", 
    "tags": [
      "宋詞三百首"
    ]
  }, 
  {
    "author": "辛棄疾", 
    "paragraphs": [
      "綠萍池沼絮飛忙。", 
      "花入蜜脾香。", 
      "長怪春歸何處，誰知個裏迷藏。", 
      "殘雲剩雨，些兒意思，直恁思量。", 
      "不是鶯聲驚覺，夢中啼損紅妝。"
    ], 
    "rhythmic": "朝中措"
  }, 
  {
    "author": "辛棄疾", 
    "paragraphs": [
      "籃輿嫋嫋破重岡。", 
      "玉笛兩紅妝。", 
      "這裏都愁酒盡，那邊正和詩忙。", 
      "爲誰醉倒，爲誰歸去，都莫思量。", 
      "白水東邊籬落，斜陽欲下牛羊。"
    ], 
    "rhythmic": "朝中措"
  }, 
  {
    "author": "辛棄疾", 
    "paragraphs": [
      "寶釵分，桃葉渡。", 
      "煙柳暗南浦。", 
      "怕上層樓，十日九風雨。", 
      "斷腸片片飛紅，都無人管，倩誰喚、流鶯聲住。", 
      "鬢邊覷。", 
      "試把花卜心期，才簪又重數。", 
      "羅帳燈昏，嗚咽夢中語。", 
      "是他春帶愁來，春歸何處。", 
      "卻不解、將愁歸去。"
    ], 
    "rhythmic": "祝英臺令", 
    "tags": [
      "宋詞三百首"
    ]
  }, 
  {
    "author": "辛棄疾", 
    "paragraphs": [
      "江頭醉倒山公。", 
      "月明中。", 
      "記得昨宵歸路、笑兒童。", 
      "溪欲轉。", 
      "山已斷。", 
      "兩三鬆。", 
      "一段可憐風月、欠詩翁。"
    ], 
    "rhythmic": "烏夜啼"
  }, 
  {
    "author": "辛棄疾", 
    "paragraphs": [
      "人言我不如公。", 
      "酒頻中。", 
      "更把平生湖海、問兒童。", 
      "千尺蔓。", 
      "雲葉亂。", 
      "系長鬆。", 
      "卻笑一身纏繞、似衰翁。"
    ], 
    "rhythmic": "烏夜啼"
  }, 
  {
    "author": "辛棄疾", 
    "paragraphs": [
      "朱顏暈酒，方瞳點漆，閒傍鬆邊倚杖。", 
      "不須更展畫圖看，自是個、壽星模樣。", 
      "今朝盛事，一杯深勸，更把新詩齊唱。", 
      "人間八十最風流，長帖在、兒兒額上。"
    ], 
    "rhythmic": "鵲橋仙"
  }, 
  {
    "author": "辛棄疾", 
    "paragraphs": [
      "君王著意履聲間。", 
      "便令押、紫宸班。", 
      "今代又尊韓。", 
      "道吏部、文章泰山。", 
      "一杯千歲，問公何事，早伴赤松閒。", 
      "功業後來看。", 
      "似江左、風流謝安。"
    ], 
    "rhythmic": "太常引", 
    "tags": [
      "泰山"
    ]
  }, 
  {
    "author": "辛棄疾", 
    "paragraphs": [
      "長記瀟湘秋晚。", 
      "歌舞橘洲人散。", 
      "走馬月明中。", 
      "折芙蓉。", 
      "今日西山南浦。", 
      "畫棟珠簾雲雨。", 
      "風景不爭多。", 
      "奈愁何。"
    ], 
    "rhythmic": "昭君怨"
  }, 
  {
    "author": "辛棄疾", 
    "paragraphs": [
      "煙迷露麥荒池柳，洗雨烘晴。", 
      "洗雨烘晴。", 
      "一樣春風幾樣青。", 
      "提壺脫褲催歸去，萬恨千情。", 
      "萬恨千情。", 
      "各自無聊各自鳴。"
    ], 
    "rhythmic": "採桑子"
  }, 
  {
    "author": "辛棄疾", 
    "paragraphs": [
      "病來自是於春懶。", 
      "但別院、笙歌一片。", 
      "蛛絲網遍玻璃盞。", 
      "更問舞裙歌扇。", 
      "有多少、鶯愁蝶怨。", 
      "甚夢裏、春歸不管。", 
      "楊花也笑人情淺。", 
      "故故沾衣撲面。"
    ], 
    "rhythmic": "杏花天"
  }, 
  {
    "author": "辛棄疾", 
    "paragraphs": [
      "攧厥。", 
      "看精神、壓一龐兒劣。", 
      "更言語、一似春鶯滑。", 
      "一團兒、美滿香和雪。", 
      "去也。", 
      "把春衫、換卻同心結。", 
      "向人道、不怕輕離別。", 
      "問昨宵、因甚歌聲咽。", 
      "秋被夢，春閨月。", 
      "舊家事、卻對何人說。", 
      "告弟弟莫趁蜂和蝶。", 
      "有春歸花落時節。"
    ], 
    "rhythmic": "踏歌"
  }, 
  {
    "author": "辛棄疾", 
    "paragraphs": [
      "羞見鑒鸞孤卻。", 
      "倩人梳掠。", 
      "一春長是爲花愁，甚夜夜、東風惡。", 
      "行繞翠簾珠箔。", 
      "錦箋誰託。", 
      "玉觴淚滿卻停觴，怕酒似、郎情薄。"
    ], 
    "rhythmic": "一絡索・一落縈"
  }, 
  {
    "author": "辛棄疾", 
    "paragraphs": [
      "塞垣秋草。", 
      "又報平安好。", 
      "尊俎上，英雄表。", 
      "金湯生氣象，珠玉霏譚笑。", 
      "春近也，梅花得似人難老。", 
      "莫惜金尊倒。", 
      "鳳詔看看到。", 
      "留不住，江東小。", 
      "從容帷幄去，整頓乾坤了。", 
      "千百歲，從今盡是中書考。"
    ], 
    "rhythmic": "千秋歲"
  }, 
  {
    "author": "辛棄疾", 
    "paragraphs": [
      "春事到清明，十分花柳。", 
      "喚得笙歌勸君酒。", 
      "酒如春好，春色年年如舊。", 
      "青春元不老，君知否。", 
      "席上看君，竹清鬆瘦。", 
      "待與青春鬥長久。", 
      "三山路歸，明日天香襟袖。", 
      "更持銀盞起，爲君壽。"
    ], 
    "rhythmic": "感皇恩"
  }, 
  {
    "author": "辛棄疾", 
    "paragraphs": [
      "東風夜放花千樹。", 
      "更吹落、星如雨。", 
      "寶馬雕車香滿路。", 
      "鳳簫聲動，玉壺光轉，一夜魚龍舞。", 
      "蛾兒雪柳黃金縷。", 
      "笑語盈盈暗香去。", 
      "衆裏尋他千百度。", 
      "驀然回首，那人卻在，□□闌珊處。"
    ], 
    "rhythmic": "青玉案", 
    "tags": [
      "宋詞三百首"
    ]
  }, 
  {
    "author": "辛棄疾", 
    "paragraphs": [
      "吳頭楚尾。", 
      "一棹人千里。", 
      "休說舊愁新恨，長亭樹、今如此。", 
      "宦遊吾倦矣。", 
      "玉人留我醉。", 
      "明日萬花寒食，得且住、爲佳耳。"
    ], 
    "rhythmic": "霜天曉角"
  }, 
  {
    "author": "辛棄疾", 
    "paragraphs": [
      "敧枕櫓聲邊。", 
      "貪聽咿啞聒醉眠。", 
      "變作笙歌花底去，依然。", 
      "翠袖盈盈在眼前。", 
      "別後兩眉尖。", 
      "欲說還休夢已闌。", 
      "只記埋冤前夜月，相看。", 
      "不管人愁獨自圓。"
    ], 
    "rhythmic": "南鄉子"
  }, 
  {
    "author": "辛棄疾", 
    "paragraphs": [
      "山前風雨欲黃昏。", 
      "山頭來去雪。", 
      "鷓鴣聲裏數家村。", 
      "瀟湘逢故人。", 
      "揮羽扇，整綸巾。", 
      "少年鞍馬塵。", 
      "如今憔悴賦《招魂》。", 
      "儒冠多誤身。"
    ], 
    "rhythmic": "阮郎歸"
  }, 
  {
    "author": "辛棄疾", 
    "paragraphs": [
      "萬萬千千恨，前前後後山。", 
      "傍人道我轎兒寬。", 
      "不道被他遮得、望伊難。", 
      "今夜江頭樹，船兒系那邊。", 
      "知他熱後甚時眠。", 
      "萬萬不成眠後、有誰扇。"
    ], 
    "rhythmic": "南歌子"
  }, 
  {
    "author": "辛棄疾", 
    "paragraphs": [
      "倩得薰風染綠衣。", 
      "國香收不起，透冰肌。", 
      "略開些子未多時。", 
      "窗兒外，卻早被人知。", 
      "越惜越嬌癡。", 
      "一枝雲鬢上，那人宜。", 
      "莫將他去比荼䕷。", 
      "分明是，他更的些兒。"
    ], 
    "rhythmic": "小重山"
  }, 
  {
    "author": "辛棄疾", 
    "paragraphs": [
      "旋制離歌唱未成。", 
      "陽關先畫出，柳邊亭。", 
      "中年懷抱管絃聲。", 
      "難忘處，風月此時情。", 
      "夜雨共誰聽。", 
      "儘教清夢去，兩三程。", 
      "商量詩價重連城。", 
      "相如老，漢殿舊知名。"
    ], 
    "rhythmic": "小重山"
  }, 
  {
    "author": "辛棄疾", 
    "paragraphs": [
      "千丈懸崖削翠，一川落日熔金。", 
      "白鷗來往本無心。", 
      "選甚風波一任。", 
      "別浦魚肥堪膾，前村酒美重斟。", 
      "千年往事已沈沈。", 
      "閒管興亡則甚。"
    ], 
    "rhythmic": "西江月"
  }, 
  {
    "author": "辛棄疾", 
    "paragraphs": [
      "盈盈淚眼。", 
      "往日青樓天樣遠。", 
      "秋月春花。", 
      "輸與尋常姊妹家。", 
      "水村山驛。", 
      "日暮行雲無氣力。", 
      "錦字偷裁。", 
      "立盡西風雁不來。"
    ], 
    "rhythmic": "減字木蘭花"
  }, 
  {
    "author": "辛棄疾", 
    "paragraphs": [
      "柳邊飛鞚。", 
      "露溼征衣重。", 
      "宿鷺驚窺沙影動。", 
      "應有魚蝦入夢。", 
      "一川淡月疏星。", 
      "浣沙人影娉婷。", 
      "笑背行人歸去，門前稚子啼聲。"
    ], 
    "rhythmic": "清平樂"
  }, 
  {
    "author": "辛棄疾", 
    "paragraphs": [
      "茅檐低小。", 
      "溪上青青草。", 
      "醉裏蠻音相媚好。", 
      "白髮誰家翁媼。", 
      "大兒鋤豆溪東。", 
      "中兒正織雞籠。", 
      "最喜小兒亡賴，溪頭臥剝蓮蓬。"
    ], 
    "rhythmic": "清平樂"
  }, 
  {
    "author": "辛棄疾", 
    "paragraphs": [
      "斷崖修竹。", 
      "竹裏藏冰玉。", 
      "路繞清溪三百曲。", 
      "香滿黃昏雪屋。", 
      "行人繫馬疏籬。", 
      "折殘猶有高枝。", 
      "留得東風數點，只緣嬌懶春遲。"
    ], 
    "rhythmic": "清平樂"
  }, 
  {
    "author": "辛棄疾", 
    "paragraphs": [
      "繞牀飢鼠。", 
      "蝙蝠翻燈舞。", 
      "屋上松風吹急雨。", 
      "破紙窗間自語。", 
      "平生塞北江南。", 
      "歸來華髮蒼顏。", 
      "布被秋宵夢覺，眼前萬里江山。"
    ], 
    "rhythmic": "清平樂"
  }, 
  {
    "author": "辛棄疾", 
    "paragraphs": [
      "連雲松竹。", 
      "萬事從今足。", 
      "拄杖東家分社肉。", 
      "白酒牀頭初熟。", 
      "西風梨棗山園。", 
      "兒童偷把長竿。", 
      "莫遣旁人驚去，老夫靜處閒看。"
    ], 
    "rhythmic": "清平樂"
  }, 
  {
    "author": "辛棄疾", 
    "paragraphs": [
      "昨宵醉裏行，山吐三更月。", 
      "不見可憐人，一夜頭如雪。", 
      "今宵醉裏歸，明月關山笛。", 
      "收拾錦囊詩，要寄揚雄宅。"
    ], 
    "rhythmic": "生查子"
  }, 
  {
    "author": "辛棄疾", 
    "paragraphs": [
      "誰傾滄海珠，簸弄千明月。", 
      "喚取酒邊來，軟語裁春雪。", 
      "人間無鳳凰，空費穿雲笛。", 
      "醉倒卻歸來，鬆菊陶潛宅。"
    ], 
    "rhythmic": "生查子"
  }, 
  {
    "author": "辛棄疾", 
    "paragraphs": [
      "問何年，此山來此，西風落日無語。", 
      "看君似是羲皇上，直作太初名汝。", 
      "溪上路。", 
      "算只有、紅塵不到今猶古。", 
      "一杯誰舉。", 
      "笑我醉呼君，崔嵬未起，山鳥覆杯去。", 
      "須記取。", 
      "昨夜龍湫風雨。", 
      "門前石浪掀舞。", 
      "四更山鬼吹燈嘯，驚倒世間兒女。", 
      "依約處。", 
      "還問我、清遊杖屨公良苦。", 
      "神交心許。", 
      "待萬里攜君，鞭笞鸞鳳，誦我遠遊賦。"
    ], 
    "rhythmic": "山鬼謠・摸魚兒"
  }, 
  {
    "author": "辛棄疾", 
    "paragraphs": [
      "徵埃成陣，行客相逢，都道幻出層樓。", 
      "指點檐牙高處，浪擁雲浮。", 
      "今年太平萬里，罷長淮、千騎臨秋。", 
      "憑欄望，有東南佳氣，西北神州。", 
      "千里懷嵩人去，應笑我、身在楚尾吳頭。", 
      "看取弓刀，陌上車馬如流。", 
      "從今賞心樂事，剩安排、酒令詩籌。", 
      "華胥夢，願年年、人似舊遊。"
    ], 
    "rhythmic": "聲聲慢"
  }, 
  {
    "author": "辛棄疾", 
    "paragraphs": [
      "直節堂堂，看夾道、冠纓拱立。", 
      "漸翠谷、羣仙東下，珮環聲急。", 
      "聞道天峯飛墮地，傍湖千丈開青壁。", 
      "是當年、玉斧削方壺，無人識。", 
      "山木潤，琅玕溼。", 
      "秋露下，瓊珠滴。", 
      "向危亭橫跨，玉淵澄碧。", 
      "醉舞且搖鸞鳳影，浩歌莫遣魚龍泣。", 
      "恨此中、風月本吾家，今爲客。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "照影溪梅，悵絕代、幽人獨立。", 
      "更小駐、雍容千騎，羽觴飛急。", 
      "琴裏新聲風響珮，筆端醉墨鴉棲壁。", 
      "是使君、文度舊知名，方相識。", 
      "清可漱，泉長滴。", 
      "高欲臥，雲還溼。", 
      "快晚風吹贈，滿懷空碧。", 
      "寶馬嘶歸紅旆動，團龍試碾銅瓶泣。", 
      "怕他年、重到路應迷，桃源客。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "可恨東君，把春去春來無跡。", 
      "便過眼、等閒輸了，三分之一。", 
      "晝永暖翻紅杏雨，風晴扶起垂楊力。", 
      "更天涯、芳草最關情，烘殘日。", 
      "湘浦岸，南塘驛。", 
      "恨不盡，愁如積。", 
      "算年年孤負，對他寒食。", 
      "便恁歸來能幾許，風流已自非疇昔。", 
      "憑畫欄、一線數飛鴻，沈空碧。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "塵土西風，便無限、淒涼行色。", 
      "還記取、明朝應恨，今宵輕別。", 
      "珠淚爭垂華燭暗，雁行中斷哀箏切。", 
      "看扁舟、幸自澀清溪，休催發。", 
      "白首路，長亭仄。", 
      "千樹柳，千絲結。", 
      "怕行人西去，棹歌聲闋。", 
      "黃卷莫教詩酒污，玉階不信仙凡隔。", 
      "但從今、伴我又隨君，佳哉月。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "天上飛瓊，畢竟向、人間情薄。", 
      "還又跨、玉龍歸去，萬花搖落。", 
      "雲破林梢添遠岫，月臨屋角分層閣。", 
      "記少年、駿馬走韓廬，掀東郭。", 
      "吟凍雁，嘲飢鵲。", 
      "人已老，歡猶昨。", 
      "對瓊瑤滿地，與君酬酢。", 
      "最愛霏霏迷遠近，卻收擾擾還寥廓。", 
      "待羔兒、酒罷又烹茶，揚州鶴。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "折盡荼䕷，尚留得、一分春色。", 
      "還記取、青梅如彈，共伊同摘。", 
      "少日對花昏醉夢，而今醒眼看風月。", 
      "恨牡丹、笑我倚東風，形如雪。", 
      "人漸遠，君休說。", 
      "榆莢陣，菖蒲藥。", 
      "算不因風雨，只因鶗鴂。", 
      "老冉冉兮花共柳，是棲棲者蜂和蝶。", 
      "也不因、春去有閒愁，因離別。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "天與文章，看萬斛、龍文筆力。", 
      "聞道是、一詩曾賜，千金顏色。", 
      "欲說又休新意思，強啼偷笑真消息。", 
      "算人人、合與共乘鸞，鑾坡客。", 
      "傾國豔，難再得。", 
      "還可恨，還勘憶。", 
      "看書尋舊錦，衫裁新碧。", 
      "鶯蝶一春花裏活，可堪風雨飄紅白。", 
      "問誰家、卻有燕歸樑，香泥溼。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "絕代佳人，曾一笑、傾城傾國。", 
      "休更嘆、舊時清鏡，而今華髮。", 
      "明日伏波堂上客，老當益壯翁應說。", 
      "恨苦遭、鄧禹笑人來，長寂寂。", 
      "詩酒社，江山筆。", 
      "鬆菊徑，雲煙屐。", 
      "怕一觴一詠，風流弦絕。", 
      "我夢橫江孤鶴去，覺來卻與君相別。", 
      "記功名、萬里要吾身，佳眠食。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "敲碎離愁，紗窗外、風搖翠竹。", 
      "人去後、吹簫聲斷，倚樓人獨。", 
      "滿眼不堪三月暮，舉頭已覺千山綠。", 
      "但試將、一紙寄來書，從頭讀。", 
      "相思字，空盈幅。", 
      "相思意，何時足。", 
      "滴羅襟點點，淚珠盈掬。", 
      "芳草不迷行客路，垂楊只礙離人目。", 
      "最苦是、立盡月黃昏，欄干曲。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "倦客新豐，貂裘敝、征塵滿目。", 
      "彈短鋏、青蛇三尺，浩歌誰續。", 
      "不念英雄江左老，用之可以尊中國。", 
      "嘆詩書、萬卷致君人，番沈陸。", 
      "休感嘆，年華促。", 
      "人易老，歡難足。", 
      "有玉人憐我，爲簪黃菊。", 
      "且置請纓封萬戶，竟須賣劍酬黃犢。", 
      "嘆當年、寂寞賈長沙，傷時哭。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "家住江南，又過了、清明寒食。", 
      "花徑裏、一番風雨，一番狼藉。", 
      "流水暗隨紅粉去，園林漸覺清陰密。", 
      "算年年、落盡刺桐花，寒無力。", 
      "庭院靜，空相憶。", 
      "無說處，閒愁極。", 
      "怕流鶯乳燕，得知消息。", 
      "尺素如今何處也，彩雲依舊無蹤跡。", 
      "謾教人、羞去上層樓，平蕪碧。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "把酒長亭說。", 
      "看淵明、風流酷似，臥龍諸葛。", 
      "何處飛來林間鵲，蹙踏鬆梢微雪。", 
      "要破帽、多添華髮。", 
      "剩水殘山無態度，被疏梅、料理成風月。", 
      "兩三雁，也蕭瑟。", 
      "佳人重約還輕別。", 
      "悵清江、天寒不渡，水深冰合。", 
      "路斷車輪生四角，此地行人銷骨。", 
      "問誰使、君來愁絕。", 
      "鑄就而今相思錯，料當初、費盡人間鐵。", 
      "長夜笛，莫吹裂。"
    ], 
    "rhythmic": "賀新郎"
  }, 
  {
    "author": "辛棄疾", 
    "paragraphs": [
      "老大猶堪說。", 
      "似而今、元龍臭味，孟公瓜葛。", 
      "我病君來高歌飲，驚散樓頭飛雪。", 
      "笑富貴、千鈞如發。", 
      "硬語盤空誰來聽，記當時、只有西窗月。", 
      "重進酒，喚嗚瑟。", 
      "事無兩樣人心別。", 
      "問渠儂、神州畢竟，幾番離合。", 
      "汗血鹽車無人顧，千里空收駿骨。", 
      "正目斷、關河路絕。", 
      "我最憐君中宵舞，道男兒、到死心如鐵。", 
      "看試手，補天裂。"
    ], 
    "rhythmic": "賀新郎"
  }, 
  {
    "author": "辛棄疾", 
    "paragraphs": [
      "細把君詩說。", 
      "悵餘音、鈞天浩蕩，洞庭膠葛。", 
      "千尺陰崖塵不到，惟有層冰積雪。", 
      "乍一見、寒生毛髮。", 
      "自昔佳人多薄命，對古來、一片傷心月。", 
      "金屋冷，夜調瑟。", 
      "去天尺五君家別。", 
      "看乘空、魚龍慘淡，風雲開合。", 
      "起望衣冠神州路，白日消殘戰骨。", 
      "嘆夷甫、諸人清絕。", 
      "夜半狂歌悲風起，聽錚錚、陣馬檐間鐵。", 
      "南共北，正分裂。"
    ], 
    "rhythmic": "賀新郎", 
    "tags": [
      "洞庭湖"
    ]
  }, 
  {
    "author": "辛棄疾", 
    "paragraphs": [
      "鳳尾龍香撥。", 
      "自開元、霓裳曲罷，幾番風月。", 
      "最苦潯陽江頭客，畫舸亭亭待發。", 
      "記出塞、黃雲堆雪。", 
      "馬上離愁三萬裏，望昭陽、宮殿孤鴻沒。", 
      "弦解語，恨難說。", 
      "遼陽驛使音塵絕。", 
      "瑣窗寒、輕攏慢拈，淚珠盈睫。", 
      "推手含情還卻手，一抹梁州哀徹。", 
      "千古事、雲飛煙滅。", 
      "賀老定場無消息，想沈香亭北繁華歇。", 
      "彈到此，爲嗚咽。"
    ], 
    "rhythmic": "賀新郎", 
    "tags": [
      "宋詞三百首"
    ]
  }, 
  {
    "author": "辛棄疾", 
    "paragraphs": [
      "柳暗清波路。", 
      "送春歸、猛風暴雨，一番新綠。", 
      "千里瀟湘葡萄漲，人解扁舟欲去。", 
      "又檣燕、留人相語。", 
      "艇子飛來生塵步，唾花寒、唱我新番句。", 
      "波似箭，催鳴櫓。", 
      "黃陵祠下山無數。", 
      "聽湘娥、泠泠曲罷，爲誰情苦。", 
      "行到東吳春已暮，正江闊、潮平穩渡。", 
      "望金雀、觚棱翔舞。", 
      "前度劉郎今重到，問玄都、千樹花存否。", 
      "愁爲倩，麼弦訴。"
    ], 
    "rhythmic": "賀新郎"
  }, 
  {
    "author": "辛棄疾", 
    "paragraphs": [
      "寄我五雲字，恰向酒邊來。", 
      "東風過盡歸雁，不見客星迴。", 
      "聞道瑣窗風月，更著詩翁杖屨，合作雪堂猜。", 
      "歲旱莫留客，霖雨要渠來。", 
      "短檠燈，長劍鋏，欲生苔。", 
      "雕弓掛壁無用，照影落清杯。", 
      "多病關心藥裹，小摘親鋤菜甲，老子正須哀。", 
      "夜雨北窗竹，更倩野人栽。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "酒罷且勿起，重挽史君須。", 
      "一身都是和氣，別去意何如。", 
      "我輩情鍾休問，父老田頭說尹，淚落獨憐渠。", 
      "秋水見毛髮，千尺定無魚。", 
      "望清闕，左黃閣，右紫樞。", 
      "東風桃李陌上，下馬拜除書。", 
      "屈指吾生餘幾，多病故人痛飲，此事正愁餘。", 
      "江湖有歸雁，能寄草堂無。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "我飲不須勸，正怕酒尊空。", 
      "別離亦復何恨，此別恨匆匆。", 
      "頭上貂蟬貴客，花外麒麟高冢，人世竟誰雄。", 
      "一笑出門去，千里落花風。", 
      "孫劉輩，能使我，不爲公。", 
      "餘發種種如是，此事付渠儂。", 
      "但覺平生湖海，除了醉吟風月，此外百無功。", 
      "毫髮皆帝力，更乞鑑湖東。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "寒食不小住，千騎擁春衫。", 
      "衡陽石鼓城下，記我舊停驂。", 
      "襟似瀟湘桂嶺，帶似洞庭春草，紫蓋屹東南。", 
      "文字起騷雅，刀劍化耕蠶。", 
      "看使君，於此事，定不凡。", 
      "奮髯抵幾堂上，尊俎自高談。", 
      "莫信君門萬里，但使民歌五褲，歸詔鳳凰銜。", 
      "君去我誰飲，明月影成三。"
    ], 
    "rhythmic": "水調歌頭", 
    "tags": [
      "洞庭湖"
    ]
  }, 
  {
    "author": "辛棄疾", 
    "paragraphs": [
      "頭白齒牙缺，君勿笑衰翁。", 
      "無窮天地今古，人在四之中。", 
      "臭腐神奇俱盡，貴賤賢愚等耳，造物也兒童。", 
      "老佛更堪笑，談妙說虛空。", 
      "坐堆豗，行荅颯，立龍鍾。", 
      "有時三盞兩盞，淡酒醉濛鴻。", 
      "四十九年前事，一百八盤狹路，拄杖倚牆東。", 
      "老境何所似，只與少年同。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "上界足官府，公是地行仙。", 
      "青氈劍履舊物，玉立侍天顏。", 
      "莫怪新來白髮，恐是當年柱下，道德五千言。", 
      "南澗舊活計，猿鶴且相安。", 
      "歌秦缶，寶康瓠，世皆然。", 
      "不知清廟鐘磬，零落有誰編。", 
      "堪笑行藏用舍，試問山林鐘鼎，底事有虧全。", 
      "再拜荷公賜，雙鶴一千年。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "少年握槊，氣憑陵、酒聖詩豪餘事。", 
      "縮手旁觀初未識，兩兩三三而已。", 
      "變化須臾，鷗飛石鏡，鵲抵星橋□。", 
      "搗殘秋練，玉砧猶想纖指。", 
      "堪笑千古爭心，等閒一勝，拼了光陰費。", 
      "老子忘機渾謾與，鴻鵠飛來天際。", 
      "武媚宮中，韋娘局上，休把興亡記。", 
      "布衣百萬，看君一笑沈醉。"
    ], 
    "rhythmic": "念奴嬌"
  }, 
  {
    "author": "辛棄疾", 
    "paragraphs": [
      "倘來軒冕，問還是、今古人間何物。", 
      "舊日重城愁萬里，風月而今堅壁。", 
      "藥籠功名，酒壚身世，可惜矇頭雪。", 
      "浩歌一曲，坐中人物之傑。", 
      "堪嘆黃菊凋零，孤標應也有，梅花爭發。", 
      "醉裏重揩西望眼，惟有孤鴻明減。", 
      "世事從教，浮雲來去，枉了衝冠發。", 
      "故人何在，長歌應伴殘月。"
    ], 
    "rhythmic": "念奴嬌"
  }, 
  {
    "author": "辛棄疾", 
    "paragraphs": [
      "道人元是，道家風、來作煙霞中物。", 
      "翠幰裁犀遮不定，紅透玲瓏油壁。", 
      "借得春工，惹將秋露，薰做江梅雪。", 
      "我評花譜，便應推此爲傑。", 
      "憔悴何處芳枝，十郎手種，看明年花發。", 
      "坐對虛空香色界，不怕西風起滅。", 
      "別駕風流，多情更要，簪滿姮娥發。", 
      "等閒折盡，玉斧重倩修月。"
    ], 
    "rhythmic": "念奴嬌"
  }, 
  {
    "author": "辛棄疾", 
    "paragraphs": [
      "江南盡處，墮玉京仙子，絕塵英秀。", 
      "彩筆風流，偏解寫、姑射冰姿清瘦。", 
      "笑殺春工，細窺天巧，妙絕應難有。", 
      "丹青圖畫，一時都愧凡陋。", 
      "還似籬落孤山，嫩寒清曉，祗欠香沾袖。", 
      "淡佇輕盈，誰付與、弄粉調朱纖手。", 
      "疑是花神，朅來人世，佔得佳名久。", 
      "鬆篁佳韻，倩君添做三友。"
    ], 
    "rhythmic": "念奴嬌"
  }, 
  {
    "author": "辛棄疾", 
    "paragraphs": [
      "疏疏淡淡，問阿誰、堪比天真顏色。", 
      "笑殺東君虛占斷，多少朱朱白白。", 
      "雪裏溫柔，水邊明秀，不惜春工力。", 
      "骨清香嫩，迥然天與奇絕。", 
      "嘗記寶篽寒輕，瑣窗人睡起，玉纖輕摘。", 
      "漂泊天涯空瘦損，猶有當年標格。", 
      "萬里風煙，一溪霜月，未怕欺他得。", 
      "不如歸去，閬苑有個人憶。"
    ], 
    "rhythmic": "念奴嬌"
  }, 
  {
    "author": "辛棄疾", 
    "paragraphs": [
      "斷崖千丈孤鬆，掛冠更在鬆高處。", 
      "平生袖手，故應休矣，功名良苦。", 
      "笑指兒曹，人間醉夢，莫嗔驚汝。", 
      "問黃金餘幾，旁人慾說，田園計、君推去。", 
      "嘆息薌林舊隱，對先生、竹窗鬆戶。", 
      "一花一草，一觴一詠，風流杖屨。", 
      "野馬塵埃，扶搖下視，蒼然如許。", 
      "恨當年、九老圖中，忘卻畫、盤園路。"
    ], 
    "rhythmic": "水龍吟"
  }, 
  {
    "author": "辛棄疾", 
    "paragraphs": [
      "倚欄看碧成朱，等閒褪了香袍粉。", 
      "上林高選，匆匆又換，紫雲衣潤。", 
      "幾許春風，朝薰暮染，爲花忙損。", 
      "笑舊家桃李，東塗西抹，有多少、淒涼恨。", 
      "擬倩流鶯說與，記容華、易消難整。", 
      "人間得意，千紅百紫，轉頭春盡。", 
      "白髮憐君，儒冠曾誤，平生官冷。", 
      "算風流未減，年年醉裏，把花枝問。"
    ], 
    "rhythmic": "水龍吟"
  }, 
  {
    "author": "辛棄疾", 
    "paragraphs": [
      "補陀大士虛空，翠巖誰記飛來處。", 
      "蜂房萬點，似穿如礙，玲瓏窗戶。", 
      "石髓千年，已垂未落，嶙峋冰柱。", 
      "有怒濤聲遠，落花香在，人疑是、桃源路。", 
      "又說春雷鼻息，是臥龍、彎環如許。", 
      "不然應是，洞庭張樂，湘靈來去。", 
      "我意長鬆，倒生陰壑，細吟風雨。", 
      "竟茫茫未曉。", 
      "只應白髮，是開山祖。"
    ], 
    "rhythmic": "水龍吟", 
    "tags": [
      "洞庭湖"
    ]
  }, 
  {
    "author": "辛棄疾", 
    "paragraphs": [
      "稼軒何必長貧，放泉檐外瓊珠瀉。", 
      "樂天知命，古來誰會，行藏用舍。", 
      "人不堪憂，一瓢自樂，賢哉回也。", 
      "料當年曾問，飯蔬飲水，何爲是、棲棲者。", 
      "且對浮雲山上，莫匆匆、去流山下。", 
      "蒼顏照影，故應流落，輕裘肥馬。", 
      "繞齒冰霜，滿懷芳乳，先生飲罷。", 
      "笑掛瓢風樹，一鳴渠碎，問何如啞。"
    ], 
    "rhythmic": "水龍吟"
  }, 
  {
    "author": "辛棄疾", 
    "paragraphs": [
      "聽兮清珮瓊瑤些。", 
      "明兮鏡秋毫些。", 
      "君無去此，流昏漲膩，生蓬蒿些。", 
      "虎豹甘人，渴而飲汝，寧猿猱些。", 
      "大而流江海，覆舟如芥，君無助、狂濤些。", 
      "路險兮、山高些。", 
      "愧餘獨處無聊些。", 
      "冬槽春盎，歸來爲我，制鬆醪些。", 
      "其外芳芬，團龍片鳳，煮雲膏些。", 
      "古人兮既往，嗟餘之樂，樂簞瓢些。"
    ], 
    "rhythmic": "水龍吟"
  }, 
  {
    "author": "辛棄疾", 
    "paragraphs": [
      "相思苦，君與我同心。", 
      "魚沒雁沈沈。", 
      "是夢他鬆後追軒冕，是化爲鶴後去山林。", 
      "對西風，直悵望，到如今。", 
      "待不飲、奈何君有恨。", 
      "待痛飲、奈何吾有病。", 
      "君起舞，試重斟。", 
      "蒼梧雲外湘妃淚，鼻亭山下鷓鴣吟。", 
      "早歸來，流水外，有知音。"
    ], 
    "rhythmic": "最高樓"
  }, 
  {
    "author": "辛棄疾", 
    "paragraphs": [
      "吾衰矣，須富貴何時。", 
      "富貴是危機。", 
      "暫忘設醴抽身去，未曾得米棄官歸。", 
      "穆先生，陶縣令，是吾師。", 
      "待葺個、園兒名佚老。", 
      "更作個、亭兒名亦好。", 
      "閒飲酒，醉吟詩。", 
      "千年田換八百主，一人口插幾張匙。", 
      "休休休，更說甚，是和非。"
    ], 
    "rhythmic": "最高樓"
  }, 
  {
    "author": "辛棄疾", 
    "paragraphs": [
      "花好處，不趁綠衣郎。", 
      "縞袂立斜陽。", 
      "麪皮兒上因誰白，骨頭兒裏幾多香。", 
      "盡饒他，心似鐵，也須忙。", 
      "甚喚得、雪來白倒雪。", 
      "更喚得，月來香殺月。", 
      "誰立馬，更窺牆。", 
      "將軍止渴山南畔，相公調鼎殿東廂。", 
      "忒高才，經濟地，戰爭場。"
    ], 
    "rhythmic": "最高樓"
  }, 
  {
    "author": "辛棄疾", 
    "paragraphs": [
      "金閨老，眉壽正如川。", 
      "七十且華筵。", 
      "樂天詩句香山裏，杜陵酒債曲江邊。", 
      "問何如，歌窈窕，舞嬋娟。", 
      "更十歲、太公方出將。", 
      "又十歲、武公才入相。", 
      "留盛事，看明年。", 
      "直須腰下添金印，莫教頭上欠貂蟬。", 
      "向人間，長富貴，地行仙。"
    ], 
    "rhythmic": "最高樓"
  }, 
  {
    "author": "辛棄疾", 
    "paragraphs": [
      "黃金堆到鬥。", 
      "怎得似、長年畫堂勸酒。", 
      "蛾眉最明秀。", 
      "向水沈煙裏，兩行紅袖。", 
      "笙歌撋就。", 
      "爭說道、明年時候。", 
      "被姮娥、做了殷勤，仙桂一枝入手。", 
      "知否。", 
      "風流別駕，近日人呼，文章太守。", 
      "天長地久。", 
      "歲歲上、乃翁壽。", 
      "記從來人道，相門出相，金印累累盡有。", 
      "但直須，周公拜前，魯公拜後。"
    ], 
    "rhythmic": "瑞鶴仙"
  }, 
  {
    "author": "辛棄疾", 
    "paragraphs": [
      "行李溪頭，有釣車茶具，曲幾團蒲。", 
      "兒童認得，前度過者籃輿。", 
      "時時照影，甚此身、遍滿江湖。", 
      "悵野老，行歌不住，定堪與語難呼。", 
      "一自東籬搖落，問淵明歲晚，心賞何如。", 
      "梅花正自不惡，曾有詩無。", 
      "知翁止酒，待重教、蓮社人沽。", 
      "空悵望，風流已矣，江山特地愁予。"
    ], 
    "rhythmic": "漢宮春"
  }, 
  {
    "author": "辛棄疾", 
    "paragraphs": [
      "有酒忘杯，有筆忘詩，弄溪奈何。", 
      "看縱橫鬥轉，龍蛇起陸，崩騰決去，雪練傾河。", 
      "嫋嫋東風，悠悠倒景，搖動雲山水又波。", 
      "還知否，欠菖蒲攢港，綠竹緣坡。", 
      "長鬆誰剪嵯峨。", 
      "笑野老來耘山上禾。", 
      "算只因魚鳥，天然自樂，非關風月，閒處偏多。", 
      "芳草春深，佳人日暮，濯發滄浪獨浩歌。", 
      "徘徊久，問人間誰似，老子婆娑。"
    ], 
    "rhythmic": "沁園春"
  }, 
  {
    "author": "辛棄疾", 
    "paragraphs": [
      "一水西來，千丈晴虹，十里翠屏。", 
      "喜草堂經歲，重來社老，斜川好景，不負淵明。", 
      "老鶴高飛，一枝投宿，長笑蝸牛戴屋行。", 
      "平章了，待十分佳處，著個茅亭。", 
      "青山意氣崢嶸。", 
      "似爲我歸來嫵媚生。", 
      "解頻教花鳥，前歌後舞，更催雲水，暮送朝迎。", 
      "酒聖詩豪，可能無勢，我乃而今駕馭卿。", 
      "清溪上，被山靈卻笑，白髮歸耕。"
    ], 
    "rhythmic": "沁園春"
  }, 
  {
    "author": "辛棄疾", 
    "paragraphs": [
      "我笑共工緣底怒。", 
      "觸斷峨峨天一柱。", 
      "補天又笑女媧忙，卻將此石投閒處。", 
      "野煙荒草路。", 
      "先生柱杖來看汝。", 
      "倚蒼苔，摩挲試問，千古幾風雨。", 
      "長被兒童敲火苦。", 
      "時有牛羊磨角去。", 
      "霍然千丈翠巖屏，鏘然一滴甘泉乳。", 
      "結亭三四五。", 
      "會相暖熱攜歌舞。", 
      "細思量，古來寒士，不遇有時遇。"
    ], 
    "rhythmic": "歸朝歡"
  }, 
  {
    "author": "辛棄疾", 
    "paragraphs": [
      "舉頭西北浮雲，倚天萬里須長劍。", 
      "人言此地，夜深長見，鬥牛光焰。", 
      "我覺山高，潭空水冷，月明星淡。", 
      "待燃犀下看，憑欄卻怕，風雷怒，魚龍慘。", 
      "峽束□江對起，過危樓、欲飛還斂。", 
      "元龍老矣，不妨高臥，冰壺涼簟。", 
      "千古興亡，百年悲笑，一時登覽。", 
      "問何人又卸，片帆沙岸，系斜陽纜。"
    ], 
    "rhythmic": "水龍吟"
  }, 
  {
    "author": "辛棄疾", 
    "paragraphs": [
      "只愁風雨重陽，思君不見令人老。", 
      "行期定否，徵車幾兩，去程多少。", 
      "有客書來，長安卻早，傳聞追詔。", 
      "問歸來何日，君家舊事，直須待、爲霖了。", 
      "從此蘭生蕙長，吾誰與、玩茲芳草。", 
      "自憐拙者，功名相避，去如飛鳥。", 
      "只有良朋，東阡西陌，安排似巧。", 
      "到如今巧處，依前又拙，把平生笑。"
    ], 
    "rhythmic": "水龍吟"
  }, 
  {
    "author": "辛棄疾", 
    "paragraphs": [
      "百郡怯登車，千里輸流馬。", 
      "乞得膠膠擾擾身，卻笑區區者。", 
      "野水玉鳴渠，急雨珠跳瓦。", 
      "一榻清風方是閒，真得歸來也。"
    ], 
    "rhythmic": "卜算子"
  }, 
  {
    "author": "辛棄疾", 
    "paragraphs": [
      "梨花著雨晚來晴。", 
      "月朧明。", 
      "淚縱橫。", 
      "繡閣香濃，深鎖鳳簫聲。", 
      "未必人知春意思，還獨自，繞花行。", 
      "酒兵昨夜壓愁城。", 
      "太狂生。", 
      "轉關情。", 
      "寫盡胸中，磈磊未全平。", 
      "卻與平章珠玉價，看醉裏，錦囊傾。"
    ], 
    "rhythmic": "江神子・江城子"
  }, 
  {
    "author": "辛棄疾", 
    "paragraphs": [
      "寶釵飛鳳鬢驚鸞。", 
      "望重歡。", 
      "水雲寬。", 
      "腸斷新來，翠被□香殘。", 
      "待得來時春盡也，梅著子，筍成竿。", 
      "湘筠簾卷淚痕斑。", 
      "珮聲閒。", 
      "玉垂環。", 
      "個裏溫柔，容我老其間。", 
      "卻笑將軍三羽箭，何日去，定天山。"
    ], 
    "rhythmic": "江神子・江城子"
  }, 
  {
    "author": "辛棄疾", 
    "paragraphs": [
      "著意尋春懶便回。", 
      "何如信步兩三杯。", 
      "山纔好處行還倦，詩未成時雨早催。", 
      "攜竹杖，更芒鞋。", 
      "朱朱粉粉野蒿開。", 
      "誰家寒食歸寧女，笑語柔桑陌上來。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "水底明霞十頃光。", 
      "天教鋪錦襯鴛鴦。", 
      "最憐楊柳如張緒，卻笑蓮花似六郎。", 
      "方竹簟，小胡牀。", 
      "晚風消得許多涼。", 
      "揹人白鳥都飛去，落日殘□更斷腸。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "漠漠輕□撥不開。", 
      "江南細雨熟黃梅。", 
      "有情無意東邊日，已怒重驚忽地雷。", 
      "雲柱礎，水樓臺。", 
      "羅衣費盡博山灰。", 
      "當時一識和羹味，便道爲霖消息來。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "有甚閒愁可皺眉。", 
      "老懷無緒自傷悲。", 
      "百年旋逐花陰轉，萬事長看鬢髮知。", 
      "溪上枕，竹間棋。", 
      "怕尋酒伴懶吟詩。", 
      "十分筋力誇強健，只比年時病起時。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "山上飛泉萬斛珠。", 
      "懸崖千丈落鼪鼯。", 
      "已通樵逕行還礙，似有人聲聽卻無。", 
      "閒略彴，遠浮屠。", 
      "溪南修竹有茅廬。", 
      "莫嫌杖屨頻來往，此地偏宜著老夫。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "莫避春陰上馬遲。", 
      "春來未有不陰時。", 
      "人情展轉閒中看，客路崎嶇倦後知。", 
      "梅似雪，柳如絲。", 
      "試聽別語慰相思。", 
      "短篷炊飯鱸魚熟，除卻松江枉費詩。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "白苧新袍入嫩涼。", 
      "春蠶食葉響迴廊。", 
      "禹門已準桃花浪，月殿先收桂子香。", 
      "鵬北海，鳳朝陽。", 
      "又攜書劍路茫茫。", 
      "明年此日青雲去，卻笑人間舉子忙。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "莫上扁舟向剡溪。", 
      "淺斟低唱正相宜。", 
      "從□犬吠千家白，且與梅成一段奇。", 
      "香暖處，酒醒時。", 
      "畫檐玉箸已偷垂。", 
      "笑君解釋春風恨，倩拂蠻箋只費詩。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "千丈陰崖百丈溪。", 
      "孤桐枝上鳳偏宜。", 
      "玉音落落雖難合，橫理庚庚定自奇。", 
      "人散後，月明詩。", 
      "試彈《幽憤》淚空垂。", 
      "不如卻付騷人手，留和《南風》解慍詩。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "陌上柔條初破芽。", 
      "東鄰蠶種已生些。", 
      "平岡細草鳴黃犢，斜日寒林點暮鴉。", 
      "山遠近，路橫斜。", 
      "青旗沽酒有人家。", 
      "城中桃李愁風雨，春在溪頭野薺花。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "春日平原薺菜花。", 
      "新耕雨後落羣鴉。", 
      "多情白髮春無奈，晚日青□酒易賒。", 
      "閒意態，細生涯。", 
      "牛□西畔有桑麻。", 
      "青裙縞袂誰家女，去趁蠶生看外家。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "千丈清溪百步雷。", 
      "柴門都向水邊開。", 
      "亂雲剩帶炊煙去，野水閒將日影來。", 
      "穿窈窕，歷崔嵬。", 
      "東林試問幾時栽。", 
      "動搖意態雖多竹，點綴風流卻少梅。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "敧枕婆娑兩鬢霜。", 
      "起聽檐溜碎喧江。", 
      "那邊玉箸銷啼粉，這裏車輪轉別腸。", 
      "詩酒社，水邊鄉。", 
      "可堪醉墨幾淋浪。", 
      "畫圖恰似歸家夢，千里河山寸許長。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "明月別枝驚鵲，清風半夜鳴蟬。", 
      "稻花香裏說豐年。", 
      "聽取蛙聲一片。", 
      "七八個星天外，兩三點雨山前。", 
      "舊時茅店社林邊。", 
      "路轉溪橋忽見。"
    ], 
    "rhythmic": "西江月"
  }, 
  {
    "author": "辛棄疾", 
    "paragraphs": [
      "淡黃弓樣鞋兒小。", 
      "腰肢只怕風吹倒。", 
      "驀地管絃催。", 
      "一團紅雪飛。", 
      "曲終嬌欲訴。", 
      "定憶梨園譜。", 
      "指日按新聲。", 
      "主人朝玉京。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "錦書誰寄相思語。", 
      "天邊數遍飛鴻數。", 
      "一夜夢千回。", 
      "梅花入夢來。", 
      "漲痕紛樹發。", 
      "霜落沙洲白。", 
      "心事莫驚鷗。", 
      "人間千萬愁。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "阮琴斜掛香羅綬。", 
      "玉纖初試琵琶手。", 
      "桐葉雨聲乾。", 
      "真珠落玉盤。", 
      "朱弦調未慣。", 
      "笑倩春風伴。", 
      "莫作別離聲。", 
      "且聽雙鳳鳴。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "年年金蕊豔西風。", 
      "人與菊花同。", 
      "霜鬢經春重綠，仙姿不飲長紅。", 
      "焚香度日盡從容。", 
      "笑語調兒童。", 
      "一歲一杯爲壽，從今更數千鍾。"
    ], 
    "rhythmic": "朝中措"
  }, 
  {
    "author": "辛棄疾", 
    "paragraphs": [
      "小窗風雨，從今便憶，中夜笑談清軟。", 
      "啼鴉衰柳自無聊，更管得、離人腸斷。", 
      "詩書事業，青氈猶在，頭上貂蟬會見。", 
      "莫貪風月臥江湖，道日近、長安路遠。"
    ], 
    "rhythmic": "鵲橋仙"
  }, 
  {
    "author": "辛棄疾", 
    "paragraphs": [
      "松岡避暑。", 
      "茅檐避雨。", 
      "閒去閒來幾度。", 
      "醉扶孤石看飛泉，又卻是、前回醒處。", 
      "東家取婦。", 
      "西家歸女。", 
      "燈火門前笑語。", 
      "釀成千頃稻花香，夜夜費、一天風露。"
    ], 
    "rhythmic": "鵲橋仙"
  }, 
  {
    "author": "辛棄疾", 
    "paragraphs": [
      "風雨催春寒食近，平原一片丹青。", 
      "溪邊喚渡柳邊行。", 
      "花飛蝴蝶亂，桑嫩野蠶生。", 
      "綠野先生閒袖手，卻尋詩酒功名。", 
      "未知明日定陰晴。", 
      "今宵成獨醉，卻笑衆人醒。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "住世都無菩薩行，仙家風骨精神。", 
      "壽如山嶽福如雲。", 
      "金花湯沐誥，竹馬綺羅羣。", 
      "更願昇平添喜事，大家禱祝殷勤。", 
      "明年此地慶佳辰。", 
      "一杯千歲酒，重拜太夫人。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "山路風來草木香。", 
      "雨餘涼意到胡牀。", 
      "泉石膏肓吾已甚。", 
      "多病。", 
      "堤防風月費篇章。", 
      "孤負尋常山簡醉。", 
      "獨自。", 
      "故應知子草《玄》忙。", 
      "湖海早知身汗漫。", 
      "誰伴。", 
      "只甘松竹共淒涼。"
    ], 
    "rhythmic": "定風波"
  }, 
  {
    "author": "辛棄疾", 
    "paragraphs": [
      "聽我尊前醉後歌。", 
      "人生亡奈別離何。", 
      "但使情親千里近。", 
      "須信。", 
      "無情對面是山河。", 
      "寄語石頭城下水。", 
      "居士。", 
      "而今渾不怕風波。", 
      "借使未如鷗鳥慣。", 
      "相伴。", 
      "也應學得老漁蓑。"
    ], 
    "rhythmic": "定風波"
  }, 
  {
    "author": "辛棄疾", 
    "paragraphs": [
      "仄月高寒水石鄉。", 
      "倚空青碧對禪牀。", 
      "白髮自憐心似鐵。", 
      "風月。", 
      "使君子細與平章。", 
      "已判生涯筇竹杖。", 
      "來往。", 
      "卻慚沙鳥笑人忙。", 
      "便好剩留黃絹句。", 
      "誰賦。", 
      "銀鉤小草晚天涼。"
    ], 
    "rhythmic": "定風波"
  }, 
  {
    "author": "辛棄疾", 
    "paragraphs": [
      "昨夜山公倒載歸。", 
      "兒童應笑醉如泥。", 
      "試與扶頭渾未醒。", 
      "休問。", 
      "夢魂猶在葛家溪。", 
      "千古醉鄉來往路。", 
      "知處。", 
      "溫柔東畔白雲西。", 
      "起向綠窗高處看。", 
      "題遍。", 
      "劉伶元自有賢妻。"
    ], 
    "rhythmic": "定風波"
  }, 
  {
    "author": "辛棄疾", 
    "paragraphs": [
      "春到蓬壺特地晴。", 
      "神仙隊裏相公行。", 
      "翠玉相挨呼小字。", 
      "須記。", 
      "笑簪花底是飛瓊。", 
      "總是傾城來一處。", 
      "誰妒。", 
      "誰攜歌舞到園亭。", 
      "柳妒腰肢花妒豔。", 
      "聽看。", 
      "流鶯直是妒歌聲。"
    ], 
    "rhythmic": "定風波"
  }, 
  {
    "author": "辛棄疾", 
    "paragraphs": [
      "百紫千紅過了春。", 
      "杜鵑聲苦不堪聞。", 
      "卻解啼教春小住。", 
      "風雨。", 
      "空山招得海棠魂。", 
      "一似蜀宮當日女。", 
      "無數。", 
      "猩猩血染赭羅巾。", 
      "畢竟花開誰作主。", 
      "記取。", 
      "大都花屬惜花人。"
    ], 
    "rhythmic": "定風波"
  }, 
  {
    "author": "辛棄疾", 
    "paragraphs": [
      "儂是嶔崎可笑人。", 
      "不妨開口笑時頻。", 
      "有人一笑坐生春。", 
      "歌欲顰時還淺笑，醉逢笑處卻輕顰。", 
      "宜顰宜笑越精神。"
    ], 
    "rhythmic": "浣溪沙"
  }, 
  {
    "author": "辛棄疾", 
    "paragraphs": [
      "梅子熟時到幾回。", 
      "桃花開後不須猜。", 
      "重來松竹意徘徊。", 
      "慣聽禽聲渾可譜，飽觀魚陣已能排。", 
      "晚雲挾雨喚歸來。"
    ], 
    "rhythmic": "浣溪沙"
  }, 
  {
    "author": "辛棄疾", 
    "paragraphs": [
      "百世孤芳肯自媒。", 
      "直須詩句與推排。", 
      "不然喚近酒邊來。", 
      "自有淵明方有菊，若無和靖即無梅。", 
      "只今何處向人開。"
    ], 
    "rhythmic": "浣溪沙"
  }, 
  {
    "author": "辛棄疾", 
    "paragraphs": [
      "未到山前騎馬回。", 
      "風吹雨打已無梅。", 
      "共誰消遣兩三杯。", 
      "一似舊時春意思，百無是處老形骸。", 
      "也曾頭上帶花來。"
    ], 
    "rhythmic": "浣溪沙"
  }, 
  {
    "author": "辛棄疾", 
    "paragraphs": [
      "牡丹比得誰顏色。", 
      "似宮中、太真第一。", 
      "漁陽鼙鼓邊風急。", 
      "人在沈香亭北。", 
      "買栽池館多何益。", 
      "莫虛把、千金拋擲。", 
      "若教解語傾人國。", 
      "一個西施也得。"
    ], 
    "rhythmic": "杏花天"
  }, 
  {
    "author": "辛棄疾", 
    "paragraphs": [
      "風流標格，惺鬆言語，真個十分奇絕。", 
      "三分蘭菊十分梅，鬥合就、一枝風月。", 
      "笙簧未語，星河易轉，涼夜厭厭留客。", 
      "只愁酒盡各西東，更把酒、推辭一霎。"
    ], 
    "rhythmic": "鵲橋仙"
  }, 
  {
    "author": "辛棄疾", 
    "paragraphs": [
      "八旬慶會，人間盛事，齊勸一杯春釀。", 
      "胭脂小字點眉間，猶記得、舊時宮樣。", 
      "綵衣更著，功名富貴，直過太公以上。", 
      "大家著意記新詞，遇著個、十字便唱。"
    ], 
    "rhythmic": "鵲橋仙"
  }, 
  {
    "author": "辛棄疾", 
    "paragraphs": [
      "豸冠風采，繡衣聲價，曾把經綸少試。", 
      "看看有詔日邊來，便入侍、明光殿裏。", 
      "東君未老，花明柳媚，且引玉塵沈醉。", 
      "好將三萬六千場，自今日、從頭數起。"
    ], 
    "rhythmic": "鵲橋仙"
  }, 
  {
    "author": "辛棄疾", 
    "paragraphs": [
      "轎兒排了，擔兒裝了，杜宇一聲催起。", 
      "從今一步一回頭，怎睚得、一千餘裏。", 
      "舊時行處，舊時歌處，空有燕泥香墜。", 
      "莫嫌白髮不思量，也須有、思量去裏。"
    ], 
    "rhythmic": "鵲橋仙"
  }, 
  {
    "author": "辛棄疾", 
    "paragraphs": [
      "一杯莫落吾人後。", 
      "富貴功名壽。", 
      "胸中書傳有餘香。", 
      "看寫《蘭亭》小字、記流觴。", 
      "問誰分我漁樵席。", 
      "江海消閒日。", 
      "看君天上拜恩濃。", 
      "卻恐畫樓無處、著東風。"
    ], 
    "rhythmic": "虞美人"
  }, 
  {
    "author": "辛棄疾", 
    "paragraphs": [
      "翠屏羅幕遮前後。", 
      "舞袖翻長壽。", 
      "紫髯冠佩御爐香。", 
      "看取明年歸奉、萬年觴。", 
      "今宵池上蟠桃席。", 
      "咫尺長安日。", 
      "寶煙飛焰萬花濃。", 
      "試看中間白鶴、駕仙風。"
    ], 
    "rhythmic": "虞美人"
  }, 
  {
    "author": "辛棄疾", 
    "paragraphs": [
      "夜深困倚屏風後。", 
      "試請毛延壽。", 
      "寶釵小立白翻香。", 
      "旋唱新詞猶誤、笑持觴。", 
      "四更山月寒侵席。", 
      "歌舞催時日。", 
      "問他何處最情濃。", 
      "卻道”小梅搖落、不禁風。“"
    ], 
    "rhythmic": "虞美人"
  }, 
  {
    "author": "辛棄疾", 
    "paragraphs": [
      "羣花泣盡朝來露。", 
      "爭奈春歸去。", 
      "不知庭下有荼䕷。", 
      "偷得十分春色、怕春知。", 
      "淡中有味清中貴。", 
      "飛絮殘英避。", 
      "露華微滲玉肌香。", 
      "恰似楊妃初試、出蘭湯。"
    ], 
    "rhythmic": "虞美人"
  }, 
  {
    "author": "辛棄疾", 
    "paragraphs": [
      "意態憨生元自好。", 
      "學畫鴉兒，舊日偏他巧。", 
      "蜂蝶不禁花引調。", 
      "西園人去春風少。", 
      "春已無情秋又老。", 
      "誰管閒愁，千里青青草。", 
      "今夜倩簪黃菊了。", 
      "斷腸明月霜天曉。"
    ], 
    "rhythmic": "蝶戀花"
  }, 
  {
    "author": "辛棄疾", 
    "paragraphs": [
      "誰向椒盤簪綵勝。", 
      "整整韶華，爭上春風鬢。", 
      "往日不堪重記省。", 
      "爲花長把新春恨。", 
      "春未來時先借問。", 
      "晚恨開遲，早又飄零近。", 
      "今歲花期消息定。", 
      "只愁風雨無憑準。"
    ], 
    "rhythmic": "蝶戀花"
  }, 
  {
    "author": "辛棄疾", 
    "paragraphs": [
      "老去怕尋年少伴。", 
      "畫棟珠簾，風月無人管。", 
      "公子看花朱碧亂。", 
      "新詞攪斷香思怨。", 
      "涼夜愁腸千百轉。", 
      "一雁西風，錦字何時遣。", 
      "畢竟啼烏才思短。", 
      "喚回曉夢天涯遠。"
    ], 
    "rhythmic": "蝶戀花"
  }, 
  {
    "author": "辛棄疾", 
    "paragraphs": [
      "莫向城頭聽漏點。", 
      "說與行人，默默情千萬。", 
      "總是離愁無近遠。", 
      "人間兒女空恩怨。", 
      "錦繡心胸冰雪面。", 
      "舊日詩名，曾道空樑燕。", 
      "傾蓋未償平日願。", 
      "一杯早唱《陽關》勸。"
    ], 
    "rhythmic": "蝶戀花"
  }, 
  {
    "author": "辛棄疾", 
    "paragraphs": [
      "七十古來稀，人人都道。", 
      "不是陰功怎生到。", 
      "鬆姿雖瘦，偏耐雲寒霜曉。", 
      "看君雙鬢底，青青好。", 
      "樓雪初晴，庭闈嬉笑。", 
      "一醉何妨玉壺倒。", 
      "從今康健，不用靈丹仙草。", 
      "更看一百歲，人難老。"
    ], 
    "rhythmic": "感皇恩"
  }, 
  {
    "author": "辛棄疾", 
    "paragraphs": [
      "千丈擎天手。", 
      "萬卷懸河口。", 
      "黃金腰下印，大如鬥。", 
      "更千騎弓刀，揮霍遮前後。", 
      "百計千方久。", 
      "似鬥草兒童，贏個他家偏有。", 
      "算枉了、雙眉長恁皺。", 
      "白髮空回首。", 
      "那時閒說向，山中友。", 
      "看丘隴牛羊，更辨賢愚否。", 
      "且自栽花柳。", 
      "怕有人來，但只道、今朝中酒。"
    ], 
    "rhythmic": "一枝花・促拍滿路花"
  }, 
  {
    "author": "辛棄疾", 
    "paragraphs": [
      "紫陌長安，看花年少，無限歌舞。", 
      "白髮憐君，尋芳較晚，卷地驚風雨。", 
      "問君知否，鴟夷載酒，不似井瓶身誤。", 
      "細思量，悲歡夢裏，覺來總無尋處。", 
      "芒鞋竹杖，天教還了，千古玉溪佳句。", 
      "落魄東歸，風流贏得，掌上明珠去。", 
      "起看清鏡，南冠好在，拂了舊時塵土。", 
      "向君道，雲霄萬里，這回穩步。"
    ], 
    "rhythmic": "永遇樂"
  }, 
  {
    "author": "辛棄疾", 
    "paragraphs": [
      "山城甲子冥冥雨。", 
      "門外青泥路。", 
      "杜鵑只是等閒啼，莫被他催歸去。", 
      "垂楊不語，行人去後，也會風前絮。", 
      "情知夢裏尋鵷鷺。", 
      "玉殿追班處。", 
      "怕君不飲太愁生，不是苦留君住。", 
      "白頭自笑，年年送客，自喚春江渡。"
    ], 
    "rhythmic": "御街行"
  }, 
  {
    "author": "辛棄疾", 
    "paragraphs": [
      "闌干四面山無數。", 
      "供望眼、朝與暮。", 
      "好風催雨過山來，吹盡一簾煩暑。", 
      "紗廚如霧，簟紋如水，別有生涼處。", 
      "冰肌不受鉛華污。", 
      "更旎旎、真香聚。", 
      "臨風一曲最妖嬌，唱得行人且住。", 
      "藕花都放，木犀開後，待與乘鸞去。"
    ], 
    "rhythmic": "御街行"
  }, 
  {
    "author": "辛棄疾", 
    "paragraphs": [
      "溪邊照影行，天在清溪底。", 
      "天上有行雲，人在行雲裏。", 
      "高歌誰和餘，空谷清音起。", 
      "非鬼亦非仙，一曲桃花水。"
    ], 
    "rhythmic": "生查子"
  }, 
  {
    "author": "辛棄疾", 
    "paragraphs": [
      "道德文章傳幾世。", 
      "到君合上三臺位。", 
      "自是君家門戶事。", 
      "當此際。", 
      "鬼山正抱西江水。", 
      "三萬六千排日醉。", 
      "鬢毛只恁青青地。", 
      "江裏石頭爭獻瑞。", 
      "分明是。", 
      "中間有個長生字。"
    ], 
    "rhythmic": "漁家傲", 
    "tags": [
      "長江"
    ]
  }, 
  {
    "author": "辛棄疾", 
    "paragraphs": [
      "綵勝鬥華燈，平地東風吹卻。", 
      "喚取雪中明月，伴使君行樂。", 
      "紅旗鐵馬響春冰，老去此情薄。", 
      "惟有前村梅在，倩一枝隨著。"
    ], 
    "rhythmic": "好事近"
  }, 
  {
    "author": "辛棄疾", 
    "paragraphs": [
      "和淚唱《陽關》，依舊字嬌聲穩。", 
      "回首長安何處，怕行人歸晚。", 
      "垂楊折盡只啼鴉，把離愁勾引。", 
      "卻笑遠山無數，被行雲低損。"
    ], 
    "rhythmic": "好事近"
  }, 
  {
    "author": "辛棄疾", 
    "paragraphs": [
      "歸去來兮。", 
      "行樂休遲。", 
      "命由天、富貴何時。", 
      "百年光景，七十者稀。", 
      "奈一番愁，一番病，一番衰。", 
      "名利奔馳。", 
      "寵辱驚疑。", 
      "舊家時、都有些兒。", 
      "而今老矣，識破關機。", 
      "算不如閒，不如醉，不如癡。"
    ], 
    "rhythmic": "行香子"
  }, 
  {
    "author": "辛棄疾", 
    "paragraphs": [
      "玄入參同契，禪依不二門。", 
      "靜看斜日隙中塵。", 
      "始覺人間、何處不紛紛。", 
      "病笑春先老，閒憐懶是真。", 
      "百般啼鳥苦撩人。", 
      "除卻提壺、此外不堪閒。"
    ], 
    "rhythmic": "南歌子"
  }, 
  {
    "author": "辛棄疾", 
    "paragraphs": [
      "世事從頭減，秋懷徹底清。", 
      "夜深猶道枕邊聲。", 
      "試問清溪底事、不能平。", 
      "月到愁邊白，雞先遠處鳴。", 
      "是中無有利和名。", 
      "因甚山前未曉、有人行。"
    ], 
    "rhythmic": "南歌子"
  }, 
  {
    "author": "辛棄疾", 
    "paragraphs": [
      "此身長健。", 
      "還卻功名願。", 
      "枉讀平生三萬卷。", 
      "滿酌金盃聽勸。", 
      "男兒玉帶金魚。", 
      "能消幾許詩書。", 
      "料得今宵醉也，兩行紅袖爭扶。"
    ], 
    "rhythmic": "清平樂"
  }, 
  {
    "author": "辛棄疾", 
    "paragraphs": [
      "詩書萬卷。", 
      "合上明光殿。", 
      "案上文書看未遍。", 
      "眉裏陰功早見。", 
      "十分竹瘦鬆堅。", 
      "看君自是長年。", 
      "若解尊前痛飲，精神便是神仙。"
    ], 
    "rhythmic": "清平樂"
  }, 
  {
    "author": "辛棄疾", 
    "paragraphs": [
      "清溪奔快。", 
      "不管青山礙。", 
      "千里盤盤平世界。", 
      "更著溪山襟帶。", 
      "古今陵谷茫茫。", 
      "市朝往往耕桑。", 
      "此地居然形勝，似曾小小興亡。"
    ], 
    "rhythmic": "清平樂"
  }, 
  {
    "author": "辛棄疾", 
    "paragraphs": [
      "金玉舊情懷。", 
      "風月追陪。", 
      "扁舟千里興佳哉。", 
      "不似子猷行半路，卻棹船回。", 
      "來歲菊花開。", 
      "記我清杯。", 
      "西風雁過瑱山臺。", 
      "把似倩他書不到，好與同來。"
    ], 
    "rhythmic": "浪淘沙"
  }, 
  {
    "author": "辛棄疾", 
    "paragraphs": [
      "不肯過江東。", 
      "玉帳匆匆。", 
      "至今草木憶英雄。", 
      "唱著虞兮當日曲，便舞春風。", 
      "兒女此情同。", 
      "往事朦朧。", 
      "湘娥竹上淚痕濃。", 
      "舜蓋重瞳堪痛恨，羽又重瞳。"
    ], 
    "rhythmic": "浪淘沙"
  }, 
  {
    "author": "辛棄疾", 
    "paragraphs": [
      "當年得意如芳草。", 
      "日日春風好。", 
      "拔山力盡忽悲歌。", 
      "飲罷虞兮從此、奈君何。", 
      "人間不識精誠苦。", 
      "貪看青青舞。", 
      "驀然斂袂卻亭亭。", 
      "怕是曲中猶帶、楚歌聲。"
    ], 
    "rhythmic": "虞美人"
  }, 
  {
    "author": "辛棄疾", 
    "paragraphs": [
      "物盛還衰，眼看春藥秋萁。", 
      "貴賤交情，翟公門外人稀。", 
      "酒酣耳熱，又何須、幽憤裁詩。", 
      "茂林修竹，小園曲逕疏籬。", 
      "秋以爲期。", 
      "西風黃菊開時。", 
      "拄杖敲門，從他顛倒裳衣。", 
      "去年堪笑，醉題詩、醒後方知。", 
      "而今東望，心隨去鳥先飛。"
    ], 
    "rhythmic": "新荷葉"
  }, 
  {
    "author": "辛棄疾", 
    "paragraphs": [
      "青山非不佳，未解留儂住。", 
      "赤腳踏滄浪，爲愛清溪故。", 
      "朝來山鳥啼，勸上山高處。", 
      "我意不關渠，自要尋蘭去。"
    ], 
    "rhythmic": "生查子"
  }, 
  {
    "author": "辛棄疾", 
    "paragraphs": [
      "宮粉厭塗嬌額，濃妝要壓秋花。", 
      "西真人醉憶仙家。", 
      "飛珮丹霞羽化。", 
      "十里芬芳未足，一亭風露先加。", 
      "杏腮桃臉費鉛華。", 
      "終慣秋蟾影下。"
    ], 
    "rhythmic": "西江月"
  }, 
  {
    "author": "辛棄疾", 
    "paragraphs": [
      "淑景鬥清明。", 
      "和風拂面輕。", 
      "小杯盤、同集郊坰。", 
      "著個簥兒不肯上，須索要、大家行。", 
      "行步漸輕盈。", 
      "行行笑語頻。", 
      "鳳鞋兒、微褪些根。", 
      "忽地倚人陪笑道，真個是、腳兒疼。"
    ], 
    "rhythmic": "糖多令・唐多令"
  }, 
  {
    "author": "辛棄疾", 
    "paragraphs": [
      "有得許多淚。", 
      "又閒卻、許多鴛被。", 
      "枕頭兒、放處都不是。", 
      "舊家時、怎生睡。", 
      "更也沒書來，那堪被、雁兒調戲。", 
      "道無書、卻有書中意。", 
      "排幾個、人人字。"
    ], 
    "rhythmic": "王孫信・尋芳草"
  }, 
  {
    "author": "辛棄疾", 
    "paragraphs": [
      "記得同燒此夜香。", 
      "人在迴廊。", 
      "月在迴廊。", 
      "而今獨自睚昏黃。", 
      "行也思量。", 
      "坐也思量。", 
      "錦字都來三兩行。", 
      "千斷人腸。", 
      "萬斷人腸。", 
      "雁兒何處是仙鄉。", 
      "來也恓惶。", 
      "去也恓惶。"
    ], 
    "rhythmic": "一翦梅"
  }, 
  {
    "author": "辛棄疾", 
    "paragraphs": [
      "獨立蒼茫醉不歸。", 
      "日暮天寒，歸去來兮。", 
      "探梅踏雪幾何時。", 
      "今我來思。", 
      "楊柳依依。", 
      "白石江頭曲岸□。", 
      "一片閒愁，芳草萋萋。", 
      "多情山鳥不須啼。", 
      "桃李無言，下自成蹊。"
    ], 
    "rhythmic": "一翦梅"
  }, 
  {
    "author": "辛棄疾", 
    "paragraphs": [
      "往年巃嵸堂前路。", 
      "路上人誇通判雨。", 
      "去年拄杖過瓢泉，縣吏垂頭民笑語。", 
      "學窺聖處文章古。", 
      "清到窮時風味苦。", 
      "尊前老淚不成行，明日送君天上去。"
    ], 
    "rhythmic": "玉樓春"
  }, 
  {
    "author": "辛棄疾", 
    "paragraphs": [
      "山行日日妨風雨。", 
      "風雨晴時君不見。", 
      "牆頭塵滿短轅車，門外人行芳草路。", 
      "南城東野應聯句。", 
      "好記琅玕題字處。", 
      "也應竹裏著行廚，已向甕頭防吏部。"
    ], 
    "rhythmic": "玉樓春"
  }, 
  {
    "author": "辛棄疾", 
    "paragraphs": [
      "人間反覆成雲雨。", 
      "鳧雁江湖來又去。", 
      "十千一斗飲中仙，一百八盤天上路。", 
      "舊時楓葉吳江句。", 
      "今日錦囊無著處。", 
      "看封關外水雲侯，剩按山中詩酒部。"
    ], 
    "rhythmic": "玉樓春"
  }, 
  {
    "author": "辛棄疾", 
    "paragraphs": [
      "好個主人家。", 
      "不問因由便去嗏。", 
      "病得那人妝晃了，巴巴。", 
      "繫上裙兒穩也哪。", 
      "別淚沒些些。", 
      "海誓山盟總是賒。", 
      "今日新歡須記取，孩兒，更過十年也似他。"
    ], 
    "rhythmic": "南鄉子"
  }, 
  {
    "author": "辛棄疾", 
    "paragraphs": [
      "隔戶語春鶯。", 
      "才掛簾兒斂袂行。", 
      "漸見凌波羅襪步，盈盈。", 
      "隨笑隨顰百媚生。", 
      "著意聽新聲。", 
      "盡是司空自教成。", 
      "今夜酒腸還道窄，多情。", 
      "莫放籠紗蠟炬明。"
    ], 
    "rhythmic": "南鄉子"
  }, 
  {
    "author": "辛棄疾", 
    "paragraphs": [
      "登山臨水送將歸。", 
      "悲莫悲兮生別離。", 
      "不用登臨怨落暉。", 
      "昔人非。", 
      "惟有年年秋雁飛。"
    ], 
    "rhythmic": "憶王孫"
  }, 
  {
    "author": "辛棄疾", 
    "paragraphs": [
      "姚魏名流。", 
      "年年攬斷，雨恨風愁。", 
      "解釋春光，剩須破費，酒令詩籌。", 
      "玉肌紅粉溫柔。", 
      "更染盡、天香未休。", 
      "今夜簪花，他年第一，玉殿東頭。"
    ], 
    "rhythmic": "柳梢青"
  }, 
  {
    "author": "辛棄疾", 
    "paragraphs": [
      "翡翠樓前芳草路。", 
      "寶馬墜鞭曾駐。", 
      "最是周郎顧。", 
      "尊前幾度歌聲誤。", 
      "望斷碧雲空日暮。", 
      "流水桃源何處。", 
      "聞道春歸去。", 
      "更無人管飄紅雨。"
    ], 
    "rhythmic": "惜分飛"
  }, 
  {
    "author": "辛棄疾", 
    "paragraphs": [
      "西湖萬頃，樓觀矗千門。", 
      "春風路，紅堆錦，翠連雲。", 
      "俯層軒。", 
      "風月都無際，蕩空藹，開絕境，雲夢澤，饒八九，不須吞。", 
      "翡翠明璫，爭上金堤去，勃窣媻姍。", 
      "看賢王高會，飛蓋入雲煙。", 
      "白鷺振振，鼓咽咽。", 
      "記風流遠，更休作，嬉遊地，等閒看。", 
      "君不見，韓獻子，晉將軍，趙孤存。", 
      "千載傳忠獻，兩定策，紀元勳。", 
      "孫又子，方談笑，整乾坤。", 
      "直使長江如帶，依前是、□趙須韓。", 
      "伴皇家快樂，長在玉津邊。", 
      "只在南園。"
    ], 
    "rhythmic": "六州歌頭", 
    "tags": [
      "長江", 
      "西湖"
    ]
  }, 
  {
    "author": "辛棄疾", 
    "paragraphs": [
      "晨來問疾，有鶴止庭隅。", 
      "吾語汝。", 
      "只三事，太愁予。", 
      "病難扶。", 
      "手種青松樹。", 
      "礙梅塢。", 
      "妨花逕，才數尺。", 
      "如人立。", 
      "卻須鋤。", 
      "秋水堂前，曲沼明於鏡，可燭眉須。", 
      "被山頭急雨，耕壟灌泥塗。", 
      "誰使吾廬。", 
      "映污渠。", 
      "嘆青山好，檐外竹，遮欲盡，有還無。", 
      "刪竹去，吾乍可，食無魚。", 
      "愛扶疏。", 
      "又欲爲山計，千百慮，累吾軀。", 
      "凡病此。", 
      "吾過矣。", 
      "子奚如。", 
      "口不能言臆對，雖扁鵲、藥石難除。", 
      "有要言妙道，往問北山愚。", 
      "庶有瘳乎。"
    ], 
    "rhythmic": "六州歌頭"
  }, 
  {
    "author": "辛棄疾", 
    "paragraphs": [
      "宿酒醒時，算只有、清愁而已。", 
      "人正在、青塗堂上，月華如洗。", 
      "紙帳梅花歸夢覺，蓴羹鱸鱠秋風起。", 
      "問人生、得意幾何時，吾歸矣。", 
      "君若問，相思事。", 
      "料長在，歌聲裏。", 
      "這情懷只是，中年如此。", 
      "明月何妨千里隔，顧君與我何如耳。", 
      "向尊前、重約幾時來，江山美。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "幾個輕鷗，來點破、一泓澄綠。", 
      "更何處、一雙鸂鶒，故來爭浴。", 
      "細讀離騷還痛飲，飽看修竹何妨肉。", 
      "有飛泉、日日供明珠，三千斛。", 
      "春雨滿，秧新谷。", 
      "閒日永，眠黃犢。", 
      "看雲連麥壟，雪堆蠶簇。", 
      "若要足時今足矣，以爲未足何時足。", 
      "被野老、相扶入東園，枇杷熟。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "投老空山，萬鬆手種，政爾堪嘆。", 
      "何日成陰，吾年有幾，似見兒孫晚。", 
      "古來池館，雲煙草棘，長使後人悽斷。", 
      "想當年、良辰已恨，夜闌酒空人散。", 
      "停雲高處，誰知老子，萬事不關心眼。", 
      "夢覺東窗，聊復爾耳，起欲題書簡。", 
      "霎時風怒，倒翻筆硯，天也只教吾懶。", 
      "又何事，催詩雨急，片雲鬥暗。"
    ], 
    "rhythmic": "永遇樂"
  }, 
  {
    "author": "辛棄疾", 
    "paragraphs": [
      "一丘壑。", 
      "老子風流佔卻。", 
      "茅檐上、鬆月桂雲，脈脈石泉逗山腳。", 
      "尋思前事錯。", 
      "惱殺晨猿夜鶴。", 
      "終須是、鄧禹輩人，錦繡麻霞坐黃閣。", 
      "長歌自深酌。", 
      "看天闊鳶飛，淵靜魚躍。", 
      "西風黃菊薌噴薄。", 
      "悵日暮雲合，佳人何處，紉蘭結佩帶杜若。", 
      "入江海曾約。", 
      "遇合。", 
      "事難託。", 
      "莫擊磬門前，荷蕢人過，仰天大笑冠簪落。", 
      "待說與窮達，不須疑著。", 
      "古來賢者，進亦樂，退亦樂。"
    ], 
    "rhythmic": "蘭陵王"
  }, 
  {
    "author": "辛棄疾", 
    "paragraphs": [
      "飯蔬飲水，客莫嘲吾拙。", 
      "高處看浮雲，一丘壑、中間甚樂。", 
      "功名妙手，壯也不如人，今老矣，尚何堪，堪釣前溪月。", 
      "病來止酒，辜負鸕鶿杓。", 
      "歲晚念平生，待都與、鄰翁細說。", 
      "人間萬事，先覺者賢乎，深雪裏，一枝開，春事梅先覺。"
    ], 
    "rhythmic": "驀山溪"
  }, 
  {
    "author": "辛棄疾", 
    "paragraphs": [
      "小橋流水，欲下前溪去。", 
      "喚取故人來，伴先生、風煙杖屨。", 
      "行穿窈窕，時歷小崎嶇，斜帶水，半遮山，翠竹栽成路。", 
      "一尊遐想，剩有淵明趣。", 
      "山上有停雲，看山下、濛濛細雨。", 
      "野花啼鳥，不肯入詩來，還一似，笑翁詩，句沒安排處。"
    ], 
    "rhythmic": "驀山溪"
  }, 
  {
    "author": "辛棄疾", 
    "paragraphs": [
      "傾國無媒，入宮見妒，古來顰損蛾眉。", 
      "看公如月，光彩衆星稀。", 
      "袖手高山流水，聽羣蛙、鼓吹荒池。", 
      "文章手，直須補袞，藻火粲宗彝。", 
      "癡兒。", 
      "公事了，吳蠶纏繞，自吐餘絲。", 
      "幸一枝粗穩，三徑新治。", 
      "且約湖邊風月，功名事、欲使誰知。", 
      "都休問，英雄千古，荒草沒殘碑。"
    ], 
    "rhythmic": "滿庭芳"
  }, 
  {
    "author": "辛棄疾", 
    "paragraphs": [
      "西崦斜陽，東江流水，物華不爲人留。", 
      "錚然一葉，天下已知秋。", 
      "屈指人間得意，問誰是、騎鶴揚州。", 
      "君知我，從來雅意，未老已滄州。", 
      "無窮身外事，百年能幾，一醉都休。", 
      "恨兒曹抵死，謂我心憂。", 
      "況有溪山杖屨，阮籍輩、須我來遊。", 
      "還堪笑，機心早覺，海上有驚鷗。"
    ], 
    "rhythmic": "滿庭芳"
  }, 
  {
    "author": "辛棄疾", 
    "paragraphs": [
      "花知否，花一似何郎。", 
      "又似沈東陽。", 
      "瘦棱棱地天然白，冷清清地許多香。", 
      "笑東君，還又向，北枝忙。", 
      "著一陣、霎時間底雪。", 
      "更一個、缺些兒底月。", 
      "山下路，水邊牆。", 
      "風流怕有人知處，影兒守定竹旁廂。", 
      "且饒他，桃李趁，少年場。"
    ], 
    "rhythmic": "最高樓"
  }, 
  {
    "author": "辛棄疾", 
    "paragraphs": [
      "君聽取，尺布尚堪縫。", 
      "鬥粟也堪舂。", 
      "人間朋友猶能合，古來兄弟不相容。", 
      "棣華詩，悲二叔，吊周公。", 
      "長嘆息、脊令原上急。", 
      "重嘆息、豆萁煎正泣。", 
      "形則異，氣應同。", 
      "周家五世將軍後，前江千載義居風。", 
      "看明朝，丹鳳詔，紫泥封。"
    ], 
    "rhythmic": "最高樓"
  }, 
  {
    "author": "辛棄疾", 
    "paragraphs": [
      "亂雲擾擾水潺潺。", 
      "笑溪山。", 
      "幾時閒。", 
      "更覺桃源，人去隔仙凡。", 
      "萬壑千巖樓外雪，瓊作樹，玉爲欄。", 
      "倦遊回首且加餐。", 
      "短篷寒。", 
      "畫圖間。", 
      "見說嬌顰，擁髻待君看。", 
      "二月東湖湖上路，官柳嫩，野梅殘。"
    ], 
    "rhythmic": "江神子・江城子"
  }, 
  {
    "author": "辛棄疾", 
    "paragraphs": [
      "路傍人怪問，此隱者、姓陶不。", 
      "堪黃菊如雲，朝吟暮醉，喚不回頭。", 
      "縱無酒成悵望，只東籬、搔首亦風流。", 
      "與客朝餐一笑，落英飽便歸休。", 
      "古來堯舜有巢由。", 
      "江海去悠悠。", 
      "待說與佳人，種成香草，莫怨靈脩。", 
      "我無可無不可，意先生、出處有如丘。", 
      "聞道問津人過，殺雞爲黍相留。"
    ], 
    "rhythmic": "木蘭花慢"
  }, 
  {
    "author": "辛棄疾", 
    "paragraphs": [
      "舊時樓上客，愛把酒、向南山。", 
      "笑白髮如今，天教放浪，來往其間。", 
      "登樓更誰念我，卻回頭、西北望層欄。", 
      "雲雨珠簾畫棟，笙歌霧鬢雲鬟。", 
      "近來堪入畫圖看。", 
      "父老願公歡。", 
      "甚拄笏悠然，朝來爽氣，正爾相關。", 
      "難忘使君後日，便一花一草報平安。", 
      "與客攜壺且醉，雁飛秋影江寒。"
    ], 
    "rhythmic": "木蘭花慢"
  }, 
  {
    "author": "辛棄疾", 
    "paragraphs": [
      "可憐今夕月，向何處、去悠悠。", 
      "是別有人間，那邊才見，光影東頭。", 
      "是天外空汗漫，但長風、浩浩送中秋。", 
      "飛鏡無根誰系，嫦娥不嫁誰留。", 
      "謂洋海底問無由。", 
      "恍忽使人愁。", 
      "怕萬里長鯨，縱橫觸破，玉殿瓊樓。", 
      "蝦蟆故堪浴水，問云何、玉兔解沈浮。", 
      "若道都齊無恙，云何漸漸如鉤。"
    ], 
    "rhythmic": "木蘭花慢"
  }, 
  {
    "author": "辛棄疾", 
    "paragraphs": [
      "停雲靄靄，八表同昏，盡日時雨濛濛。", 
      "搔首良朋，門前平陸成江。", 
      "春醪湛湛獨撫，限彌襟、閒飲東窗。", 
      "空延佇，恨舟車南北，欲往何從。", 
      "嘆息東園佳樹，列初榮枝葉，再兢春風。", 
      "日月於徵，安得促席從容。", 
      "翩翩何處飛鳥，息庭樹、好語和同。", 
      "當年事，問幾人、親友似翁。"
    ], 
    "rhythmic": "聲聲慢"
  }, 
  {
    "author": "辛棄疾", 
    "paragraphs": [
      "故將軍、飲罷夜歸來，長亭解雕鞍。", 
      "恨灞陵醉尉，匆匆未識，桃李無言。", 
      "射虎山橫一騎，裂石響驚弦。", 
      "落托封侯事，歲晚田間。", 
      "誰向桑麻杜曲，要短衣匹馬，移住南山。", 
      "看風流慷慨，談笑過殘年。", 
      "漢開邊、功名萬里，甚當時、健者也曾閒。", 
      "紗窗外、斜風細雨，一障輕寒。"
    ], 
    "rhythmic": "八聲甘州"
  }, 
  {
    "author": "辛棄疾", 
    "paragraphs": [
      "相公倦臺鼎，要伴赤松遊。", 
      "高牙千里東下，笳鼓萬貔貅。", 
      "試問東山風月，更著中年絲竹，留得謝公不。", 
      "孺子宅邊水，雲影自悠悠。", 
      "佔古語，方人也，正黑頭。", 
      "穹龜突兀千丈，石打玉溪流。", 
      "金印沙堤時節，畫棟珠簾雲雨，一醉早歸休。", 
      "賤子親再拜，西北有神州。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "長恨復長恨，裁作短歌行。", 
      "何人爲我楚舞，聽我楚狂聲。", 
      "餘既滋蘭九畹，又樹蕙之百畝，秋菊更餐英。", 
      "門外滄浪水，可以濯吾纓。", 
      "一杯酒，問何似，身後名。", 
      "人間萬事，□□常重泰山輕。", 
      "悲莫悲生離別，樂莫樂新相識，兒女古今情。", 
      "富貴非吾事，歸與白鷗盟。"
    ], 
    "rhythmic": "水調歌頭", 
    "tags": [
      "泰山"
    ]
  }, 
  {
    "author": "辛棄疾", 
    "paragraphs": [
      "我亦卜居者，歲晚望三閭。", 
      "昂昂千里，泛泛不作水中鳧。", 
      "好在書攜一束，莫問家徒四壁，往日置錐無。", 
      "借車載傢俱，傢俱少於車。", 
      "舞烏有，歌亡是，飲子虛。", 
      "二三子者愛我，此外故人疏。", 
      "幽事欲論誰共，白鷗飛來似可，忽去復何如。", 
      "羣鳥欣有託，吾亦愛吾廬。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "四坐且勿語，聽我醉中吟。", 
      "池塘春草未歇，高樹變鳴禽。", 
      "鴻雁初飛江上，蟋蟋還來牀下，時序百年心。", 
      "誰要卿料理，山水有清音。", 
      "歡多少，歌長短，酒淺深。", 
      "而今已不如昔，後定不如今。", 
      "閒處直須行樂，良夜更教秉燭，高會惜分陰。", 
      "白髮短如許，黃菊倩誰簪。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "昔時曾有佳人，翩然絕世而獨立。", 
      "未論一顧傾城，再顧又傾人國。", 
      "寧不知其，傾城傾國，佳人難得。", 
      "看行雲行雨，朝朝暮暮，陽臺下、襄王側。", 
      "堂上更闌燭滅。", 
      "記主人、留髡送客。", 
      "合尊促坐，羅襦襟解，微聞薌澤。", 
      "當此之時，止乎禮義，不淫其色。", 
      "但□□□□，啜其泣矣，又何嗟及。"
    ], 
    "rhythmic": "水龍吟"
  }, 
  {
    "author": "辛棄疾", 
    "paragraphs": [
      "翠浪吞平野。", 
      "挽天河、誰來照影，臥龍山下。", 
      "煙雨偏宜晴更好，約略西施未嫁。", 
      "待細把、江山圖畫。", 
      "千頃光中堆灩澦，似扁舟、欲下瞿塘馬。", 
      "中有句，浩難寫。", 
      "詩人例入西湖社。", 
      "記風流、重來手種，綠陰成也。", 
      "陌上游人誇故國，十里水晶臺榭。", 
      "更夏道、橫空清夜。", 
      "粉黛中□歌妙曲，問當年、魚鳥無存者。", 
      "堂上燕，又長夏。"
    ], 
    "rhythmic": "賀新郎", 
    "tags": [
      "西湖"
    ]
  }, 
  {
    "author": "辛棄疾", 
    "paragraphs": [
      "覓句如東野。", 
      "想錢塘、風流處士，水仙祠下。", 
      "更隱小孤煙浪裏，望斷彭郎欲嫁。", 
      "是一色、空濛難畫。", 
      "誰解胸中吞雲夢，試呼來、草賦看司馬。", 
      "須更把，上林寫。", 
      "雞豚舊日漁樵社。", 
      "問先生、帶湖春漲，幾時歸也。", 
      "爲愛琉璃三萬頃，正臥水亭煙榭。", 
      "對玉塔、微瀾深夜。", 
      "雁鶩如雲休報事，被詩逢敵手皆勍者。", 
      "春草夢，也宜夏。"
    ], 
    "rhythmic": "賀新郎"
  }, 
  {
    "author": "辛棄疾", 
    "paragraphs": [
      "綠樹聽鵜鴂。", 
      "更那堪、鷓鴣聲住，杜鵑聲切。", 
      "啼到春歸無尋處，苦恨芳菲都歇。", 
      "算未抵、人間離別。", 
      "馬上琵琶關塞黑，更長門、翠輦辭金闕。", 
      "看燕燕，送歸妾。", 
      "將軍百戰身名裂。", 
      "向河梁、回頭萬里，故人長絕。", 
      "易水蕭蕭西風冷，滿座衣冠似雪。", 
      "正壯士、悲歌未徹。", 
      "啼鳥還知如許恨，料不啼清淚長啼血。", 
      "誰共我，醉明月。"
    ], 
    "rhythmic": "賀新郎", 
    "tags": [
      "宋詞三百首"
    ]
  }, 
  {
    "author": "辛棄疾", 
    "paragraphs": [
      "甚矣吾衰矣。", 
      "悵平生、交遊零落，只今餘幾。", 
      "白髮空垂三千丈，一笑人間萬事。", 
      "問何物、能令公喜。", 
      "我見青山多嫵媚，料青山、見我應如是。", 
      "情與貌，略相似。", 
      "一尊搔首東窗裏。", 
      "想淵明、停雲詩就，此時風味。", 
      "江左沈酣求名者，豈識濁醪妙理。", 
      "回首叫、雲飛風起。", 
      "不恨古人吾不見，恨古人、不見吾狂耳。", 
      "知我者，二三子。"
    ], 
    "rhythmic": "賀新郎"
  }, 
  {
    "author": "辛棄疾", 
    "paragraphs": [
      "我見君來，頓覺吾廬，溪山美哉。", 
      "悵平生肝膽，都成楚越，只今膠膝，誰是陳雷。", 
      "搔首踟躕，愛而不見，要得詩來渴望梅。", 
      "還知否，快清風入手，日看千回。", 
      "直須抖擻塵埃。", 
      "人怪我柴門今始開。", 
      "向鬆間乍可，從他喝道，庭中且莫，踏破蒼苔。", 
      "豈有文章，謾勞車馬，待喚青芻白飯來。", 
      "君非我，任功名意氣，莫恁徘徊。"
    ], 
    "rhythmic": "沁園春"
  }, 
  {
    "author": "辛棄疾", 
    "paragraphs": [
      "杯汝來前，老子今朝，點檢形骸。", 
      "甚長年抱渴，咽如焦釜，於今喜睡，氣似奔雷。", 
      "汝說劉伶，古今達者，醉後何妨死便埋。", 
      "渾如此，嘆汝於知已，真少恩哉。", 
      "更憑歌舞爲媒。", 
      "算合作平居鳩毒猜。", 
      "況怨無大小，生於所愛，物無美惡，過則爲災。", 
      "與汝成言，勿留亟退，吾力猶能肆汝杯。", 
      "杯再拜，道麾之即去，招則須來。"
    ], 
    "rhythmic": "沁園春"
  }, 
  {
    "author": "辛棄疾", 
    "paragraphs": [
      "杯汝知乎，酒泉罷侯，鴟夷乞骸。", 
      "更高陽入謁，都稱齏臼，杜康初筮，正得雲雷。", 
      "細數從前，不堪餘恨，歲月都將曲糵埋。", 
      "君詩好，似提壺卻勸，沽酒何哉。", 
      "君言病豈無媒。", 
      "似壁上雕弓蛇暗猜。", 
      "記醉眠陶令，終全至樂，獨醒屈子，未免沈災。", 
      "欲聽公言，慚非勇者，司馬家兒解覆杯。", 
      "還堪笑，借今宵一醉，爲故人來。"
    ], 
    "rhythmic": "沁園春"
  }, 
  {
    "author": "辛棄疾", 
    "paragraphs": [
      "蝸角鬥爭，左觸右蠻，一戰連千里。", 
      "君試思、方寸此心微。", 
      "總虛空、幷包無際。", 
      "喻此理。", 
      "何言泰山毫末，從來天地一稊米。", 
      "嗟大小相形，鳩鵬自樂，之二蟲又何知。", 
      "記跖行仁義孔丘非。", 
      "更殤樂長年老彭悲。", 
      "火鼠論寒，冰蠶語熱，定誰同異。", 
      "噫。", 
      "貴賤隨時。", 
      "連城才換一羊皮。", 
      "誰與齊萬物，莊周吾夢見之。", 
      "正商略遺篇，翩然顧笑，空堂夢覺題秋水。", 
      "有客問洪河，百川灌雨，涇流不辨涯涘。", 
      "於是焉河伯欣然喜。", 
      "以天下之美盡在己。", 
      "渺滄溟望洋東視。", 
      "逡巡向若驚歎，謂我非逢子。", 
      "大方達觀之家，未免長見，猶然笑耳。", 
      "北堂之水幾何其。", 
      "但清溪一曲而已。"
    ], 
    "rhythmic": "哨遍", 
    "tags": [
      "泰山"
    ]
  }, 
  {
    "author": "辛棄疾", 
    "paragraphs": [
      "一壑自專，五柳笑人，晚乃歸田裏。", 
      "問誰知、幾者動之微。", 
      "望飛鴻、冥冥天際。", 
      "論妙理。", 
      "濁醪正堪長醉。", 
      "從今自釀躬耕米。", 
      "嗟美惡難齊，盈虛如代，天耶何必人知。", 
      "試回頭五十九年非。", 
      "似夢裏歡娛覺來悲。", 
      "夔乃憐蚿，谷亦亡羊，算來何異。", 
      "嘻。", 
      "物諱窮時。", 
      "豐狐文豹罪因皮。", 
      "富貴非吾願，皇皇乎欲何之。", 
      "正萬籟都沈，月明中夜，心彌萬里清如水。", 
      "卻自覺神遊，歸來坐對，依稀淮岸江涘。", 
      "看一時魚鳥忘情喜。", 
      "會我已忘機更忘己。", 
      "又何曾物我相視。", 
      "非會濠梁遺意，要是吾非子。", 
      "但教河伯、休慚海若，大小均爲水耳。", 
      "世間喜慍更何其。", 
      "笑先生三仕三已。"
    ], 
    "rhythmic": "哨遍"
  }, 
  {
    "author": "辛棄疾", 
    "paragraphs": [
      "未須草草，賦梅花，多少騷人詞客。", 
      "總被西湖林處士，不肯分留風月。", 
      "疏影橫斜，暗香浮動，□□春消息。", 
      "尚餘花品，未忝今古人物。", 
      "看取香月堂前，歲寒相對，楚兩龔之潔。", 
      "自與詩家成一種，不繫南昌仙籍。", 
      "怕是當年，香山老子，姓白來江國。", 
      "謫仙人，字太白，還又名白。"
    ], 
    "rhythmic": "念奴嬌", 
    "tags": [
      "西湖"
    ]
  }, 
  {
    "author": "辛棄疾", 
    "paragraphs": [
      "爲沽美酒，過溪來、誰道幽人難致。", 
      "更覺元龍樓百尺，湖海平生豪氣。", 
      "自嘆年來，看花索句，老不如人意。", 
      "東風歸路，一川松竹如醉。", 
      "怎得身似莊周，夢中蝴蝶，花底人間世。", 
      "記取江頭三月暮，風雨不爲春計。", 
      "萬斛愁來，金貂頭上，不抵銀瓶貴。", 
      "無多笑我，此篇聊當《賓戲》。"
    ], 
    "rhythmic": "念奴嬌"
  }, 
  {
    "author": "辛棄疾", 
    "paragraphs": [
      "富貴不須論，公應自有。", 
      "且把新詞祝公壽。", 
      "當年仙桂，父子同攀希有。", 
      "人言金殿上，他年又。", 
      "冠冕在前，周公拜手。", 
      "同日催班魯公後。", 
      "此時人羨，綠鬢朱顏依舊。", 
      "親朋來賀喜，休辭酒。"
    ], 
    "rhythmic": "感皇恩"
  }, 
  {
    "author": "辛棄疾", 
    "paragraphs": [
      "案上數編書，非莊即老。", 
      "會說忘言始知道。", 
      "萬言千句，自不能忘堪笑。", 
      "朝來梅雨霽，青青好。", 
      "一壑一丘，輕衫短帽。", 
      "白髮多時故人少。", 
      "子云何在，應有玄經□草。", 
      "江河流日夜，何時了。"
    ], 
    "rhythmic": "感皇恩"
  }, 
  {
    "author": "辛棄疾", 
    "paragraphs": [
      "七十古來稀，未爲稀有。", 
      "須是榮華更長久。", 
      "滿牀靴笏，羅列兒孫新婦。", 
      "精神渾是個，西王母。", 
      "遙想畫堂，兩行紅袖。", 
      "妙舞清歌擁前後。", 
      "大男小女，逐個出來爲壽。", 
      "一個一百歲，一杯酒。"
    ], 
    "rhythmic": "感皇恩"
  }, 
  {
    "author": "辛棄疾", 
    "paragraphs": [
      "無處著春光。", 
      "天上飛來詔十行。", 
      "父老歡呼童稚舞，前江。", 
      "千載周家孝義鄉。", 
      "草木盡芬芳。", 
      "更覺溪頭水也香。", 
      "我道烏頭門側畔，諸郎。", 
      "準備他年晝錦堂。"
    ], 
    "rhythmic": "南鄉子"
  }, 
  {
    "author": "辛棄疾", 
    "paragraphs": [
      "綠漲連雲翠拂空。", 
      "十分風月處，著衰翁。", 
      "垂楊影斷岸西東。", 
      "君恩重，教且種芙蓉。", 
      "十里水晶宮。", 
      "有時騎馬去，笑兒童。", 
      "殷勤卻謝打頭風。", 
      "船兒住，且醉浪花中。"
    ], 
    "rhythmic": "小重山"
  }, 
  {
    "author": "辛棄疾", 
    "paragraphs": [
      "落花時節，杜鵑聲裏送君歸。", 
      "未消文字湘累。", 
      "只怕蛟龍雲雨，後會渺難期。", 
      "更何人念我，老大傷悲。", 
      "已而已而。", 
      "算此意、只君知。", 
      "記取岐亭買酒，雲洞題詩。", 
      "爭如不見，才相見、便有別離時。", 
      "千里月、兩地相思。"
    ], 
    "rhythmic": "婆羅門引"
  }, 
  {
    "author": "辛棄疾", 
    "paragraphs": [
      "綠陰啼鳥，陽關未徹早催歸。", 
      "歌珠悽斷累累。", 
      "回首海山何處，千里共襟期。", 
      "嘆高山流水，絃斷堪悲。", 
      "中心悵而。", 
      "似風雨、落花知。", 
      "更擬停雲君去，細□陶詩。", 
      "見君何日，待瓊林、宴罷醉歸時。", 
      "人爭看、寶馬來思。"
    ], 
    "rhythmic": "婆羅門引"
  }, 
  {
    "author": "辛棄疾", 
    "paragraphs": [
      "落星萬點，一天寶焰下層霄。", 
      "人間疊作仙鰲。", 
      "最愛金連側畔，紅粉嫋花梢。", 
      "更鳴鼉擊鼓，噴玉吹簫。", 
      "曲江畫橋。", 
      "記花月、可憐宵。", 
      "想見閒愁未了，宿酒才消。", 
      "東風搖盪，似楊柳、十五女兒腰。", 
      "人共柳、那個無聊。"
    ], 
    "rhythmic": "婆羅門引"
  }, 
  {
    "author": "辛棄疾", 
    "paragraphs": [
      "好雨當春。", 
      "要趁歸耕。", 
      "況而今、已是清明。", 
      "小窗坐地，側聽檐聲。", 
      "恨夜來風，夜來月，夜來雲。", 
      "花絮飄零。", 
      "鶯燕丁寧。", 
      "怕妨儂、湖上閒行。", 
      "天心肯後，費甚心情。", 
      "放霎時陰，霎時雨，霎時晴。"
    ], 
    "rhythmic": "行香子"
  }, 
  {
    "author": "辛棄疾", 
    "paragraphs": [
      "白露園蔬。", 
      "碧水溪魚。", 
      "笑先生、網釣還鋤。", 
      "小窗高臥，風展殘書。", 
      "看北移山，盤谷序，輞川圖。", 
      "白飯青芻。", 
      "赤腳長鬚。", 
      "客來時、酒盡重沽。", 
      "聽風聽雨，吾愛吾廬。", 
      "笑本無心，剛自瘦，此君疏。"
    ], 
    "rhythmic": "行香子"
  }, 
  {
    "author": "辛棄疾", 
    "paragraphs": [
      "雲岫如簪。", 
      "野漲挼藍。", 
      "向春闌、綠醒紅酣。", 
      "青裙縞袂，兩兩三三。", 
      "把麴生禪，玉版句，一時參。", 
      "拄杖彎環。", 
      "過眼嵌巖。", 
      "岸輕烏、白髮鬖鬖。", 
      "他年來種，萬桂千杉。", 
      "聽小綿蠻，新格磔，舊呢喃。"
    ], 
    "rhythmic": "行香子"
  }, 
  {
    "author": "辛棄疾", 
    "paragraphs": [
      "昨日春如，十三女兒學繡。", 
      "一枝枝、不教花瘦。", 
      "甚無情，便下得，雨僝風僽。", 
      "向園林、鋪作地衣紅縐。", 
      "而今春似，輕薄蕩子難久。", 
      "記前時、送春歸後。", 
      "把春波，都釀作，一江春酎。", 
      "約清愁、楊柳岸邊相候。"
    ], 
    "rhythmic": "粉蝶兒"
  }, 
  {
    "author": "辛棄疾", 
    "paragraphs": [
      "春色難留，酒杯常淺。", 
      "把舊恨、新愁相間。", 
      "五更風，千里夢，看飛紅幾片。", 
      "這般庭院。", 
      "幾許風流，幾般嬌懶。", 
      "問相見、何如不見。", 
      "燕飛忙，鶯語亂。", 
      "恨重簾不卷。", 
      "翠屏平遠。"
    ], 
    "rhythmic": "錦帳春"
  }, 
  {
    "author": "辛棄疾", 
    "paragraphs": [
      "幾個相知可喜。", 
      "才廝見、說山說水。", 
      "顛倒爛熟只這是。", 
      "怎奈向，一回說，一回美。", 
      "有個尖新底。", 
      "說底話、非名即利。", 
      "說得口乾罪過你。", 
      "且不罪，俺略起，去洗耳。"
    ], 
    "rhythmic": "夜遊宮"
  }, 
  {
    "author": "辛棄疾", 
    "paragraphs": [
      "身世酒杯中。", 
      "萬事皆空。", 
      "古來三五個英雄。", 
      "雨打風吹何處是，漢殿秦宮。", 
      "夢入少年叢。", 
      "歌舞匆匆。", 
      "老僧夜半誤鳴鐘。", 
      "驚起西窗眠不得，卷地西風。"
    ], 
    "rhythmic": "浪淘沙"
  }, 
  {
    "author": "辛棄疾", 
    "paragraphs": [
      "春水。", 
      "千里。", 
      "孤舟浪起。", 
      "夢攜西子。", 
      "覺來村巷夕陽斜。", 
      "幾家。", 
      "短牆紅杏花。", 
      "晚雲做造些兒雨。", 
      "折花去。", 
      "岸上誰家女。", 
      "太狂顛。", 
      "那岸邊。", 
      "柳綿。", 
      "被風吹上天。"
    ], 
    "rhythmic": "河傳"
  }, 
  {
    "author": "辛棄疾", 
    "paragraphs": [
      "人道偏宜歌舞，天教只入丹青。", 
      "喧天畫鼓要他聽。", 
      "把著花枝不應。", 
      "何處嬌魂瘦影，向來軟語柔情。", 
      "有時醉裏喚卿卿。", 
      "卻被傍人笑問。"
    ], 
    "rhythmic": "西江月"
  }, 
  {
    "author": "辛棄疾", 
    "paragraphs": [
      "萬事雲煙忽過，一身蒲柳先衰。", 
      "而今何事最相宜。", 
      "宜醉宜遊宜睡。", 
      "早趁催科了納，更量出入收支。", 
      "乃翁依舊管些兒。", 
      "管竹管山管水。"
    ], 
    "rhythmic": "西江月"
  }, 
  {
    "author": "辛棄疾", 
    "paragraphs": [
      "少年不識愁滋味，愛上層樓。", 
      "愛上層樓。", 
      "爲賦新詞強說愁。", 
      "而今識盡愁滋味，欲說還休。", 
      "欲說還休。", 
      "卻道天涼好個秋。"
    ], 
    "rhythmic": "醜奴兒・採桑子"
  }, 
  {
    "author": "辛棄疾", 
    "paragraphs": [
      "少日春風滿眼，而今秋葉辭柯。", 
      "便好消磨心下事，莫憶尋常醉後歌。", 
      "可憐白髮多。", 
      "明日扶頭顛倒，倩誰伴舞婆娑。", 
      "我定思君拼瘦損，君不思兮可奈何。", 
      "天寒將息呵。"
    ], 
    "rhythmic": "破陣子"
  }, 
  {
    "author": "辛棄疾", 
    "paragraphs": [
      "宿麥畦中雉鷕，柔桑陌上蠶生。", 
      "騎火須防花月暗，玉唾長攜彩筆行。", 
      "隔牆人笑聲。", 
      "莫說弓刀事業，依然詩酒功名。", 
      "千載圖中今古事，萬石溪頭長短亭。", 
      "小塘風浪平。"
    ], 
    "rhythmic": "破陣子"
  }, 
  {
    "author": "辛棄疾", 
    "paragraphs": [
      "少日猶堪話別離。", 
      "老來怕作送行詩。", 
      "極目南雲無過雁。", 
      "君看。", 
      "梅花也解寄相思。", 
      "無限江山行未了。", 
      "父老。", 
      "不須和淚看旌旗。", 
      "後會丁寧何日□。", 
      "須記。", 
      "春風十日放燈時。"
    ], 
    "rhythmic": "定風波"
  }, 
  {
    "author": "辛棄疾", 
    "paragraphs": [
      "莫望中州嘆黍離。", 
      "元和聖德要君詩。", 
      "老去不堪誰似我。", 
      "歸臥。", 
      "青山活計費尋思。", 
      "誰築詩牆高十丈。", 
      "直上。", 
      "看君斬將更搴旗。", 
      "歌舞正濃還有語。", 
      "記取。", 
      "鬚髯不似少年時。"
    ], 
    "rhythmic": "定風波"
  }, 
  {
    "author": "辛棄疾", 
    "paragraphs": [
      "進退存亡，行藏用舍。", 
      "小人請學樊須稼。", 
      "衡門之下可棲遲，日之夕矣□□下。", 
      "去衛靈公，遭桓司馬。", 
      "東西南北之人也。", 
      "長沮粲溺耦而耕，丘何爲是棲棲者。"
    ], 
    "rhythmic": "踏莎行"
  }, 
  {
    "author": "辛棄疾", 
    "paragraphs": [
      "春已歸來，看美人頭上，嫋嫋春幡。", 
      "無端風雨，未肯收盡餘寒。", 
      "年時燕子，料今宵、夢到西園。", 
      "渾未辦、黃柑薦酒，更傳青韭堆盤。", 
      "卻笑東風從此，便薰梅染柳，更沒些閒。", 
      "閒時又來鏡裏，轉變朱顏。", 
      "清愁不斷，問何人、會解連環。", 
      "生怕見、花開花落，朝來塞雁先還。"
    ], 
    "rhythmic": "漢宮春", 
    "tags": [
      "宋詞三百首"
    ]
  }, 
  {
    "author": "辛棄疾", 
    "paragraphs": [
      "山下千林花太俗。", 
      "山上一枝看不足。", 
      "春風正在此花邊，菖蒲自蘸清溪綠。", 
      "與花同草木。", 
      "問誰風雨飄零速。", 
      "莫怨歌，夜深巖下，驚動白雲宿。", 
      "病怯殘年頻自卜。", 
      "老愛遺編難細讀。", 
      "苦無妙手畫於菟，人間雕刻真成鵠。", 
      "夢中人似玉。", 
      "覺來更憶腰如束。", 
      "許多愁，問君有酒，何不日絲竹。"
    ], 
    "rhythmic": "歸朝歡"
  }, 
  {
    "author": "辛棄疾", 
    "paragraphs": [
      "古道行人來去，香紅滿樹，風雨殘花。", 
      "望斷青山，高處都被雲遮。", 
      "客重來、風流觴詠，春已去、光景桑麻。", 
      "苦無多。", 
      "一條垂柳，兩個啼鴉。", 
      "人家。", 
      "疏疏翠竹，陰陰綠樹，淺淺寒沙。", 
      "醉兀籃輿，夜來豪飲太狂些。", 
      "到如今、都齊醒卻，只依舊、無奈愁何。", 
      "試聽呵。", 
      "寒食近也，且住爲佳。"
    ], 
    "rhythmic": "玉蝴蝶"
  }, 
  {
    "author": "辛棄疾", 
    "paragraphs": [
      "舊雨常來，今□不來，佳人偃蹇誰留。", 
      "幸山中芋慄，今歲全收。", 
      "貧賤交情落落，古今吾道悠悠。", 
      "怪新來卻見，文反離騷，詩□秦州。", 
      "功名只道，無之不樂，那知有更堪憂。", 
      "怎奈向、兒曹抵死，喚不回頭。", 
      "石臥山前認虎，蟻喧牀下聞牛。", 
      "爲誰西望，憑欄一餉，卻下層樓。"
    ], 
    "rhythmic": "雨中花慢"
  }, 
  {
    "author": "辛棄疾", 
    "paragraphs": [
      "一自酒情詩興懶，舞裙歌扇闌珊。", 
      "好天良夜月團團。", 
      "杜陵真好事，留得一錢看。", 
      "歲晚人欺程不識，怎教阿堵留連。", 
      "楊花榆莢雪漫天。", 
      "從今花影下，只看綠苔圓。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "鼓子花開春爛漫，荒園無限思量。", 
      "今朝拄杖過西鄉。", 
      "急呼桃葉渡，爲看牡丹忙。", 
      "不管昨宵風雨橫，依然紅紫成行。", 
      "白頭陪奉少年場。", 
      "一枝簪不住，推道帽檐長。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "三三兩兩誰家女。", 
      "聽取鳴禽枝上語。", 
      "提壺沽酒已多時，婆餅焦時須早去。", 
      "醉中忘卻來時路。", 
      "借問行人家住處。", 
      "只尋古廟那邊行，更過溪南烏桕樹。"
    ], 
    "rhythmic": "玉樓春"
  }, 
  {
    "author": "辛棄疾", 
    "paragraphs": [
      "散發披襟處，浮瓜沈李杯。", 
      "涓涓流水細侵階。", 
      "鑿個池兒，喚個月兒來。", 
      "畫棟頻搖動，紅葵盡倒開。", 
      "鬥勻紅粉照香腮。", 
      "有個人人，把做鏡兒猜。"
    ], 
    "rhythmic": "南歌子"
  }, 
  {
    "author": "辛棄疾", 
    "paragraphs": [
      "更休說。", 
      "便是個、住世觀音菩薩。", 
      "甚今年、容貌八十歲，見底道、才十八。", 
      "莫獻壽星香燭。", 
      "莫祝靈龜椿鶴。", 
      "只消得、把筆輕輕去，十字上、添一撇。"
    ], 
    "rhythmic": "品令"
  }, 
  {
    "author": "辛棄疾", 
    "paragraphs": [
      "桃李風前多嫵媚，楊柳更溫柔。", 
      "喚取笙歌爛熳遊。", 
      "且莫管閒愁。", 
      "好趁春晴連夜賞，雨便一春休。", 
      "草草杯盤不要收。", 
      "才曉更扶頭。"
    ], 
    "rhythmic": "武陵春"
  }, 
  {
    "author": "辛棄疾", 
    "paragraphs": [
      "聚散匆匆不偶然。", 
      "二年遍歷楚山川。", 
      "但將痛飲酬風月，莫放離歌入管絃。", 
      "縈綠帶，點青錢。", 
      "東湖春水碧連天。", 
      "明朝放我東歸去，後夜相思月滿船。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "翰墨諸君久擅場。", 
      "胸中書傳許多香。", 
      "苦無絲竹銜杯樂，卻看龍蛇落筆忙。", 
      "閒意思，老風光。", 
      "酒徒今有幾高陽。", 
      "黃花不怯秋風冷，只怕詩人兩鬢霜。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "萬事紛紛一笑中。", 
      "淵明把菊對秋風。", 
      "細看爽氣今猶在，惟有南山一似翁。", 
      "情味好，語言工。", 
      "三賢高會古來同。", 
      "誰知止酒停雲老，獨立斜陽數過鴻。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "點盡蒼苔色慾空。", 
      "竹籬茅舍要詩翁。", 
      "花餘歌舞歡娛外，詩在經營慘澹中。", 
      "聽軟語，笑衰容。", 
      "一枝斜墜翠鬟鬆。", 
      "淺顰輕笑誰堪醉，看取蕭然林下風。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "病繞梅花酒不空。", 
      "齒牙牢在莫欺翁。", 
      "恨無飛雪青松畔，卻放疏花翠葉中。", 
      "冰作骨，玉爲容。", 
      "當年宮額鬢雲鬆。", 
      "直須爛醉燒銀燭，橫笛難堪一再風。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "句裏春風正剪裁。", 
      "溪山一片畫圖開。", 
      "輕鷗自趁虛船去，荒犬還迎野婦回。", 
      "鬆菊竹，翠成堆。", 
      "要擎殘雪鬥疏梅。", 
      "亂鴉畢竟無才思，時把瓊瑤蹴下來。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "石壁虛雲積漸高。", 
      "溪聲繞屋幾周遭。", 
      "自從一雨花零亂，卻愛微風草動搖。", 
      "呼玉友，薦溪毛。", 
      "殷勤野老苦相邀。", 
      "杖藜忽避行人去，認是翁來卻過橋。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "自古高人最可嗟。", 
      "只因疏懶取名多。", 
      "居山一似庚桑楚，種樹真成郭橐駝。", 
      "雲子飯，水晶瓜。", 
      "林間攜客更烹茶。", 
      "君歸休矣吾忙甚，要看蜂兒趁晚衙。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "掩鼻人間臭腐場。", 
      "古來惟有酒偏香。", 
      "自從歸住雲煙畔，直到而今歌舞忙。", 
      "呼老伴，共秋光。", 
      "黃花何事避重陽。", 
      "要知爛熳開時節，直待西風一夜霜。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "誰共春光管日華。", 
      "朱朱紛紛野蒿花。", 
      "閒愁投老無多子，酒病而今較減些。", 
      "山遠近，路橫斜。", 
      "正無聊處管絃譁。", 
      "去年醉處猶能記，細數溪邊第幾家。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "占斷雕欄只一株。", 
      "春風費盡幾工夫。", 
      "天香夜染衣猶溼，國色朝酣酒未蘇。", 
      "嬌欲語，巧相扶。", 
      "不妨老幹自扶疏。", 
      "恰如翠幕高堂上，來看紅衫《百子圖》。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "翠蓋牙籤幾百株。", 
      "楊家姊妹夜遊初。", 
      "五花結隊香如霧，一朵傾城醉未蘇。", 
      "閒小立，困相扶。", 
      "夜來風雨有情無。", 
      "愁紅慘綠今宵看，卻似吳宮教陣圖。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "濃紫深紅一畫圖。", 
      "中間更著玉盤盂。", 
      "先裁翡翠裝成蓋，更點胭脂染透酥。", 
      "香瀲灩，錦模糊。", 
      "主人長得醉功夫。", 
      "莫攜弄玉欄邊去，羞得花枝一朵無。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "老病那堪歲月侵。", 
      "霎時光景值千金。", 
      "一生不負溪山債，百藥難治書史淫。", 
      "隨巧拙，任浮沈。", 
      "人無同處面如心。", 
      "不妨舊事從頭記，要寫行藏入《笑林》。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "雞鴨成羣晚不收。", 
      "桑麻長過屋山頭。", 
      "有何不可吾方羨，要底都無飽便休。", 
      "新柳樹，舊沙洲。", 
      "去年溪打那邊流。", 
      "自言此地生兒女，不嫁金家即聘周。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "不向長安路上行。", 
      "卻教山寺厭逢迎。", 
      "味無味處求吾樂，材不材間過此生。", 
      "寧作我，豈其卿。", 
      "人間走遍卻歸耕。", 
      "一鬆一竹真朋友，山鳥山花好弟兄。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "是處移花是處開。", 
      "古今興廢幾池臺。", 
      "揹人翠羽偷魚去，抱蕊黃鬚趁蝶來。", 
      "掀老甕，撥新醅。", 
      "客來且盡兩三杯。", 
      "日高盤饌供何晚，市遠魚鮭買未回。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "寸步人間百尺樓。", 
      "孤城春水一沙鷗。", 
      "天風吹樹幾時休。", 
      "突兀趁人山石狠，朦朧避路野花羞。", 
      "人家平水廟東頭。"
    ], 
    "rhythmic": "浣溪沙"
  }, 
  {
    "author": "辛棄疾", 
    "paragraphs": [
      "細聽春山杜宇啼。", 
      "一聲聲是送行詩。", 
      "朝來白鳥揹人飛。", 
      "對鄭子真岩石臥，趁陶元亮菊花期。", 
      "而今堪誦北山移。"
    ], 
    "rhythmic": "浣溪沙"
  }, 
  {
    "author": "辛棄疾", 
    "paragraphs": [
      "草木於人也作疏。", 
      "秋來咫尺共榮枯。", 
      "空山晚翠孰華餘。", 
      "孤竹君窮猶抱節，赤松子嫩已生須。", 
      "主人相愛肯留無。"
    ], 
    "rhythmic": "浣溪沙"
  }, 
  {
    "author": "辛棄疾", 
    "paragraphs": [
      "豔杏夭桃兩行排。", 
      "莫攜歌舞去相催。", 
      "次第未堪供醉眼，去年栽。", 
      "春意才從梅里過，人情都向柳邊來。", 
      "咫尺東家還又有，海棠開。"
    ], 
    "rhythmic": "浣溪沙"
  }, 
  {
    "author": "辛棄疾", 
    "paragraphs": [
      "酒面低迷翠被重。", 
      "黃昏院落月朦朧。", 
      "墮髻啼妝孫壽醉，泥秦宮。", 
      "試問花留春幾日，略無人管雨和風。", 
      "瞥向綠珠樓下見，墜殘紅。"
    ], 
    "rhythmic": "浣溪沙"
  }, 
  {
    "author": "辛棄疾", 
    "paragraphs": [
      "強欲加餐竟未佳。", 
      "只宜長伴病僧齋。", 
      "心似風吹香篆過，也無灰。", 
      "山上朝來雲出岫，隨風一去未曾回。", 
      "次第前村行雨了，合歸來。"
    ], 
    "rhythmic": "浣溪沙"
  }, 
  {
    "author": "辛棄疾", 
    "paragraphs": [
      "新葺茅檐次第成。", 
      "青山恰對小窗橫。", 
      "去年曾共燕經營。", 
      "病怯杯盤甘止酒，老依香火苦翻經。", 
      "夜來依舊管絃聲。"
    ], 
    "rhythmic": "浣溪沙"
  }, 
  {
    "author": "辛棄疾", 
    "paragraphs": [
      "花向今朝粉面勻。", 
      "柳因何事翠眉顰。", 
      "東風吹雨細於塵。", 
      "自笑好山如好色，只今懷樹更懷人。", 
      "閒愁閒恨一番新。"
    ], 
    "rhythmic": "浣溪沙"
  }, 
  {
    "author": "辛棄疾", 
    "paragraphs": [
      "臺倚崩崖玉滅瘢。", 
      "青山卻作捧心顰。", 
      "遠林煙火幾家村。", 
      "引入滄浪魚得計，展成寥闊鶴能言。", 
      "幾時高處見層軒。"
    ], 
    "rhythmic": "浣溪沙"
  }, 
  {
    "author": "辛棄疾", 
    "paragraphs": [
      "總把平生入醉鄉。", 
      "大都三萬六千場。", 
      "今古悠悠多少事，莫思量。", 
      "微有寒些春雨好，更無尋處野花香。", 
      "年去年來還又笑，燕飛忙。"
    ], 
    "rhythmic": "浣溪沙"
  }, 
  {
    "author": "辛棄疾", 
    "paragraphs": [
      "北隴田高踏水頻。", 
      "西溪禾早已嘗新。", 
      "隔牆沽酒□纖鱗。", 
      "忽有微涼何處雨，更無留影霎時雲。", 
      "賣瓜聲過竹邊村。"
    ], 
    "rhythmic": "浣溪沙"
  }, 
  {
    "author": "辛棄疾", 
    "paragraphs": [
      "曲水流觴，賞心樂事良辰。", 
      "蘭蕙光風，轉頭天氣還新。", 
      "明眸皓齒，看江頭、有女如雲。", 
      "折花歸去，綺羅陌上芳塵。", 
      "能幾多春。", 
      "試聽啼鳥殷勤。", 
      "覽物興懷，向來哀樂紛紛。", 
      "且題醉墨，似蘭亭、列序時人。", 
      "後之覽者，又將有感斯文。"
    ], 
    "rhythmic": "新荷葉"
  }, 
  {
    "author": "辛棄疾", 
    "paragraphs": [
      "漫天春雪來，才抵梅花半。", 
      "最愛雪邊人，楚些裁成亂。", 
      "雪兒偏解歌，只要金盃滿。", 
      "誰道雪天寒，翠袖闌干暖。"
    ], 
    "rhythmic": "生查子"
  }, 
  {
    "author": "辛棄疾", 
    "paragraphs": [
      "去年燕子來，簾幕深深處。", 
      "香徑得泥歸，都把琴書污。", 
      "今年燕子來，誰聽呢喃語。", 
      "不見捲簾人，一陣黃昏雨。"
    ], 
    "rhythmic": "生查子"
  }, 
  {
    "author": "辛棄疾", 
    "paragraphs": [
      "人面不如花面。", 
      "花到開時重見。", 
      "獨倚小闌干。", 
      "許多山。", 
      "落葉西風時候。", 
      "人共青山都瘦。", 
      "說道夢陽臺。", 
      "幾曾來。"
    ], 
    "rhythmic": "昭君怨"
  }, 
  {
    "author": "辛棄疾", 
    "paragraphs": [
      "晚花露葉風條。", 
      "燕飛高。", 
      "行過長廊西畔、小紅橋。", 
      "歌再起，人再舞，酒才消。", 
      "更把一杯重勸、摘櫻桃。"
    ], 
    "rhythmic": "烏夜啼"
  }, 
  {
    "author": "辛棄疾", 
    "paragraphs": [
      "年年團扇怨秋風。", 
      "愁絕寶杯空。", 
      "山下臥龍丰度，臺前戲馬英雄。", 
      "而今休矣，花殘人似，人老花同。", 
      "莫怪東籬韻減，只今丹桂香濃。"
    ], 
    "rhythmic": "朝中措"
  }, 
  {
    "author": "辛棄疾", 
    "paragraphs": [
      "夜深殘月過山房。", 
      "睡覺北窗涼。", 
      "起繞中庭獨步，一天星斗文章。", 
      "朝來客話，山林鍾鼎，那處難忘。", 
      "君向沙頭細問，白鷗知我行藏。"
    ], 
    "rhythmic": "朝中措"
  }, 
  {
    "author": "辛棄疾", 
    "paragraphs": [
      "芳草綠萋萋。", 
      "斷腸絕浦相思。", 
      "山頭人望翠雲旗。", 
      "蕙香佳酒君歸。", 
      "惆悵畫檐雙燕舞。", 
      "東風吹散靈雨。", 
      "香火冷殘簫鼓。", 
      "斜陽門外今古。"
    ], 
    "rhythmic": "河瀆神"
  }, 
  {
    "author": "辛棄疾", 
    "paragraphs": [
      "一輪秋影轉金波。", 
      "飛鏡又重磨。", 
      "把酒問姮娥。", 
      "被白髮、欺人奈何。", 
      "乘風好去，長空萬里，直下看山河。", 
      "斫去桂婆娑。", 
      "人道是、清光更多。"
    ], 
    "rhythmic": "太常引"
  }, 
  {
    "author": "辛棄疾", 
    "paragraphs": [
      "少年痛飲。", 
      "憶向吳江醒。", 
      "明月團圓高樹影。", 
      "十里薔薇水冷。", 
      "大都一點宮黃。", 
      "人間直恁芳芬。", 
      "怕是九天風露，染教世界都香。"
    ], 
    "rhythmic": "清平樂"
  }, 
  {
    "author": "辛棄疾", 
    "paragraphs": [
      "東園向曉。", 
      "陣陣西風好。", 
      "喚起仙人金小小。", 
      "翠羽玲瓏裝了。", 
      "一枝沈畔開時。", 
      "羅幃翠幕低垂。", 
      "恁地十分遮護，打窗早有蜂兒。"
    ], 
    "rhythmic": "清平樂"
  }, 
  {
    "author": "辛棄疾", 
    "paragraphs": [
      "春宵睡重。", 
      "夢裏還相送。", 
      "枕畔起尋雙玉鳳。", 
      "半日才知是夢。", 
      "一從賣翠人還。", 
      "又無音信經年。", 
      "卻把淚來做水，流也流到伊邊。"
    ], 
    "rhythmic": "清平樂"
  }, 
  {
    "author": "辛棄疾", 
    "paragraphs": [
      "旌旗依舊長亭路。", 
      "尊前試點鶯花數。", 
      "何處捧心顰。", 
      "人間別樣春。", 
      "功名君自許。", 
      "少日聞雞舞。", 
      "詩句到梅花。", 
      "春風十萬家。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "畫樓影蘸清溪水。", 
      "歌聲響徹行雲裏。", 
      "簾幕燕雙雙。", 
      "綠楊低映窗。", 
      "曲中特地誤。", 
      "要試周郎顧。", 
      "醉裏客魂消。", 
      "春風大小喬。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "萬金不換囊中術。", 
      "上醫元自能醫國。", 
      "軟語到更闌。", 
      "綈袍範叔寒。", 
      "江頭楊柳路。", 
      "馬踏春風去。", 
      "快趁兩三杯。", 
      "河豚欲上來。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "看燈元是菩提葉。", 
      "依然會說菩提法。", 
      "法似一燈明。", 
      "須叟千萬燈。", 
      "燈邊花更滿。", 
      "誰把空花散。", 
      "說與病維摩。", 
      "而今天女歌。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "遊人佔卻巖中屋。", 
      "白雲只向檐頭宿。", 
      "誰解探玲瓏。", 
      "青山十里空。", 
      "鬆篁通一徑。", 
      "噤嘇山花冷。", 
      "今古幾千年。", 
      "西鄉小有天。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "葛巾自向滄浪濯。", 
      "朝來漉酒那堪著。", 
      "高樹莫鳴蟬。", 
      "晚涼秋水眠。", 
      "竹牀能幾尺。", 
      "上有華胥國。", 
      "山上咽飛泉。", 
      "夢中琴斷絃。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "莫煉丹難。", 
      "黃河可塞，金可成難。", 
      "休辟穀難。", 
      "吸風飲露，長忍飢難。", 
      "勸君莫遠遊難。", 
      "何處有、西王母難。", 
      "休採藥難。", 
      "人沈下土，我上天難。"
    ], 
    "rhythmic": "柳梢青", 
    "tags": [
      "黃河"
    ]
  }, 
  {
    "author": "辛棄疾", 
    "paragraphs": [
      "濮上看垂釣。", 
      "更風流、羊裘澤畔，精神孤矯。", 
      "楚漢黃金公卿印，比著漁竿誰小。", 
      "但過眼、才堪一笑。", 
      "惠子焉知濠梁樂，望桐江、千丈高臺好。", 
      "煙雨外，幾魚鳥。", 
      "古來如許高人少。", 
      "細平章、兩翁似與，巢由同調。", 
      "已被堯知方洗耳，畢竟塵污人了。", 
      "要名字、人間如掃。", 
      "我愛蜀莊沈冥者，解門前、不使徵書到。", 
      "君爲我，畫三老。"
    ], 
    "rhythmic": "賀新郎"
  }, 
  {
    "author": "辛棄疾", 
    "paragraphs": [
      "下馬東山路。", 
      "恍臨風、周情孔思，悠然千古。", 
      "寂寞東家丘何在，縹緲危亭小魯。", 
      "試重上、巖巖高處。", 
      "更憶公歸西悲日，正濛濛、陌上多零雨。", 
      "嗟費卻，幾章句。", 
      "謝安雅志還成趣。", 
      "記風流、中年懷抱，長攜歌舞。", 
      "政爾良難君臣事，晚聽秦箏聲苦。", 
      "快滿眼、鬆篁千畝。", 
      "把似渠垂功名淚，算何如、且作溪山主。", 
      "雙白鳥，又飛去。"
    ], 
    "rhythmic": "賀新郎"
  }, 
  {
    "author": "辛棄疾", 
    "paragraphs": [
      "逸氣軒眉宇。", 
      "似王良、輕車熟路，驊騮欲舞。", 
      "我覺君非池中物，咫尺蛟龍雲雨。", 
      "時與命、猶須天付。", 
      "蘭佩芳菲無人問，嘆靈均、欲向重華訴。", 
      "空壹鬱，共誰語。", 
      "兒曹不料揚雄賦。", 
      "怪當年、甘泉誤說，青蔥玉樹。", 
      "風引船回滄溟闊，目斷三山伊阻。", 
      "但笑指、吾廬何許。", 
      "門外蒼官千百輩，盡堂堂、八尺鬚髯古。", 
      "誰載酒，帶湖去。"
    ], 
    "rhythmic": "賀新郎"
  }, 
  {
    "author": "辛棄疾", 
    "paragraphs": [
      "路入門前柳。", 
      "到君家、悠然細說，淵明重九。", 
      "歲晚悽其無諸葛，惟有黃花入手。", 
      "更西風、東籬依舊。", 
      "斗頓南山高如許，是先生、拄杖歸來後。", 
      "山不記，何年有。", 
      "是中不減康廬秀。", 
      "倩西風、爲君喚起，翁能來否。", 
      "鳥倦飛還平林去，雲肯無心出岫。", 
      "剩準備、新詩幾首。", 
      "欲辨忘言當年意，慨遙遙、我去羲農久。", 
      "天下事，可無酒。"
    ], 
    "rhythmic": "賀新郎"
  }, 
  {
    "author": "辛棄疾", 
    "paragraphs": [
      "曾與東山約。", 
      "爲鯈魚、從容分得，清泉一勺。", 
      "堪笑高人讀書處，多少鬆窗竹閣。", 
      "甚長被、遊人佔卻。", 
      "萬卷何言達時用，士方窮、早與人同樂。", 
      "新種得，幾花葯。", 
      "山頭怪石蹲秋鶚。", 
      "俯人間、塵埃野馬，孤撐高攫。", 
      "拄杖危亭扶未到，已覺雲生兩腳。", 
      "更換卻、朝來毛髮。", 
      "此地千年曾物化，莫呼猿、且自多招鶴。", 
      "吾亦有，一丘壑。"
    ], 
    "rhythmic": "賀新郎"
  }, 
  {
    "author": "辛棄疾", 
    "paragraphs": [
      "拄杖重來約。", 
      "對東風、洞庭張樂，滿空簫勺。", 
      "巨海拔犀頭角出，來向此山高閣。", 
      "尚兩兩、三三前卻。", 
      "老我傷懷登臨際，問何方、可以平哀樂。", 
      "唯酒是，萬金藥。", 
      "勸君且作橫空鶚。", 
      "便休論、人間腥腐，紛紛烏攫。", 
      "九萬里風斯在下，翻覆雲頭雨腳。", 
      "更直上、崑崙濯發。", 
      "好臥長虹陂十里，是誰言、聽取雙黃鶴。", 
      "推翠影，浸雲壑。"
    ], 
    "rhythmic": "賀新郎", 
    "tags": [
      "洞庭湖"
    ]
  }, 
  {
    "author": "辛棄疾", 
    "paragraphs": [
      "聽我三章約。", 
      "有談功、談名者舞，談經深酌。", 
      "作賦相如親滌器，識字子云投閣。", 
      "算枉把、精神費卻。", 
      "此會不如公榮者，莫呼來、政爾妨人樂。", 
      "醫俗士，苦無藥。", 
      "當年衆鳥看孤鶚。", 
      "意飄然、橫空直把，曹吞劉攫。", 
      "老我山中誰來伴，須信窮愁有腳。", 
      "似剪盡、還生僧發。", 
      "自斷此生天休問，倩何人、說與乘軒鶴。", 
      "吾有志，在溝壑。"
    ], 
    "rhythmic": "賀新郎"
  }, 
  {
    "author": "辛棄疾", 
    "paragraphs": [
      "高閣臨江渚。", 
      "訪層城、空餘舊跡，黯然懷古。", 
      "畫棟珠簾當日事，不見朝雲暮雨。", 
      "但遺意、西山南浦。", 
      "天宇修眉浮新綠，映悠悠、潭影長如故。", 
      "空有恨，奈何許。", 
      "王郎健筆誇翹楚。", 
      "到如今、落霞孤鶩，競傳佳句。", 
      "物換星移知幾度，夢想珠歌翠舞。", 
      "爲徙倚、闌干凝佇。", 
      "目斷平蕪蒼波晚，快江風、一瞬澄襟暑。", 
      "誰共飲，有詩侶。"
    ], 
    "rhythmic": "賀新郎"
  }, 
  {
    "author": "辛棄疾", 
    "paragraphs": [
      "老來曾識淵明，夢中一見參差是。", 
      "覺來幽恨，停觴不御，欲歌還止。", 
      "白髮西風，折腰五斗，不應堪此。", 
      "問北窗高臥，東籬自醉，應別有、歸來意。", 
      "須信此翁未死。", 
      "到如今、凜然生氣。", 
      "吾儕心事，古今長在，高山流水。", 
      "富貴他年，直饒未免，也應無味。", 
      "甚東山何事，當時也道，爲蒼生起。"
    ], 
    "rhythmic": "水龍吟"
  }, 
  {
    "author": "辛棄疾", 
    "paragraphs": [
      "被公驚倒瓢泉，倒流三峽詞源瀉。", 
      "長安紙貴，流傳一字，千金爭舍。", 
      "割肉懷歸，先生自笑，又何廉也。", 
      "但銜杯莫問，人間豈有，如孺子、長貧者。", 
      "誰識稼軒心事，似風乎、舞雩之下。", 
      "回頭落日，蒼茫萬里，塵埃野馬。", 
      "更想隆中，臥龍千尺，高吟才罷。", 
      "倩何人與問，雷鳴瓦釜，甚黃鍾啞。"
    ], 
    "rhythmic": "水龍吟"
  }, 
  {
    "author": "辛棄疾", 
    "paragraphs": [
      "木末翠樓出，詩眼巧安排。", 
      "天公一夜，削出四面玉崔嵬。", 
      "疇昔此山安在，應爲先生見挽，萬馬一時來。", 
      "白鳥飛不盡，卻帶夕陽回。", 
      "勸公飲，左手蟹，右手杯。", 
      "人間萬事變滅，今古幾池臺。", 
      "君看莊生達者，猶對山林皋壤，哀樂未忘懷。", 
      "我老尚能賦，風月試追陪。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "萬事幾時足，日月自西東。", 
      "無窮宇宙，人是一粟太倉中。", 
      "一葛一裘經歲，一鉢一瓶終日，老子舊家風。", 
      "更著一杯酒，夢覺大槐宮。", 
      "記當年，嚇腐鼠，嘆冥鴻。", 
      "衣冠神武門外，驚倒幾兒童。", 
      "休說須彌芥子，看取鵾鵬斥鷃，小大若爲同。", 
      "君欲論齊物，須訪一枝翁。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "喚起子陸子，經德問何如。", 
      "萬鍾於我何有，不負古人書。", 
      "聞道千章鬆桂，剩有四時柯葉，霜雪歲寒餘。", 
      "此是瑱山境，還似象山無。", 
      "耕也餒，學也祿，孔子徒。", 
      "青衫畢竟升斗，此意正關渠。", 
      "天地清寧高下，日月東西寒暑，何用著工夫。", 
      "兩字君勿惜，借我榜吾廬。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "十里深窈窕，萬瓦碧參差。", 
      "青山屋上，流水屋下綠橫溪。", 
      "真得歸來笑語，方是閒中風月，剩費酒邊詩。", 
      "點檢歌舞了，琴罷更圍棋。", 
      "王家竹，陶家柳，謝家池。", 
      "知君勳業未了，不是枕流時。", 
      "莫向癡兒說夢，且作山人索價，頗怪鶴書遲。", 
      "一事定嗔我，已辦《北山移》。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "高馬勿捶面，千里事難量。", 
      "長魚變化雲雨，無使寸鱗傷。", 
      "一壑一丘吾事，一斗一石皆醉，風月幾千場。", 
      "須作蝟毛磔，筆作劍鋒長。", 
      "我憐君，癡絕似，顧長康。", 
      "綸巾羽扇顛倒，又似竹林狂。", 
      "解道澄江如練，準備停雲堂上，千首買秋光。", 
      "怨調爲誰賦，一斛貯檳榔。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "我志在寥闊，疇昔夢登天。", 
      "摩挲素月，人世俯仰已千年。", 
      "有客驂麟並鳳，雲遇青山赤壁，相約上高寒。", 
      "酌酒援北斗，我亦蝨其間。", 
      "少歌曰，神甚放，形則眠。", 
      "鴻鵠一再高舉，天地睹方圓。", 
      "欲重歌兮夢覺，推枕惘然獨念，人事底虧全。", 
      "有美人可語，秋水隔娟娟。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "看公風骨，似長鬆磊落，多生奇節。", 
      "世上兒曹都蓄縮，凍芋旁堆秋瓞。", 
      "結屋溪頭，境隨人勝，不是江山別。", 
      "紫雲如陣，妙歌爭唱新闋。", 
      "尊酒一笑相逢，與公臭味，菊茂蘭須悅。", 
      "天上四時調玉燭，萬事宜詢黃髮。", 
      "看取東歸，周家叔父，手把元龜說。", 
      "祝公長似，十分今夜明月。"
    ], 
    "rhythmic": "念奴嬌"
  }, 
  {
    "author": "辛棄疾", 
    "paragraphs": [
      "龍山何處，記當年高會，重陽佳節。", 
      "誰與老兵供一笑，落帽參軍華髮。", 
      "莫倚忘懷，西風也會，點檢尊前客。", 
      "淒涼今古，眼中三兩飛蝶。", 
      "須信採菊東籬，高情千載，只有陶彭澤。", 
      "愛說琴中如得趣，弦上何勞聲切。", 
      "試把空杯，翁還肯道，何必杯中物。", 
      "臨風一笑，請翁同醉今夕。"
    ], 
    "rhythmic": "念奴嬌"
  }, 
  {
    "author": "辛棄疾", 
    "paragraphs": [
      "君詩好處，似鄒魯儒家，還有奇節。", 
      "下筆如神強壓韻，遺恨都無毫髮。", 
      "灸手炎來，掉頭冷去，無限長安客。", 
      "丁寧黃菊，未消勾引蜂蝶。", 
      "天上絳闕清都，聽君歸去，我自癯山澤。", 
      "人道君纔剛百鍊，美玉都成泥切。", 
      "我愛風流，醉中顛倒，丘壑胸中物。", 
      "一杯相屬，莫孤風月今夕。"
    ], 
    "rhythmic": "念奴嬌"
  }, 
  {
    "author": "辛棄疾", 
    "paragraphs": [
      "曲水流觴，賞心樂事良辰。", 
      "今幾千年，風流禊事如新。", 
      "明眸皓齒，看江頭、有女如雲。", 
      "折花歸去，綺羅陌上芳塵。", 
      "絲竹紛紛。", 
      "楊花飛鳥銜巾。", 
      "爭似羣賢，茂林修竹蘭亭。", 
      "一觴一詠，亦足以暢敘幽情。", 
      "清歡未了，不如留住青春。"
    ], 
    "rhythmic": "新荷葉"
  }, 
  {
    "author": "辛棄疾", 
    "paragraphs": [
      "種豆南山，零落一頃爲萁。", 
      "歲晚淵明，也吟草盛苗稀。", 
      "風流剗地，向尊前、採菊題詩。", 
      "悠然忽見，此山正繞東籬。", 
      "千載襟期。", 
      "高情想像當時。", 
      "小閣橫空，朝來翠撲人衣。", 
      "是中真趣，問騁懷、遊目誰知。", 
      "無心出岫，白雲一片孤飛。"
    ], 
    "rhythmic": "新荷葉"
  }, 
  {
    "author": "辛棄疾", 
    "paragraphs": [
      "龍泉佳處，種花滿縣卻東歸。", 
      "腰間玉若金累。", 
      "須信功名富貴，長與少年期。", 
      "悵高山流水，古調今悲。", 
      "臥龍暫而。", 
      "算天上、有人知。", 
      "最好五十學易，三百篇詩。", 
      "男兒事業，看一日、須有致君時。", 
      "端的了、休更尋思。"
    ], 
    "rhythmic": "婆羅門引"
  }, 
  {
    "author": "辛棄疾", 
    "paragraphs": [
      "少日嘗聞。", 
      "富不如貧。", 
      "貴不如、賤者長存。", 
      "由來至樂，總屬閒人。", 
      "且飲瓢泉，弄秋水，看停雲。", 
      "歲晚情親。", 
      "老語彌真。", 
      "記前時、勸我殷勤。", 
      "都休殢酒，也莫論文。", 
      "把相牛經，種魚法，教兒孫。"
    ], 
    "rhythmic": "行香子"
  }, 
  {
    "author": "辛棄疾", 
    "paragraphs": [
      "簟鋪湘竹帳垂紗。", 
      "醉眠些。", 
      "夢天涯。", 
      "一枕驚回，水底沸鳴蛙。", 
      "借問喧天成鼓吹，良自苦，爲官哪。", 
      "心空喧靜不爭多。", 
      "病維摩。", 
      "意云何。", 
      "掃地燒香，且看散天花。", 
      "斜日綠陰枝上噪，還又問，是蟬麼。"
    ], 
    "rhythmic": "江神子・江城子"
  }, 
  {
    "author": "辛棄疾", 
    "paragraphs": [
      "兩輪屋角走如梭。", 
      "太忙些。", 
      "怎禁他。", 
      "擬倩何人，天上勸羲娥。", 
      "何似從容來小住，傾美酒，聽高歌。", 
      "人生今古不須磨。", 
      "積教多。", 
      "似塵沙。", 
      "未必堅牢，劃地事堪嗟。", 
      "漫道長生學不得，學得後，待如何。"
    ], 
    "rhythmic": "江神子・江城子"
  }, 
  {
    "author": "辛棄疾", 
    "paragraphs": [
      "疊嶂西馳，萬馬迴旋，衆山欲東。", 
      "正驚湍直下，跳珠倒濺，小橋橫截，缺月初弓。", 
      "老合投閒，天教多事，檢校長身十萬鬆。", 
      "吾廬小，在龍蛇影外，風雨聲中。", 
      "爭先見面重重。", 
      "看爽氣朝來三數峯。", 
      "似謝家子弟，衣冠磊落，相如庭戶，車騎雍容。", 
      "我覺其間，雄深雅健，如對文章太史公。", 
      "新堤路，問偃湖何日，煙水濛濛。"
    ], 
    "rhythmic": "沁園春"
  }, 
  {
    "author": "辛棄疾", 
    "paragraphs": [
      "甲子相高，亥首曾疑，絳縣老人。", 
      "看長身玉立，鶴般風度，方頤須磔，虎樣精神。", 
      "文爛卿雲，詩凌鮑謝，筆勢駸駸更右軍。", 
      "渾餘事，羨仙都夢覺，金闕名存。", 
      "門前父老忻忻。", 
      "煥奎閣新褒沼語溫。", 
      "記他年帷幄，須依日月，只今劍履，快上星辰。", 
      "人道陰功，天教多壽，看到貂蟬七葉孫。", 
      "君家裏，是幾枝丹桂，幾樹靈椿。"
    ], 
    "rhythmic": "沁園春"
  }, 
  {
    "author": "辛棄疾", 
    "paragraphs": [
      "暑風涼月。", 
      "愛亭亭無數，綠衣持節。", 
      "掩冉如羞，參差似妒，擁出芙渠花發。", 
      "步襯潘娘堪恨，貌比六郎誰潔。", 
      "添白鷺，晚晴時，公子佳人並列。", 
      "休說。", 
      "搴木末。", 
      "當日靈均，恨與君王別。", 
      "心阻媒勞，交疏怨極，恩不甚兮輕絕。", 
      "千古離騷文字，芳至今猶未歇。", 
      "都休問，但千杯快飲，露荷翻葉。"
    ], 
    "rhythmic": "喜遷鶯"
  }, 
  {
    "author": "辛棄疾", 
    "paragraphs": [
      "怪底寒梅，一枝雪裏，直恁愁絕。", 
      "問訊無言，依稀似妒，天上飛英白。", 
      "江山一夜，瓊瑤萬頃，此段如何妒得。", 
      "細看來，風流添得，自家越樣標格。", 
      "曉來樓上，對花臨鏡，學作半妝宮額。", 
      "著意爭妍，那知卻有，人妒花顏色。", 
      "無情休問，許多般事，且自訪梅踏雪。", 
      "待行過溪橋，夜半更邀素月。"
    ], 
    "rhythmic": "永遇樂"
  }, 
  {
    "author": "辛棄疾", 
    "paragraphs": [
      "烈日秋霜，忠肝義膽，千載家譜。", 
      "得姓何年，細參辛字，一笑君聽取。", 
      "艱辛做就，悲辛滋味，總是辛酸辛苦。", 
      "更十分，向人辛辣，椒桂搗殘堪吐。", 
      "世間應有，芳甘濃美，不到吾家門戶。", 
      "比著兒曹，累累卻有，金印光垂組。", 
      "付君此事，從今直上，休憶對牀風雨。", 
      "但贏得，靴紋縐面，記餘戲語。"
    ], 
    "rhythmic": "永遇樂"
  }, 
  {
    "author": "辛棄疾", 
    "paragraphs": [
      "萬里康成西走蜀。", 
      "藥市船歸書滿屋。", 
      "有時光彩射星躔，何人漢簡讎天祿。", 
      "好之寧有足。", 
      "請看良賈藏金玉。", 
      "記斯文，千年未喪，四壁聞絲竹。", 
      "試問辛勤攜一束。", 
      "何似牙籤三萬軸。", 
      "古來不作借人癡，有朋只就雲窗讀。", 
      "憶君清夢熟。", 
      "覺來笑我便便腹。", 
      "倚危樓，人間何處，掃地《八風曲》。"
    ], 
    "rhythmic": "歸朝歡"
  }, 
  {
    "author": "辛棄疾", 
    "paragraphs": [
      "片帆何太急。", 
      "望一點須臾，去天咫尺。", 
      "舟人好看客。", 
      "似三峽風濤，嵯峨劍戟。", 
      "溪南溪北。", 
      "正遐想、幽人泉石。", 
      "看漁憔、指點危樓，卻羨舞筵歌席。", 
      "嘆息。", 
      "山林鍾鼎，意倦情遷，本無欣戚。", 
      "轉頭陳跡。", 
      "飛鳥外，晚煙碧。", 
      "問誰憐舊日，南樓老子，最愛月明吹笛。", 
      "到而今、撲面黃塵，欲歸未得。"
    ], 
    "rhythmic": "瑞鶴仙"
  }, 
  {
    "author": "辛棄疾", 
    "paragraphs": [
      "貴賤偶然，渾似隨風簾幌，籬落飛花。", 
      "空使兒曹，馬上羞面頻遮。", 
      "向空江、誰捐玉珮，寄離恨、應折疏麻。", 
      "暮雲多。", 
      "佳人何處，數盡歸鴉。", 
      "儂家。", 
      "生涯蠟屐，功名破甑，交友摶沙。", 
      "往日曾論，淵明似勝臥龍些。", 
      "記從來、人生行樂，休更問、日飲亡何。", 
      "快堪呵。", 
      "裁詩未穩，得酒良佳。"
    ], 
    "rhythmic": "玉蝴蝶"
  }, 
  {
    "author": "辛棄疾", 
    "paragraphs": [
      "我對君侯，長怪見、兩眉陰德。", 
      "更長夢、玉皇金闕，姓名仙籍。", 
      "舊歲炊煙渾欲斷，被公扶起千人活。", 
      "算胸中、除卻五車書，都無物。", 
      "溪左右，山南北。", 
      "花遠近，雲朝夕。", 
      "看風流杖屨，蒼髯如戟。", 
      "種柳已成陶令宅，散花更滿維摩室。", 
      "勸人間、且住五千年，如金石。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "馬上三年，醉帽吟鞭，錦囊詩卷長留。", 
      "悵溪山舊管，風月新收。", 
      "明便關河杳杳，去應日月悠悠。", 
      "笑千篇索價，未抵蒲萄，五斗涼州。", 
      "停雲老子，有酒盈尊，琴書端可消憂。", 
      "渾未辦、傾身一飽，淅米矛頭。", 
      "心似傷弓塞雁，身如喘月吳牛。", 
      "晚天涼也，月明誰伴，吹笛南樓。"
    ], 
    "rhythmic": "雨中花慢"
  }, 
  {
    "author": "辛棄疾", 
    "paragraphs": [
      "婆娑欲舞，怪青山歡喜。", 
      "分得清溪半篙水。", 
      "記平沙鷗鷺，落日漁樵，湘江上，風景依然如此。", 
      "東籬多種菊，待學淵明，酒興詩情不相似。", 
      "十里漲春波，一棹歸來，只做個、五湖范蠡。", 
      "是則是、一般弄扁舟，爭知道，他家有個西子。"
    ], 
    "rhythmic": "洞仙歌"
  }, 
  {
    "author": "辛棄疾", 
    "paragraphs": [
      "舊交貧賤，太半成新貴。", 
      "冠蓋門前幾行李。", 
      "看匆匆西笑，爭出山來，憑誰問，小草何如遠志。", 
      "悠悠今古事。", 
      "得喪乘除，暮四朝三又何異。", 
      "任掀天勳業，冠古文章，有幾個、笙歌晚歲。", 
      "況滿屋貂蟬未爲榮，記裂土分茅，是公家世。"
    ], 
    "rhythmic": "洞仙歌"
  }, 
  {
    "author": "辛棄疾", 
    "paragraphs": [
      "鬆關桂嶺，望青蔥無路。", 
      "費盡銀鉤榜佳處。", 
      "悵空山歲晚，窈窕誰來，須著我，醉臥石樓風雨。", 
      "仙人瓊海上，握手當年，笑許君攜半山去。", 
      "劖疊嶂，卷飛泉，洞府淒涼，又卻怪、先生多取。", 
      "怕夜半、羅浮有時還，好長把雲煙，再三遮住。"
    ], 
    "rhythmic": "洞仙歌"
  }, 
  {
    "author": "辛棄疾", 
    "paragraphs": [
      "欲上高樓去避愁。", 
      "愁還隨我上高樓。", 
      "經行幾處江山改，多少親朋盡白頭。", 
      "歸休去，去歸休。", 
      "不成人總要封侯。", 
      "浮雲出處元無定，得似浮雲也自由。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "一片歸心擬亂雲。", 
      "春來諳盡惡黃昏。", 
      "不堪向晚檐前雨，又待今宵滴夢魂。", 
      "爐燼冷，鼎香氛。", 
      "酒寒誰遣爲重溫。", 
      "何人柳外橫雙笛，客耳那堪不忍聞。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "修竹翠羅寒，遲日江山暮。", 
      "幽逕無人獨自芳，此恨知無數。", 
      "只共梅花語。", 
      "懶逐遊絲去。", 
      "著意尋春不肯香，香在無尋處。"
    ], 
    "rhythmic": "卜算子"
  }, 
  {
    "author": "辛棄疾", 
    "paragraphs": [
      "欲行且起行，欲坐重來坐。", 
      "坐坐行行有倦時，更枕閒書臥。", 
      "病是近來身，懶是從前我。", 
      "靜掃瓢泉竹樹陰，且憑隨緣過。"
    ], 
    "rhythmic": "卜算子"
  }, 
  {
    "author": "辛棄疾", 
    "paragraphs": [
      "紅粉靚梳妝，翠蓋低風雨。", 
      "占斷人間六月涼，期月鴛鴦浦。", 
      "根底藕絲長，花裏蓮心苦。", 
      "只爲風流有許愁，更襯佳人步。"
    ], 
    "rhythmic": "卜算子"
  }, 
  {
    "author": "辛棄疾", 
    "paragraphs": [
      "身後功名，古來不換生前醉。", 
      "青鞋自喜。", 
      "不踏長安市。", 
      "竹外僧歸，路指霜鍾寺。", 
      "孤鴻起。", 
      "丹青手裏。", 
      "剪破松江水。"
    ], 
    "rhythmic": "點絳脣"
  }, 
  {
    "author": "辛棄疾", 
    "paragraphs": [
      "遮素月。", 
      "雲外金蛇明滅。", 
      "翻樹啼鴉聲未徹。", 
      "雨聲驚落葉。", 
      "寶蠟成行嫌熱。", 
      "玉腕藕花誰雪。", 
      "流水高山絃斷絕。", 
      "怒蛙聲自咽。"
    ], 
    "rhythmic": "謁金門"
  }, 
  {
    "author": "辛棄疾", 
    "paragraphs": [
      "山吐月。", 
      "畫燭從教風滅。", 
      "一曲瑤琴才聽徹。", 
      "金蕉三兩葉。", 
      "驟雨微涼還熱。", 
      "似欠舞瓊歌雪。", 
      "近日醉鄉音問絕。", 
      "有時清淚咽。"
    ], 
    "rhythmic": "謁金門"
  }, 
  {
    "author": "辛棄疾", 
    "paragraphs": [
      "玉纖彈舊怨。", 
      "還敲繡屏面。", 
      "清歌目送西風雁。", 
      "雁行吹字斷。", 
      "雁行吹字斷。", 
      "夜深拜月，瑣窗西畔。", 
      "但桂影、空階滿。", 
      "翠幃自掩無人見。", 
      "羅衣寬一半。", 
      "羅衣寬一半。"
    ], 
    "rhythmic": "東坡引"
  }, 
  {
    "author": "辛棄疾", 
    "paragraphs": [
      "黃花謾說年年好。", 
      "也趁秋光老。", 
      "綠鬢不驚秋，若鬥尊前，人好花堪笑。", 
      "蟠桃結子知多少。", 
      "家住三山島。", 
      "何日跨歸鸞，滄海飛塵，人世因緣了。"
    ], 
    "rhythmic": "醉花陰"
  }, 
  {
    "author": "辛棄疾", 
    "paragraphs": [
      "清詞索笑。", 
      "莫厭銀盃小。", 
      "應是天孫新與巧。", 
      "剪恨裁愁句好。", 
      "有人夢斷關河。", 
      "小窗日飲亡何。", 
      "想見重簾不卷，淚痕滴盡湘娥。"
    ], 
    "rhythmic": "清平樂"
  }, 
  {
    "author": "辛棄疾", 
    "paragraphs": [
      "靈皇醮罷。", 
      "福祿都來也。", 
      "試引鵷雛花樹下。", 
      "斷了驚驚怕怕。", 
      "從今日日聰明。", 
      "更宜潭妹嵩兄。", 
      "看取辛家鐵柱，無災無難公卿。"
    ], 
    "rhythmic": "清平樂"
  }, 
  {
    "author": "辛棄疾", 
    "paragraphs": [
      "月明秋曉。", 
      "翠蓋團團好。", 
      "碎剪黃金教恁小。", 
      "都著葉兒遮了。", 
      "折來休似年時。", 
      "小窗能有高低。", 
      "無頓許多香處，只消三兩枝兒。"
    ], 
    "rhythmic": "清平樂"
  }, 
  {
    "author": "辛棄疾", 
    "paragraphs": [
      "長鬆。", 
      "之風。", 
      "如公。", 
      "肯餘從。", 
      "山中。", 
      "人心與吾兮誰問。", 
      "湛湛千里之江。", 
      "上有楓。", 
      "噫，送子東。", 
      "望君之門兮九重。", 
      "女無悅己，誰適爲容。", 
      "不龜手藥，或一朝兮取封。", 
      "昔與遊兮皆童。", 
      "我獨窮兮今翁。", 
      "一魚兮一龍。", 
      "勞心兮忡忡。", 
      "噫，命與時逢。", 
      "子取之食兮萬鍾。"
    ], 
    "rhythmic": "醉翁操"
  }, 
  {
    "author": "辛棄疾", 
    "paragraphs": [
      "秀骨青松不老，新詞玉佩相磨。", 
      "靈槎準擬泛銀河。", 
      "剩摘天星幾個。", 
      "奠枕樓東風月，駐春亭上笙歌。", 
      "留君一醉意如何。", 
      "金印明年斗大。"
    ], 
    "rhythmic": "西江月"
  }, 
  {
    "author": "辛棄疾", 
    "paragraphs": [
      "鵝湖山下長亭路，明月臨關。", 
      "明月臨關。", 
      "幾陣西風落葉乾。", 
      "新詞誰解裁冰雪，筆墨生寒。", 
      "筆墨生寒。", 
      "會說離愁千萬般。"
    ], 
    "rhythmic": "醜奴兒・採桑子"
  }, 
  {
    "author": "辛棄疾", 
    "paragraphs": [
      "擲地劉郎玉斗，掛帆西子扁舟。", 
      "千古風流今在此，萬里功名莫放休。", 
      "君王三百州。", 
      "燕雀豈知鴻鵠，貂蟬元出兜鍪。", 
      "卻笑瀘溪如斗大，肯把牛刀試手不。", 
      "壽君雙玉甌。"
    ], 
    "rhythmic": "破陣子"
  }, 
  {
    "author": "辛棄疾", 
    "paragraphs": [
      "醉裏挑燈看劍，夢迴吹角連營。", 
      "八百里分麾下炙，五十弦翻塞外聲。", 
      "沙場秋點兵。", 
      "馬作的盧飛快，弓如霹靂弦驚。", 
      "了卻君王天下事，贏得生前身後名。", 
      "可憐白髮生。"
    ], 
    "rhythmic": "破陣子"
  }, 
  {
    "author": "辛棄疾", 
    "paragraphs": [
      "左手把青霓，右手挾明月。", 
      "吾使豐隆前導，叫開閶闔。", 
      "周遊上下，徑入寥天一。", 
      "覽縣圃，萬斛泉，千丈石。", 
      "鈞天廣樂，燕我瑤之席。", 
      "帝飲予觴甚樂，賜汝蒼璧。", 
      "嶙峋突兀，正在一丘壑。", 
      "餘馬懷，僕伕悲，下恍惚。"
    ], 
    "rhythmic": "千年調"
  }, 
  {
    "author": "辛棄疾", 
    "paragraphs": [
      "水縱橫，山遠近。", 
      "拄杖佔千頃。", 
      "老眼羞將，水底看山影。", 
      "試教水動山搖，吾生堪笑，似此個、青山無定。", 
      "一瓢飲。", 
      "人問翁愛飛泉，來尋箇中靜。", 
      "繞屋生喧，怎做靜中境。", 
      "我眠君且歸休，維摩方丈，待天女、散花時問。"
    ], 
    "rhythmic": "祝英臺近"
  }, 
  {
    "author": "辛棄疾", 
    "paragraphs": [
      "綠楊堤，青草渡。", 
      "花片水流去。", 
      "百舌聲中，喚起海棠睡。", 
      "斷腸幾點愁紅，蹄痕猶在，多應怨、夜來風雨。", 
      "別情苦。", 
      "馬蹄踏遍長亭，歸期又成誤。", 
      "簾卷青樓，回首在何處。", 
      "畫樑燕子雙雙，能言能語，不解說、相思一句。"
    ], 
    "rhythmic": "祝英臺近"
  }, 
  {
    "author": "辛棄疾", 
    "paragraphs": [
      "看君人物漢西都。", 
      "過吾廬。", 
      "笑談初。", 
      "便說公卿，元自要通儒。", 
      "一自梅花開了後，長怕說，賦歸歟。", 
      "而今別恨滿江湖。", 
      "怎消除。", 
      "算何如。", 
      "杖屨當時，聞早放教疏。", 
      "今代故交新貴後，渾不寄，數行書。"
    ], 
    "rhythmic": "江神子・江城子"
  }, 
  {
    "author": "辛棄疾", 
    "paragraphs": [
      "雲煙草樹。", 
      "山北山南雨。", 
      "溪上行人相背去。", 
      "惟有啼鴉一處。", 
      "門前萬斛春寒。", 
      "梅花可㬠摧殘。", 
      "使我長忘酒易，要君不作詩難。"
    ], 
    "rhythmic": "清平樂"
  }, 
  {
    "author": "辛棄疾", 
    "paragraphs": [
      "莫笑吾家蒼壁小，棱層勢欲摩空。", 
      "相知惟有主人翁。", 
      "有心雄泰華，無意巧玲瓏。", 
      "天作高山誰得料，解嘲試倩揚雄。", 
      "君看當日仲尼窮。", 
      "從人賢子貢，自欲學周公。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "記取年年爲壽客，只今明月相隨。", 
      "莫教弦管便生衣。", 
      "引壺觴自酌，須富貴何時。", 
      "入手清風詞更好，細書白繭烏絲。", 
      "海山問我幾時歸。", 
      "棗瓜如可啖，直欲覓安期。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "憶醉三山芳樹下，幾層風韻忘懷。", 
      "黃金顏色五花開。", 
      "味如廬橘熟。", 
      "貴似荔枝來。", 
      "聞道商山餘四老，橘中自釀秋醅。", 
      "試呼名品細推排。", 
      "重重香腑臟，偏殢聖賢杯。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "夜語南堂新瓦響，三更急雨珊珊。", 
      "交情莫作細沙團。", 
      "死生貧富際，試向此中看。", 
      "記取他年《耆舊傳》，與君名字牽連。", 
      "清風一枕晚涼天。", 
      "覺來還自笑，此夢倩誰園。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "日日老萊衣。", 
      "更解風流蠟鳳嬉。", 
      "膝上放教文度去，須知。", 
      "要使人看玉樹枝。", 
      "剩記乃翁詩。", 
      "綠水紅蓮覓舊題。", 
      "歸騎春衫花滿路，相期。", 
      "來歲流觴曲水時。"
    ], 
    "rhythmic": "南鄉子"
  }, 
  {
    "author": "辛棄疾", 
    "paragraphs": [
      "有無一理誰差別。", 
      "樂令區區渾未達。", 
      "事言無處未嘗無，試把所無憑理說。", 
      "伯夷飢採西山蕨。", 
      "何異搗齏餐杵鐵。", 
      "仲尼去衛又之陳，此是乘車入鼠穴。"
    ], 
    "rhythmic": "玉樓春"
  }, 
  {
    "author": "辛棄疾", 
    "paragraphs": [
      "客來底事逢迎晚。", 
      "竹裏鳴禽尋未見。", 
      "日高猶苦聖賢中，門外誰酣蠻觸戰。", 
      "多方爲渴尋泉遍。", 
      "何日成陰鬆種滿。", 
      "不辭長向水雲來，只怕頻煩魚鳥倦。"
    ], 
    "rhythmic": "玉樓春"
  }, 
  {
    "author": "辛棄疾", 
    "paragraphs": [
      "何人半夜推山去。", 
      "四面浮雲猜是汝。", 
      "常時相對兩三峯，走遍溪頭無覓處。", 
      "西風瞥起雲橫渡。", 
      "忽見東南天一柱。", 
      "老僧拍手笑相誇，且喜青山依舊住。"
    ], 
    "rhythmic": "玉樓春"
  }, 
  {
    "author": "辛棄疾", 
    "paragraphs": [
      "青山不會乘雲去。", 
      "怕有愚公驚著汝。", 
      "人間踏地出租錢，借使移將無著處。", 
      "三星昨夜光移度。", 
      "妙語來題橋上柱。", 
      "黃花不插滿頭歸，定倩白雲遮且住。"
    ], 
    "rhythmic": "玉樓春"
  }, 
  {
    "author": "辛棄疾", 
    "paragraphs": [
      "少年才把笙歌𧣴", 
      "夏日非長秋夜短。", 
      "因他老病不相饒，把好心情都做懶。", 
      "故人別後書來勸。", 
      "乍可停杯強吃飯。", 
      "云何相遇酒邊時，卻道達人須飲滿。"
    ], 
    "rhythmic": "玉樓春"
  }, 
  {
    "author": "辛棄疾", 
    "paragraphs": [
      "君如九醞臺黏𧣴", 
      "我似茅柴風味短。", 
      "幾時秋水美人來，長恐扁舟乘興懶。", 
      "高懷自飲無人勸。", 
      "馬有青芻奴白飯。", 
      "向來珠履玉簪人，頗覺斗量車載滿。"
    ], 
    "rhythmic": "玉樓春"
  }, 
  {
    "author": "辛棄疾", 
    "paragraphs": [
      "狂歌擊碎村醪𧣴", 
      "欲舞還憐衫袖短。", 
      "身如溪上釣磯閒，心似道旁官堠懶。", 
      "山中有酒提壺勸。", 
      "好語多君堪鮓飯。", 
      "至今有句落人間，渭水西風黃葉滿。"
    ], 
    "rhythmic": "玉樓春"
  }, 
  {
    "author": "辛棄疾", 
    "paragraphs": [
      "趁得東風汗漫遊。", 
      "見他歌后怎生愁。", 
      "事如芳草春長在，人似浮雲影不留。", 
      "眉黛斂，眼波流。", 
      "十年薄倖謾揚州。", 
      "明朝短棹輕衫夢，只在溪南罨畫樓。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "嘆息頻年廩未高。", 
      "新詞空賀此丘遭。", 
      "遙知醉帽時時落，見說吟鞭步步搖。", 
      "乾玉唾，禿錐毛。", 
      "只今明月費招邀。", 
      "最憐烏鵲南飛句，不解風流見二喬。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "戲馬臺前秋雁飛。", 
      "管絃歌舞更旌旗。", 
      "要知黃菊清高處，不入當年二謝詩。", 
      "傾白酒，繞東籬。", 
      "只於陶令有心期。", 
      "明朝重九渾瀟灑，莫使尊前欠一枝。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "水荇參差動綠波。", 
      "一池蛇影噤羣蛙。", 
      "因風野鶴飢猶舞，積雨山梔病不花。", 
      "名利處，戰爭多。", 
      "門前蠻觸日干戈。", 
      "不知更有槐安國，夢覺南柯日未斜。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "出處從來自不齊。", 
      "後車方載太公歸。", 
      "誰知孤竹夷齊子，正向空山賦采薇。", 
      "黃菊嫩，晚香枝。", 
      "一般同是採花時。", 
      "蜂兒辛苦多官府，蝴蝶花間自在飛。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "秋水長廊水石間。", 
      "有誰來共聽潺湲。", 
      "羨君人物東西晉，分我詩名大小山。", 
      "窮自樂，懶方閒。", 
      "人間路窄酒杯寬。", 
      "看君不了癡兒事，又似風流靖長官。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "壯歲旌旗擁萬夫。", 
      "錦襜突騎渡江初。", 
      "燕兵夜娖銀胡䩮，漢箭朝飛金僕姑。", 
      "追往事，嘆今吾。", 
      "春風不染白髭鬚。", 
      "都將萬字平戎策，換得東家種樹書。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "上巳風光好放懷。", 
      "憶君猶未看花回。", 
      "茂林映帶誰家竹，曲水流傳第幾杯。", 
      "摛錦繡，寫玫瑰。", 
      "長年富貴屬多才。", 
      "要知此日生男好，曾有周公祓禊來。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "去歲君家把酒杯。", 
      "雪中曾見牡丹開。", 
      "而今紈扇薰風裏，又見疏枝月下梅。", 
      "歡幾許，醉方回。", 
      "明朝歸路有人摧。", 
      "低聲待向他家道，帶得歌聲滿耳來。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "溪邊白鷺。", 
      "來吾告汝。", 
      "溪裏魚兒堪數。", 
      "主人憐汝汝憐魚，要物我、欣然一處。", 
      "白沙遠浦。", 
      "青泥別渚。", 
      "剩有蝦跳鰍舞。", 
      "任君飛去飽時來，看頭上、風吹一縷。"
    ], 
    "rhythmic": "鵲橋仙"
  }, 
  {
    "author": "辛棄疾", 
    "paragraphs": [
      "畫棟新垂簾幕，華燈未放笙歌。", 
      "一杯瀲灩泛金波。", 
      "先向太夫人賀。", 
      "富貴吾應自有，功名不用渠多。", 
      "只將綠鬢抵羲娥。", 
      "金印須教斗大。"
    ], 
    "rhythmic": "西江月"
  }, 
  {
    "author": "辛棄疾", 
    "paragraphs": [
      "風月亭危致爽，管絃聲脆休催。", 
      "主人只是舊時懷。", 
      "錦瑟旁邊須醉。", 
      "玉殿何須儂去，沙堤只要公來。", 
      "看看紅藥又翻階。", 
      "趁取西湖春會。"
    ], 
    "rhythmic": "西江月", 
    "tags": [
      "西湖"
    ]
  }, 
  {
    "author": "辛棄疾", 
    "paragraphs": [
      "貪數明朝重九。", 
      "不知過了中秋。", 
      "人生有得許多愁。", 
      "惟有黃花如舊。", 
      "萬象亭中殢酒。", 
      "九江閣上扶頭。", 
      "城鴉喚我醉歸休。", 
      "細雨斜風時候。"
    ], 
    "rhythmic": "西江月"
  }, 
  {
    "author": "辛棄疾", 
    "paragraphs": [
      "醉裏且貪歡笑，要愁那得工夫。", 
      "近來始覺古人書。", 
      "信著全無是處。", 
      "昨夜鬆邊醉倒，問鬆我醉何如。", 
      "只疑鬆動要來扶。", 
      "以手推鬆曰去。"
    ], 
    "rhythmic": "西江月"
  }, 
  {
    "author": "辛棄疾", 
    "paragraphs": [
      "江頭日日打頭風。", 
      "憔悴歸來邴曼容。", 
      "鄭賈正應求死鼠，葉公豈是好真龍。", 
      "孰居無事陪犀首，未辦求封遇萬鬆。", 
      "卻笑千年曹孟德，夢中相對也龍鍾。"
    ], 
    "rhythmic": "瑞鷓鴣"
  }, 
  {
    "author": "辛棄疾", 
    "paragraphs": [
      "期思溪上日千回。", 
      "樟木橋邊酒數杯。", 
      "人影不隨流水去，醉顏重帶少年來。", 
      "疏蟬響澀林逾靜，冷蝶飛輕菊半開。", 
      "不是長卿終慢世，只緣多病又非才。"
    ], 
    "rhythmic": "瑞鷓鴣"
  }, 
  {
    "author": "辛棄疾", 
    "paragraphs": [
      "無心雲自來還去。", 
      "元共青山相爾汝。", 
      "霎時迎雨障崔嵬，雨過卻尋歸路處。", 
      "侵天翠竹何曾度。", 
      "遙見屹然星砥柱。", 
      "今朝不管亂雲深，來伴仙翁山下住。"
    ], 
    "rhythmic": "玉樓春"
  }, 
  {
    "author": "辛棄疾", 
    "paragraphs": [
      "瘦筇倦作登高去。", 
      "卻怕黃花相爾汝。", 
      "嶺頭拭目望龍安，更在雲煙遮斷處。", 
      "思量落帽人風度。", 
      "休說當年功紀柱。", 
      "謝公直是愛東山，畢竟東山留不住。"
    ], 
    "rhythmic": "玉樓春"
  }, 
  {
    "author": "辛棄疾", 
    "paragraphs": [
      "風前欲勸春光住。", 
      "春在城南芳草路。", 
      "未隨流落水邊花，且作飄零泥上絮。", 
      "鏡中已覺星星誤。", 
      "人不負春春自負。", 
      "夢迴人遠許多愁，只在梨花風雨處。"
    ], 
    "rhythmic": "玉樓春"
  }, 
  {
    "author": "辛棄疾", 
    "paragraphs": [
      "悠悠莫向文山去。", 
      "要把襟裾牛馬汝。", 
      "遙知書帶草邊行，正在雀羅門裏住。", 
      "平生插架昌黎句。", 
      "不似拾柴東野苦。", 
      "侵天且擬鳳凰巢，掃地從他鸖鵒舞。"
    ], 
    "rhythmic": "玉樓春"
  }, 
  {
    "author": "辛棄疾", 
    "paragraphs": [
      "琵琶亭畔多芳草。", 
      "時對香爐峯一笑。", 
      "偶然重傍玉溪東，不是白頭誰覺老。", 
      "普陀大士神通妙。", 
      "影入石頭光了了。", 
      "看來持獻可無言，長似慈悲顏色好。"
    ], 
    "rhythmic": "玉樓春"
  }, 
  {
    "author": "辛棄疾", 
    "paragraphs": [
      "江頭一帶斜陽樹。", 
      "總是六朝人住處。", 
      "悠悠興廢不關心，惟有沙洲雙白鷺。", 
      "仙人磯下多風雨。", 
      "好卸征帆留不住。", 
      "直須抖擻盡塵埃，卻趁新涼秋水去。"
    ], 
    "rhythmic": "玉樓春"
  }, 
  {
    "author": "辛棄疾", 
    "paragraphs": [
      "少年風月，少年歌舞，老去方知堪羨。", 
      "嘆折腰、五斗賦歸來，問走了、羊腸幾遍。", 
      "高車駟馬，金章紫綬，傳語渠儂穩便。", 
      "問東湖、帶得幾多春，且看凌雲筆健。"
    ], 
    "rhythmic": "鵲橋仙"
  }, 
  {
    "author": "辛棄疾", 
    "paragraphs": [
      "且對東君痛飲，莫教華髮空催。", 
      "瓊瑰千字已盈懷。", 
      "消得津頭一醉。", 
      "休唱《陽關》別去，只今凰詔歸來。", 
      "五雲兩兩望三臺。", 
      "已覺精神聚會。"
    ], 
    "rhythmic": "西江月"
  }, 
  {
    "author": "辛棄疾", 
    "paragraphs": [
      "剩欲讀書已懶，只因多病長閒。", 
      "聽風聽雨小窗眠。", 
      "過了春光太半。", 
      "往事如尋去鳥，清愁難解連環。", 
      "流鶯不肯入西園。", 
      "喚起畫樑飛燕。"
    ], 
    "rhythmic": "西江月"
  }, 
  {
    "author": "辛棄疾", 
    "paragraphs": [
      "金粟如來出世，蕊宮仙子乘風。", 
      "清香一袖意無窮。", 
      "洗盡塵緣千種。", 
      "長爲西風作主，更居明月光中。", 
      "十分秋意與玲瓏。", 
      "拼卻今宵無夢。"
    ], 
    "rhythmic": "西江月"
  }, 
  {
    "author": "辛棄疾", 
    "paragraphs": [
      "八萬四千偈後，更誰妙語披襟。", 
      "紉蘭結佩有同心。", 
      "喚取詩翁來飲。", 
      "鏤玉栽冰著句，高山流水知音。", 
      "胸中不受一塵侵。", 
      "卻怕靈均獨醒。"
    ], 
    "rhythmic": "西江月"
  }, 
  {
    "author": "辛棄疾", 
    "paragraphs": [
      "粉面都成醉夢，霜髯能幾春秋。", 
      "來時誦我《伴牢愁》。", 
      "一見尊前似舊。", 
      "詩在陰何側畔，字居羅趙前頭。", 
      "錦囊來往幾時休。", 
      "已遣蛾眉等候。"
    ], 
    "rhythmic": "西江月"
  }, 
  {
    "author": "辛棄疾", 
    "paragraphs": [
      "年年黃菊灩秋風。", 
      "更有拒霜紅。", 
      "黃似舊時宮額，紅如此日芳容。", 
      "青青未老，尊前要看，兒輩平戎。", 
      "試釀西江爲壽，西江綠水無窮。"
    ], 
    "rhythmic": "朝中措"
  }, 
  {
    "author": "辛棄疾", 
    "paragraphs": [
      "溪回沙淺。", 
      "紅杏都開遍。", 
      "鸂鶒不知春水暖。", 
      "猶傍垂楊春岸。", 
      "片帆千里輕船。", 
      "行人想見敧眠。", 
      "誰似先生高舉，一行白鷺青天。"
    ], 
    "rhythmic": "清平樂"
  }, 
  {
    "author": "辛棄疾", 
    "paragraphs": [
      "明月到今宵，長是不如人約。", 
      "想見廣寒宮殿，正雲梳風掠。", 
      "夜深休更喚笙歌，檐頭雨聲惡。", 
      "不是小山詞就，這一場寥索。"
    ], 
    "rhythmic": "好事近"
  }, 
  {
    "author": "辛棄疾", 
    "paragraphs": [
      "雲氣上林梢，畢竟非空非色。", 
      "風景不隨人去，到而今留得。", 
      "老無情味到篇章，詩債怕人索。", 
      "卻笑近來林下，有許多詞客。"
    ], 
    "rhythmic": "好事近"
  }, 
  {
    "author": "辛棄疾", 
    "paragraphs": [
      "江搖病眼昏如霧。", 
      "送愁直到津頭路。", 
      "歸念樂天詩。", 
      "人生足別離。", 
      "雲屏深夜語。", 
      "夢到君知否。", 
      "玉箸莫偷垂。", 
      "斷腸天不知。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "西風都是行人恨。", 
      "馬頭漸喜歸期近。", 
      "試上小紅樓。", 
      "飛鴻字字愁。", 
      "闌干閒倚處。", 
      "一帶山無數。", 
      "不似遠山橫。", 
      "秋波相共明。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "功名飽聽兒童說。", 
      "看公兩眼明如月。", 
      "萬里勒燕然。", 
      "老人書一編。", 
      "玉階方寸地。", 
      "好趁風雲會。", 
      "他日赤松遊。", 
      "依然萬戶侯。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "送君直上金鑾殿。", 
      "情知不久須相見。", 
      "一日甚三秋。", 
      "愁來不自由。", 
      "九重天一笑。", 
      "定是留中了。", 
      "白髮少經過。", 
      "此時愁奈何。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "人間歲月堂堂去。", 
      "勸君快上青雲路。", 
      "聖處一燈傳。", 
      "工夫螢雪邊。", 
      "麴生風味惡。", 
      "辜負西窗約。", 
      "沙岸片帆開。", 
      "寄書無雁來。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "紅牙籤上羣仙格。", 
      "翠羅蓋底傾城色。", 
      "和雨淚闌干。", 
      "沈香亭北看。", 
      "東風休放去。", 
      "怕有流鶯訴。", 
      "試問賞花人。", 
      "曉妝勻未勻。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "君家玉雪花如屋。", 
      "未應山下成三宿。", 
      "啼鳥幾曾催。", 
      "西風猶未來。", 
      "山房連石徑。", 
      "雲臥衣裳冷。", 
      "倩得李延年。", 
      "清歌送上天。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "萬里籋浮雲，一噴空凡馬。", 
      "嘆息曹瞞《老驥》詩，伏櫪如公者。", 
      "山鳥哢窺檐，野鼠飢翻瓦。", 
      "老我癡頑合住山，此地菟裘也。"
    ], 
    "rhythmic": "卜算子"
  }, 
  {
    "author": "辛棄疾", 
    "paragraphs": [
      "晚來雲淡秋光薄，落日晴天。", 
      "落日晴天。", 
      "堂上風斜畫燭煙。", 
      "從渠去買人間恨，字字都圓。", 
      "字字都圓。", 
      "腸斷西風十四弦。"
    ], 
    "rhythmic": "醜奴兒・採桑子"
  }, 
  {
    "author": "辛棄疾", 
    "paragraphs": [
      "尋常中酒扶頭後，歌舞支持。", 
      "歌舞支持。", 
      "誰把新詞喚住伊。", 
      "臨歧也有旁人笑，笑己爭知。", 
      "笑己爭知。", 
      "明月樓空燕子飛。"
    ], 
    "rhythmic": "醜奴兒・採桑子"
  }, 
  {
    "author": "辛棄疾", 
    "paragraphs": [
      "此生自斷天休問，獨倚危樓。", 
      "獨倚危樓。", 
      "不信人間別有愁。", 
      "君來正是眠時節，君且歸休。", 
      "君且歸休。", 
      "說與西風一任秋。"
    ], 
    "rhythmic": "醜奴兒・採桑子"
  }, 
  {
    "author": "辛棄疾", 
    "paragraphs": [
      "近來愁似天來大，誰解相憐。", 
      "誰解相憐。", 
      "又把愁來做個天。", 
      "都將今古無窮事，放在愁邊。", 
      "放在愁邊。", 
      "卻自移家向酒泉。"
    ], 
    "rhythmic": "醜奴兒・採桑子"
  }, 
  {
    "author": "辛棄疾", 
    "paragraphs": [
      "年年索盡梅花笑，疏影黃昏。", 
      "疏影黃昏。", 
      "香滿東風月一痕。", 
      "清詩冷落無人寄，雪豔冰魂。", 
      "雪豔冰魂。", 
      "浮玉溪頭煙樹村。"
    ], 
    "rhythmic": "醜奴兒・採桑子"
  }, 
  {
    "author": "辛棄疾", 
    "paragraphs": [
      "壽酒同斟喜有餘。", 
      "朱顏卻對白髭鬚。", 
      "兩人百歲恰乘除。", 
      "婚嫁剩添兒女拜，平安頻拆外家書。", 
      "年年堂上壽星圖。"
    ], 
    "rhythmic": "浣溪沙"
  }, 
  {
    "author": "辛棄疾", 
    "paragraphs": [
      "歌串如珠個個勻。", 
      "被花勾引笑和顰。", 
      "向來驚動畫樑塵。", 
      "莫倚笙歌多樂事，相看紅紫又拋人。", 
      "舊巢還有燕泥新。"
    ], 
    "rhythmic": "浣溪沙"
  }, 
  {
    "author": "辛棄疾", 
    "paragraphs": [
      "父老爭言雨水勻。", 
      "眉頭不似去年顰。", 
      "殷勤謝卻甑中塵。", 
      "啼鳥有時能勸客，小桃無賴已撩人。", 
      "梨花也作白頭新。"
    ], 
    "rhythmic": "浣溪沙"
  }, 
  {
    "author": "辛棄疾", 
    "paragraphs": [
      "這裏裁詩話別離。", 
      "那邊應是望歸期。", 
      "人言心急馬行遲。", 
      "去雁無憑傳錦字，春泥抵死污人衣。", 
      "海棠過了有荼䕷。"
    ], 
    "rhythmic": "浣溪沙"
  }, 
  {
    "author": "辛棄疾", 
    "paragraphs": [
      "妙手都無斧鑿瘢。", 
      "飽參佳處卻成顰。", 
      "恰如春入浣花村。", 
      "筆墨今宵光有豔，管絃從此悄無言。", 
      "主人席次兩眉軒。"
    ], 
    "rhythmic": "浣溪沙"
  }, 
  {
    "author": "辛棄疾", 
    "paragraphs": [
      "句裏明珠字字排。", 
      "多情應也被春催。", 
      "怪得名花和淚送，雨中栽。", 
      "赤腳未安芳斛穩，娥眉早把橘枝來。", 
      "報道錦薰籠底下，麝臍開。"
    ], 
    "rhythmic": "添字浣溪沙・山花子"
  }, 
  {
    "author": "辛棄疾", 
    "paragraphs": [
      "記得瓢泉快活時。", 
      "長年耽酒更吟詩。", 
      "驀地捉將來斷送，老頭皮。", 
      "繞屋人扶行不得，閒窗學得鷓鴣啼。", 
      "卻有杜鵑能勸道，不如歸。"
    ], 
    "rhythmic": "添字浣溪沙・山花子"
  }, 
  {
    "author": "辛棄疾", 
    "paragraphs": [
      "日日閒看燕子飛。", 
      "舊巢新壘畫簾低。", 
      "玉曆今朝推戊己，住銜泥。", 
      "先自春光留不住，那堪更著子規啼。", 
      "一陣晚香吹不斷，落花溪。"
    ], 
    "rhythmic": "添字浣溪沙・山花子"
  }, 
  {
    "author": "辛棄疾", 
    "paragraphs": [
      "楊柳溫柔是故鄉。", 
      "紛紛蜂蝶去年場。", 
      "大率一春風雨事，最難量。", 
      "滿把攜來紅粉面，堆盤更覺紫芝香。", 
      "幸自麴生閒去了，又教忙。"
    ], 
    "rhythmic": "添字浣溪沙・山花子"
  }, 
  {
    "author": "辛棄疾", 
    "paragraphs": [
      "僧窗夜雨。", 
      "茶鼎薰爐宜小住。", 
      "卻恨春風。", 
      "勾引詩來惱殺翁。", 
      "狂歌未可。", 
      "且把一尊料理我。", 
      "我到亡何。", 
      "卻聽儂家陌上歌。"
    ], 
    "rhythmic": "減字木蘭花"
  }, 
  {
    "author": "辛棄疾", 
    "paragraphs": [
      "昨朝官告。", 
      "一百五年村父老。", 
      "更莫驚疑。", 
      "剛道人生七十稀。", 
      "使君喜見。", 
      "恰限華堂開壽宴。", 
      "問壽如何。", 
      "百代兒孫擁太婆。"
    ], 
    "rhythmic": "減字木蘭花"
  }, 
  {
    "author": "辛棄疾", 
    "paragraphs": [
      "態濃意遠。", 
      "眉顰笑淺。", 
      "薄羅衣窄絮風軟。", 
      "鬢雲欺翠卷。", 
      "南園花樹春光暖。", 
      "紅香徑裏榆錢滿。", 
      "欲上鞦韆又驚懶。", 
      "且歸休怕晚。"
    ], 
    "rhythmic": "醉太平"
  }, 
  {
    "author": "辛棄疾", 
    "paragraphs": [
      "仙機似欲織纖羅。", 
      "彷彿度金梭。", 
      "無奈玉纖何。", 
      "卻彈作、清商恨多。", 
      "珠簾影裏，如花半面，絕勝隔簾歌。", 
      "世路苦風波。", 
      "且痛飲、公無度河。"
    ], 
    "rhythmic": "太常引"
  }, 
  {
    "author": "辛棄疾", 
    "paragraphs": [
      "論公耆德舊宗英。", 
      "吳季子、百餘齡。", 
      "奉使老於行。", 
      "更看舞、聽歌最精。", 
      "須同衛武，九十入相，綠竹自青青。", 
      "富貴出長生。", 
      "記門外、清溪姓彭。"
    ], 
    "rhythmic": "太常引"
  }, 
  {
    "author": "辛棄疾", 
    "paragraphs": [
      "君如樑上燕。", 
      "妾如手中扇。", 
      "團團青影雙雙伴。", 
      "秋來腸欲斷。", 
      "黃昏淚眼。", 
      "秋來腸欲斷。", 
      "青山隔岸。", 
      "但咫尺、如天遠。", 
      "病來只謝傍人勸。", 
      "龍華三會願。", 
      "龍華三會願。"
    ], 
    "rhythmic": "東坡引"
  }, 
  {
    "author": "辛棄疾", 
    "paragraphs": [
      "花梢紅未足。", 
      "條破驚新綠。", 
      "重簾下遍闌干曲。", 
      "有人春睡熟。", 
      "有人春睡熟。", 
      "鳴禽破夢，雲偏目蹙。", 
      "起來香腮褪紅玉。", 
      "花時愛與愁相續。", 
      "羅裙過半幅。", 
      "羅裙過半幅。"
    ], 
    "rhythmic": "東坡引"
  }, 
  {
    "author": "辛棄疾", 
    "paragraphs": [
      "長夜偏冷添被兒。", 
      "枕頭兒、移了又移。", 
      "我自是笑別人底，卻元來、當局者迷。", 
      "如今只恨因緣淺，也不曾、抵死恨伊。", 
      "合手下、安排了，那筵席、須有散時。"
    ], 
    "rhythmic": "戀繡衾"
  }, 
  {
    "author": "辛棄疾", 
    "paragraphs": [
      "牡丹昨夜方開遍。", 
      "畢竟是、今年春晚。", 
      "荼䕷付與薰風管。", 
      "燕子忙時鶯懶。", 
      "多病起、日長人倦。", 
      "不待得、酒闌歌散。", 
      "副能得見茶甌面。", 
      "卻早安排腸斷。"
    ], 
    "rhythmic": "杏花天"
  }, 
  {
    "author": "辛棄疾", 
    "paragraphs": [
      "白鳥相迎，相憐相笑，滿面塵埃。", 
      "華髮蒼顏，去時曾勸，聞早歸來。", 
      "而今豈是高懷。", 
      "爲千里、蓴羹計哉。", 
      "好把《移文》，從今日日，讀取千回。"
    ], 
    "rhythmic": "柳梢青"
  }, 
  {
    "author": "辛棄疾", 
    "paragraphs": [
      "走去走來三百里，五日以爲期。", 
      "六日歸時已是疑。", 
      "應是望多時。", 
      "鞭個馬兒歸去也，心急馬行遲。", 
      "不免相煩喜鵲兒。", 
      "先報那人知。"
    ], 
    "rhythmic": "武陵春"
  }, 
  {
    "author": "辛棄疾", 
    "paragraphs": [
      "歸去未。", 
      "風雨送春行李。", 
      "一枕離愁頭澈尾。", 
      "如何消遣是。", 
      "遙想歸舟天際。", 
      "綠鬢瓏璁慵理。", 
      "好夢未成鶯喚起。", 
      "粉香猶有殢。"
    ], 
    "rhythmic": "謁金門"
  }, 
  {
    "author": "辛棄疾", 
    "paragraphs": [
      "流水無情，潮到空城頭盡白，離歌一曲怨殘陽。", 
      "斷人腸。", 
      "東風官柳舞雕牆。", 
      "三十六宮花濺淚，春聲何處說興亡。", 
      "燕雙雙。"
    ], 
    "rhythmic": "酒泉子"
  }, 
  {
    "author": "辛棄疾", 
    "paragraphs": [
      "暮山層碧。", 
      "掠岸西風急。", 
      "一葉軟紅深處，應不是、利名客。", 
      "玉人還佇立。", 
      "綠窗生怨泣。", 
      "萬里衡陽歸恨，先倩雁、寄消息。"
    ], 
    "rhythmic": "霜天曉角"
  }, 
  {
    "author": "辛棄疾", 
    "paragraphs": [
      "隱隱輕雷，雨聲不受春迴護。", 
      "落梅如許。", 
      "吹盡牆邊去。", 
      "春水無情，礙斷溪南路。", 
      "憑誰訴。", 
      "寄聲傳語。", 
      "沒個人知處。"
    ], 
    "rhythmic": "點絳脣"
  }, 
  {
    "author": "辛棄疾", 
    "paragraphs": [
      "梅子褪花時，直與黃梅接。", 
      "煙雨幾曾開，一春江裏活。", 
      "富貴使人忙，也有閒時節。", 
      "莫作路旁花，長教人看殺。"
    ], 
    "rhythmic": "生查子"
  }, 
  {
    "author": "辛棄疾", 
    "paragraphs": [
      "悠悠萬世功，矻矻當年苦。", 
      "魚自入深淵，人自居平土。", 
      "紅日又西沉，白浪長東去。", 
      "不是望金山，我自思量禹。"
    ], 
    "rhythmic": "生查子"
  }, 
  {
    "author": "辛棄疾", 
    "paragraphs": [
      "夜雨剪殘春韭。", 
      "明日重斟別酒。", 
      "君去問曹瞞。", 
      "好公安。", 
      "試看如今白髮。", 
      "卻爲中年離別。", 
      "風雨正崔嵬。", 
      "早歸來。"
    ], 
    "rhythmic": "昭君怨"
  }, 
  {
    "author": "辛棄疾", 
    "paragraphs": [
      "錦帳如雲處。", 
      "高不知重數。", 
      "夜深銀燭淚成行，算都把、心期付。", 
      "莫待燕飛泥污。", 
      "問花花訴。", 
      "不知花定有情無，似卻怕、新詞妒。"
    ], 
    "rhythmic": "一落索"
  }, 
  {
    "author": "辛棄疾", 
    "paragraphs": [
      "燕子幾曾歸去。", 
      "只在翠巖深處。", 
      "重到畫樑間，誰與舊巢爲主。", 
      "深許。", 
      "深許。", 
      "聞道鳳凰來住。"
    ], 
    "rhythmic": "如夢令"
  }, 
  {
    "author": "辛棄疾", 
    "paragraphs": [
      "一天霜月明，幾處砧聲起。", 
      "客夢已難成，秋色無邊際。", 
      "旦夕是重陽，菊有黃花蕊。", 
      "只怕又登高，未飲心先醉。"
    ], 
    "rhythmic": "生查子"
  }, 
  {
    "author": "辛棄疾", 
    "paragraphs": [
      "老子當年，飽經慣、花期酒約。", 
      "行樂處，輕裘緩帶，繡鞍金絡。", 
      "明月樓臺簫鼓夜，梨花院落鞦韆索。", 
      "共何人、對飲五三鍾，顏如玉。", 
      "嗟往事，空蕭索。", 
      "懷新恨，又飄泊。", 
      "但年來何待，許多幽獨。", 
      "海水連天凝望遠，山風吹雨征衫薄。", 
      "向此際、羸馬獨駸駸，情懷惡。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "與君欲赴西樓約。", 
      "西樓風急征衫薄。", 
      "且莫上蘭舟。", 
      "怕人青淚流。", 
      "臨風橫玉管。", 
      "聲散江天滿。", 
      "一夜旅中愁。", 
      "蛩吟不忍休。"
    ], 
    "rhythmic": "菩薩蠻"
  }, 
  {
    "author": "辛棄疾", 
    "paragraphs": [
      "塵灑衣裾客路長。", 
      "霜林已晚，秋蕊猶香。", 
      "別離觸處是悲涼。", 
      "夢裏青樓，不忍思量。", 
      "天字沈沈落日黃。", 
      "雲遮望眼，山割愁腸。", 
      "滿懷珠玉淚浪浪。", 
      "欲倩西風，吹到蘭房。"
    ], 
    "rhythmic": "一翦梅"
  }, 
  {
    "author": "辛棄疾", 
    "paragraphs": [
      "歌罷尊空月墜西。", 
      "百花門外，煙翠霏微。", 
      "降紗籠燭照于飛。", 
      "歸去來兮。", 
      "歸去來兮。", 
      "酒入香腮分外宜。", 
      "行行問道，還肯相隨。", 
      "嬌羞無力應人遲。", 
      "何幸如之。", 
      "何幸如之。"
    ], 
    "rhythmic": "一翦梅"
  }, 
  {
    "author": "辛棄疾", 
    "paragraphs": [
      "西真姊妹，料凡心忽起，共辭瑤闕。", 
      "燕燕鶯鶯相併比，的當兩團兒雪。", 
      "合韻歌喉，同茵舞袖，舉措□□別。", 
      "江梅影裏，迥然雙蕊奇絕。", 
      "還聽別院笙歌，倉皇走報，笑語渾重疊。", 
      "拾翠洲邊攜手處，疑是桃根桃葉。", 
      "並蒂芳蓮，雙頭紅藥，不意俱攀折。", 
      "今宵鴛帳，有同對影明月。"
    ], 
    "rhythmic": "念奴嬌"
  }, 
  {
    "author": "辛棄疾", 
    "paragraphs": [
      "論心論相，便擇術滿眼，紛紛何物。", 
      "踏碎鐵鞋三百緉，不在危峯絕壁。", 
      "龍友相逢，窪樽緩舉，議論敲冰雪。", 
      "何妨人道，聖時同見三傑。", 
      "自是不日同舟，平戎破虜，豈由言輕發。", 
      "任使窮通相鼓弄，恐是真□難滅。", 
      "寄食王孫，喪家公子，誰握周公發。", 
      "冰□皎皎，照人不下霜月。"
    ], 
    "rhythmic": "念奴嬌"
  }, 
  {
    "author": "辛棄疾", 
    "paragraphs": [
      "妙齡秀髮，湛靈臺一點，天然奇絕。", 
      "萬壑千巖歸健筆，掃盡平山風月。", 
      "雪裏疏梅，霜頭寒菊，迥與餘花別。", 
      "識人青眼，慨然憐我疏拙。", 
      "遐想後日娥眉，兩山橫黛，談笑風生頰。", 
      "握手論文情極處，冰玉一時清潔。", 
      "掃斷塵勞，招呼蕭散，滿酌金蕉葉。", 
      "醉鄉深處，不知天地空闊。"
    ], 
    "rhythmic": "念奴嬌"
  }, 
  {
    "author": "辛棄疾", 
    "paragraphs": [
      "留仙初試砑羅裙。", 
      "小腰身。", 
      "可憐人。", 
      "江國幽香，曾向雪中聞。", 
      "過盡東園桃與李，還見此，一枝春。", 
      "庾郎襟度最清真。", 
      "挹芳塵。", 
      "便情親。", 
      "南館花深，清夜駐行雲。", 
      "拼卻日高呼不起，燈半滅，酒微醺。"
    ], 
    "rhythmic": "江城子"
  }, 
  {
    "author": "辛棄疾", 
    "paragraphs": [
      "風骨蕭然，稱獨立、羣仙首。", 
      "春江雪、一枝梅秀。", 
      "小樣香檀，映朗玉、纖纖手。", 
      "未久。", 
      "轉新聲、泠泠山溜。", 
      "曲裏傳情，更濃似、尊中酒。", 
      "信傾蓋、相逢如舊。", 
      "別後相思，記敏政堂前柳。", 
      "知否。", 
      "又拼了、一場消瘦。"
    ], 
    "rhythmic": "惜奴嬌"
  }, 
  {
    "author": "辛棄疾", 
    "paragraphs": [
      "煙花叢裏不宜他。", 
      "絕似好人家。", 
      "淡妝嬌面，輕注朱脣，一朵梅花。", 
      "相逢比著年時節，顧意又爭些。", 
      "來朝去也，莫因別個，忘了人咱。"
    ], 
    "rhythmic": "眼兒媚"
  }, 
  {
    "author": "辛棄疾", 
    "paragraphs": [
      "韻勝仙風縹緲。", 
      "的皪嬌波宜笑。", 
      "串玉一聲歌，占斷多情風調。", 
      "清妙。", 
      "清妙。", 
      "留住飛雲多少。"
    ], 
    "rhythmic": "如夢令"
  }, 
  {
    "author": "辛棄疾", 
    "paragraphs": [
      "翦燭西窗夜未闌。", 
      "酒豪詩興兩聯綿。", 
      "香噴瑞獸金三尺，人插雲梳玉一彎。", 
      "傾笑語，捷飛泉。", 
      "觥籌到手莫留連。", 
      "明朝再作東陽約，肯把鸞膠續斷絃。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "萱草齊階，芭蕉弄葉。", 
      "亂紅點點團香蝶。", 
      "過牆一陣海棠風，隔簾幾處梨花雪。", 
      "愁滿芳心，酒潮紅頰。", 
      "年年此際傷離別。", 
      "不妨橫管小樓中，夜闌吹斷千山月。"
    ], 
    "rhythmic": "踏莎行"
  }, 
  {
    "author": "辛棄疾", 
    "paragraphs": [
      "鶯未老。", 
      "花謝東風掃。", 
      "鞦韆人倦彩繩閒，又被清明過了。", 
      "日長減破夜長眠，別聽笙簫吹曉。", 
      "錦箋封與怨春詩，寄與歸雲縹緲。"
    ], 
    "rhythmic": "□□□"
  }, 
  {
    "author": "辛棄疾", 
    "paragraphs": [
      "山共水。", 
      "美滿一千餘裏。", 
      "不避曉行並早起。", 
      "此情都爲你。", 
      "不怕與人尤殢。", 
      "只怕被人調戲。", 
      "因甚無個阿鵲地。", 
      "沒工夫說裏。"
    ], 
    "rhythmic": "謁金門"
  }, 
  {
    "author": "辛棄疾", 
    "paragraphs": [
      "春動酒旗風，野店芳醪留客。", 
      "繫馬水邊幽寺，有梨花如雪。", 
      "山僧欲看醉魂醒，茗碗泛香白。", 
      "微記碧苔歸路，嫋一鞭春色。"
    ], 
    "rhythmic": "好事近"
  }, 
  {
    "author": "辛棄疾", 
    "paragraphs": [
      "花月賞心天，擡舉多情詩客。", 
      "取次錦袍須貰，愛春醅浮雪。", 
      "黃鸝何處故飛來，點破野雪白。", 
      "一點暗紅猶在，正不禁風色。"
    ], 
    "rhythmic": "好事近"
  }, 
  {
    "author": "辛棄疾", 
    "paragraphs": [
      "春意滿西湖，湖上柳黃時節。", 
      "瀕水霧窗雲戶，貯楚宮人物。", 
      "一年管領好花枝，東風共披拂。", 
      "已約醉騎雙凰，玩三山風月。"
    ], 
    "rhythmic": "好事近", 
    "tags": [
      "西湖"
    ]
  }, 
  {
    "author": "辛棄疾", 
    "paragraphs": [
      "客子久不到，好景爲君留。", 
      "西樓著意吟賞，何必問更籌。", 
      "喚起一天明月，照我滿懷冰雪，浩蕩百川流。", 
      "鯨飲未吞海，劍氣已橫秋。", 
      "野光浮。", 
      "天宇迥，物華幽。", 
      "中州遺恨，不知今夜幾人愁。", 
      "誰念英雄老矣，不道功名蕞爾，決策尚悠悠。", 
      "此事費分說，來日且扶頭。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "泰嶽倚空碧，汶□捲雲寒。", 
      "萃茲山水奇秀，列宿下人寰。", 
      "八世家傳素業，一舉手攀丹桂，依約笑談間。", 
      "賓幕佐儲副，和氣滿長安。", 
      "分虎符，來近甸，自金鑾。", 
      "政平訟簡無事，酒社與詩壇。", 
      "會看沙堤歸去，應使神京再復，款曲問家山。", 
      "玉佩揖空闊，碧霧翳蒼鸞。"
    ], 
    "rhythmic": "水調歌頭", 
    "tags": [
      "泰山"
    ]
  }, 
  {
    "author": "辛棄疾", 
    "paragraphs": [
      "世路風波惡。", 
      "喜清時、邊夫袖手，□將帷幄。", 
      "正值春光二三月，兩兩燕穿簾幕。", 
      "又怕個、江南花落。", 
      "與客攜壺連夜飲，任蟾光、飛上闌干角。", 
      "何時唱，從軍樂。", 
      "歸歟已賦居巖壑。", 
      "悟人世、正類春蠶，自相纏縛。", 
      "眼畔昏鴉千萬點，□欠歸來野鶴。", 
      "都不戀、黑頭黃閣。", 
      "一詠一觴成底事，慶康寧、天賦何須藥。", 
      "金盞大，爲君酌。"
    ], 
    "rhythmic": "賀新郎"
  }, 
  {
    "author": "辛棄疾", 
    "paragraphs": [
      "風月小齋模畫舫。", 
      "綠窗朱戶江湖樣。", 
      "酒是短橈歌是槳。", 
      "和情放。", 
      "醉鄉穩到無風浪。", 
      "自有拍浮千斛釀。", 
      "從教日日蒲桃漲。", 
      "門外獨醒人也訪。", 
      "同俯仰。", 
      "賞心卻在鴟夷上。"
    ], 
    "rhythmic": "漁家傲"
  }, 
  {
    "author": "辛棄疾", 
    "paragraphs": [
      "雪堂遷客。", 
      "不得文章力。", 
      "賦寫曹劉興廢，千古事、泯陳跡。", 
      "望中磯岸赤。", 
      "直下江濤白。", 
      "半夜一聲長嘯，悲天地、爲予窄。"
    ], 
    "rhythmic": "霜天曉角"
  }, 
  {
    "author": "辛棄疾", 
    "paragraphs": [
      "帳暖金絲，杯乾雲液，戰退夜□飂𩘟。", 
      "障泥繫馬，掃路迎賓，先借落花春色。", 
      "歌竹傳觴，探梅得句，人在玉樓瓊室。", 
      "喚吳姬學舞，風流輕轉，弄嬌無力。", 
      "塵世換、老盡青山，鋪成明月，瑞物已深三尺。", 
      "豐登意緒，婉娩光陰，都作暮寒堆積。", 
      "回首驅羊舊節，入蔡奇兵，等閒陳跡。", 
      "總無如現在，尊前一笑，坐中贏得。"
    ], 
    "rhythmic": "蘇武慢"
  }, 
  {
    "author": "辛棄疾", 
    "paragraphs": [
      "嘆飄零。", 
      "離多會少堪驚。", 
      "又爭如、天人有信，不同浮世難憑。", 
      "佔秋初、桂花散採，向夜久、銀漢無聲。", 
      "鳳駕催雲，紅帷卷月，泠泠一水會雙星。", 
      "素杼冷，臨風休織，深訴隔年誠。", 
      "飛光淺，青童語款，丹鵲橋平。", 
      "看人間、爭求新巧，紛紛女伴歡迎。", 
      "避燈時、彩絲未整，拜月處、蛛網先成。", 
      "誰念監州，蕭條官舍，燭搖秋扇坐中庭。", 
      "笑此夕、金釵無據，遺恨滿蓬瀛。", 
      "欹高枕，梧桐聽雨，如是天明。"
    ], 
    "rhythmic": "綠頭鴨・多麗"
  }, 
  {
    "author": "辛棄疾", 
    "paragraphs": [
      "江頭三月清明。", 
      "柳風輕。", 
      "巴峽誰知還是、洛陽城。", 
      "春寂寂。", 
      "嬌滴滴。", 
      "笑盈盈。", 
      "一段烏絲闌上、記多情。"
    ], 
    "rhythmic": "烏夜啼"
  }, 
  {
    "author": "辛棄疾", 
    "paragraphs": [
      "迢迢徵路。", 
      "又小舸、金陵去。", 
      "西風黃葉，淡煙衰草，平沙將暮。", 
      "回首高城，一步遠如一步。", 
      "江邊朱戶。", 
      "忍追憶、分攜處。", 
      "今宵山館，怎生禁得，許多愁緒。", 
      "辛苦羅巾，搵取幾行淚雨。"
    ], 
    "rhythmic": "品令"
  }, 
  {
    "author": "辛棄疾", 
    "paragraphs": [
      "醫者索酬勞，那得許多錢物。", 
      "只有一個整整，也盒盤盛得。", 
      "下官歌舞轉悽惶，剩得幾枝笛。", 
      "覷著這般火色，告媽媽將息。"
    ], 
    "rhythmic": "好事近"
  }, 
  {
    "author": "辛棄疾", 
    "paragraphs": [
      "遠水生光，遙山聳翠，霽煙深鎖梧桐。", 
      "正零瀼玉露，淡蕩金風。", 
      "東籬菊有黃花吐，對映水、幾簇芙蓉。", 
      "重陽佳致，可堪此景，酒釅花濃。", 
      "追念景物無窮。", 
      "嘆少年胸襟，忒煞英雄。", 
      "把黃英紅萼，甚物堪同。", 
      "除非腰佩黃金印，座中擁、紅粉嬌容。", 
      "此時方稱情懷，盡拼一飲千鍾。"
    ], 
    "rhythmic": "金菊對芙蓉"
  }, 
  {
    "author": "辛棄疾", 
    "paragraphs": [
      "瑞氣籠清曉。", 
      "卷珠簾、次第笙歌，一時齊奏。", 
      "無限神仙離蓬島。", 
      "鳳駕鸞車初到。", 
      "見擁個、仙娥窈窕。", 
      "玉佩玎襠風縹緲。", 
      "望嬌姿、一似垂楊嫋。", 
      "天上有，世間少。", 
      "劉郎正是當年少。", 
      "更那堪、天教付與，最多才貌。", 
      "玉樹瓊枝相映耀。", 
      "誰與安排忒好。", 
      "有多少、風流歡笑。", 
      "直待來春成名了。", 
      "馬如龍、綠綬欺芳草。", 
      "同富貴，又偕老。"
    ], 
    "rhythmic": "賀新郎"
  }, 
  {
    "author": "辛棄疾", 
    "paragraphs": [
      "日日過西湖，冷浸一天寒玉。", 
      "山色雖言如畫，想畫時難邈。", 
      "前弦後管夾歌鍾，才斷又重續。", 
      "相次藕花開也，幾蘭舟飛逐。"
    ], 
    "rhythmic": "好事近", 
    "tags": [
      "西湖"
    ]
  }, 
  {
    "author": "辛棄疾", 
    "paragraphs": [
      "百花頭上開，冰雪寒中見。", 
      "霜月定相知，先識春風面。", 
      "主人情意深，不管江妃怨。", 
      "折我最繁枝，還許冰壺薦。"
    ], 
    "rhythmic": "生查子"
  }, 
  {
    "author": "趙善扛", 
    "paragraphs": [
      "璧月珠星，輝映小桃穠李。", 
      "化工容易，與人間富貴。", 
      "東風巷陌，春在暖紅溫翠。", 
      "人來人去，笑歌聲裏。", 
      "油壁青驄，第一番共燕喜。", 
      "舉頭天上，有如人意。", 
      "歌傳樂府，猶是昇平風味。", 
      "明朝須判，醉眠花底。"
    ], 
    "rhythmic": "傳言玉女"
  }, 
  {
    "author": "趙善扛", 
    "paragraphs": [
      "風動一川花，搖漾影迷紅碧。", 
      "人立杏花陰下，泛光風襲襲。", 
      "瓊枝碧月互相輝，春容泫將夕。", 
      "羅蓋暗承花霧，漬鮫綃香溼。"
    ], 
    "rhythmic": "好事近"
  }, 
  {
    "author": "趙善扛", 
    "paragraphs": [
      "楚宮楊柳依依碧。", 
      "遙山翠隱橫波溢。", 
      "絕豔照穠春。", 
      "春光欲醉人。", 
      "纖纖芳草嫩。", 
      "微步輕羅襯。", 
      "花戴滿頭歸。", 
      "遊蜂花上飛。"
    ], 
    "rhythmic": "重疊金・菩薩蠻"
  }, 
  {
    "author": "趙善扛", 
    "paragraphs": [
      "玉關芳草黏天碧。", 
      "春風萬里思行客。", 
      "騎馬向風嘶。", 
      "道歸猶未歸。", 
      "南雲新有雁。", 
      "望眼愁邊斷。", 
      "膏沐爲誰容。", 
      "倚樓煙雨中。"
    ], 
    "rhythmic": "重疊金・菩薩蠻"
  }, 
  {
    "author": "趙善扛", 
    "paragraphs": [
      "一川花月青春夜。", 
      "玉容依約花陰下。", 
      "月照曲闌干。", 
      "紅綃挹露寒。", 
      "袖香溫素手。", 
      "意鑠金卮酒。", 
      "香遠繡簾開。", 
      "畫樓吹落梅。"
    ], 
    "rhythmic": "重疊金・菩薩蠻"
  }, 
  {
    "author": "趙善扛", 
    "paragraphs": [
      "柳絮飛時綠暗，荼䕷開後春酣。", 
      "花外青帘迷酒思，陌上晴光收翠嵐。", 
      "佳辰三月三。", 
      "解珮人逢遊女，踏青草鬥宜男。", 
      "醉倚畫闌闌檻北，夢繞清江江水南。", 
      "飛鸞與共驂。"
    ], 
    "rhythmic": "十拍子・破陣子"
  }, 
  {
    "author": "趙善扛", 
    "paragraphs": [
      "一年陌上尋芳意。", 
      "想人在、東風裏。", 
      "褪粉銷紅春有幾。", 
      "青翰飛去，紫雲凝佇，往事如流水。", 
      "煙橫極浦山無際。", 
      "暗解明璫問誰寄。", 
      "鄉在溫柔何處是。", 
      "輪囷香霧，靜深庭院，簾影參差翠。"
    ], 
    "rhythmic": "青玉案"
  }, 
  {
    "author": "趙善扛", 
    "paragraphs": [
      "桃李牆頭，向人都似他年意。", 
      "舞絲千丈颺晴光，駘青春無際。", 
      "花氣薰人自醉。", 
      "傍垂楊、行行緩轡。", 
      "倦遊無奈，回首雲山，歸期猶未。", 
      "玉鎖樓空，鳥啼花外東風起。", 
      "少年恩怨付波流，吟望朱闌倚。", 
      "冉冉塵生客袂。", 
      "對尊前、高情暫寄。", 
      "洞天一笑，仙馭乘空，姑峯凝翠。"
    ], 
    "rhythmic": "燭影搖紅"
  }, 
  {
    "author": "趙善扛", 
    "paragraphs": [
      "新雨霽。", 
      "開遍滿園桃李。", 
      "波暖池塘風細細。", 
      "一雙花鴨戲。", 
      "喚起春融睡美。", 
      "扶醉宿妝慵理。", 
      "移步避入花影裏。", 
      "繡裙低窣地。"
    ], 
    "rhythmic": "謁金門"
  }, 
  {
    "author": "趙善扛", 
    "paragraphs": [
      "疏柳無情緒。", 
      "都不管、渡頭行客欲去。", 
      "猶依賴得，玉光萬頃，爲人留住。", 
      "相從歲月如騖，嘆回首、離歌又賦。", 
      "更舉目、斜照沈沈，西風剪剪秋墅。", 
      "君行定憶南池，歌筵舞地，花晨月午。", 
      "八磚步日，三雍奏樂，送君雲路。", 
      "別情未抵遺愛，試聽取、湖山共語。", 
      "便可能、無意同傾，一尊露醑。"
    ], 
    "rhythmic": "宴清都"
  }, 
  {
    "author": "趙善扛", 
    "paragraphs": [
      "汲水添瓶恰換花。", 
      "蜂兒爭要採，打窗紗。", 
      "青春誰與度年花。", 
      "絃索暗，無緒幾曾拿。", 
      "春思正交加。", 
      "馬蹄聲錯認，客還家。", 
      "花箋欲寫寄天涯。", 
      "羞人見，羅袖急忙遮。"
    ], 
    "rhythmic": "小重山"
  }, 
  {
    "author": "趙善扛", 
    "paragraphs": [
      "七十古來稀，吾生已半。", 
      "莫把身心自縈絆。", 
      "據他緣分，且恁隨時消遣。", 
      "但知逢酒飲，逢花看。", 
      "林泉有約，風光無限。", 
      "日上花梢起來晚。", 
      "芒鞋竹杖，信步水村山館。", 
      "更尋三兩個，清閒伴。"
    ], 
    "rhythmic": "感皇恩"
  }, 
  {
    "author": "趙善扛", 
    "paragraphs": [
      "晝永重簾卷。", 
      "乍池塘、一番過雨，芰荷初展。", 
      "竹引新梢半含粉，綠蔭扶疏滿院。", 
      "過花絮、蝶稀蜂懶。", 
      "窗戶沈沈人不到，伴清幽、時有流鶯囀。", 
      "凝思久，意何限。", 
      "玉釵墜枕風鬟顫。", 
      "湛虛堂、壺冰瑩徹，簟波零亂。", 
      "自是仙姿清無暑，月影空垂素扇。", 
      "破午睡、香銷餘篆。", 
      "一枕湖山千里夢，正白蘋煙棹歸來晚。", 
      "雲弄碧，楚天遠。"
    ], 
    "rhythmic": "賀新郎"
  }, 
  {
    "author": "趙善扛", 
    "paragraphs": [
      "韶華駘蕩。", 
      "看化工盡力，安排春仗。", 
      "薄霧霏煙，軟風輕日，物態與人交暢。", 
      "鳥生弄巧千調，樓影垂空十丈。", 
      "亂花柳，粲寶鈿纓絡、採絲帷帳。", 
      "佳賞。", 
      "輝豔冶，笑語盈盈，花面交相向。", 
      "歌運長繅，酒凝深碧，和氣盎然席上。", 
      "好春易苦風雨，人意難逢舒放。", 
      "但拍掌。", 
      "醉陶然一笑，忘形天壤。"
    ], 
    "rhythmic": "喜遷鶯"
  }, 
  {
    "author": "趙善括", 
    "paragraphs": [
      "煙波江上西亭小。", 
      "曉來雨過驚秋早。", 
      "飛棟倚晴空。", 
      "涼生面面風。", 
      "癡兒官事了。", 
      "獨自憑欄笑。", 
      "何處有塵埃。", 
      "扁舟歸去來。"
    ], 
    "rhythmic": "菩薩蠻"
  }, 
  {
    "author": "趙善括", 
    "paragraphs": [
      "愁別欣逢。", 
      "人間離合，自古難同。", 
      "寫就茶經，注成花譜，何事西東。", 
      "一尊良夜匆匆。", 
      "怎忍見、輕帆短篷。", 
      "漢水無情，楚雲有意，目斷飛鴻。"
    ], 
    "rhythmic": "柳梢青"
  }, 
  {
    "author": "趙善括", 
    "paragraphs": [
      "憶昔南樓舊使君。", 
      "與君攜手躡浮雲。", 
      "如今更到經行處，妙墨新詩得屢聞。", 
      "淮南路，楚江分。", 
      "離尊相屬更論文。", 
      "明朝一棹人千里，多少紅愁與翠顰。"
    ], 
    "rhythmic": "鷓鴣天"
  }, 
  {
    "author": "趙善括", 
    "paragraphs": [
      "我是行人更送行。", 
      "瀟瀟風雨倍傷情。", 
      "征帆西去何須急，飛詔東來分外榮。", 
      "紅袖溼，玉尊傾。", 
      "不堪回首暮雲平。", 
      "小舟準擬隨君去，要聽霜天曉角聲。"
    ], 
    "rhythmic": "鷓鴣天"
  }, 
  {
    "author": "趙善括", 
    "paragraphs": [
      "雨沐芙蓉秋意清。", 
      "可人風月滿江城。", 
      "憐風愛月方留戀，對月臨風又送行。", 
      "人漸遠，酒須傾。", 
      "只憑一醉遣多情。", 
      "重來休厭劉郎老，明月清風有素盟。"
    ], 
    "rhythmic": "鷓鴣天"
  }, 
  {
    "author": "趙善括", 
    "paragraphs": [
      "虎嘯風生，龍躍雲飛，時不再來。", 
      "試憑高望遠，長淮清淺，傷今懷古，故國氛埃。", 
      "壯志求伸，匈奴未滅，早以家爲何謂哉。", 
      "多應是，待著鞭事了，稅駕方回。", 
      "稼軒聊爾名齋。", 
      "笑學請樊遲心未開。", 
      "似南陽高臥，莘郊自樂，磻溪韜略，傅野鹽梅。", 
      "植杖亭前，集山樓下，五桂三槐次第栽。", 
      "功名遂，向急流勇退，肯恁徘徊。"
    ], 
    "rhythmic": "沁園春"
  }, 
  {
    "author": "趙善括", 
    "paragraphs": [
      "問舍東湖，招隱西山，惠然肯來。", 
      "有閟香蘭桂，無窮幽趣，隔溪車馬，何處輕埃。", 
      "微利虛名，朝榮暮辱，笑爾焉能浼我哉。", 
      "閒欹枕，被幽禽喚覺，午夢驚回。", 
      "無言獨坐南齋。", 
      "好喚取芳尊相對開。", 
      "待醒時重醉，疏簾透月，醉時還醒，畫角吹梅。", 
      "無用千金，休懸六印，荊棘誰能滿地栽。", 
      "人間世，任遊鵾獨運，斥鷃低徊。"
    ], 
    "rhythmic": "沁園春"
  }, 
  {
    "author": "趙善括", 
    "paragraphs": [
      "千里風湍，萬疊雲峯，自相送迎。", 
      "嘆扁舟如葉，漂流如梗，片帆如箭，聚散如萍。", 
      "家在東湖，身來西浙，非爲區區利與名。", 
      "堪憐處，爲雛飢犢暮，狗苟蠅營。", 
      "平生。", 
      "何辱何榮。", 
      "且一任三才和五行。", 
      "有鷃飛鵬奮，鶴長鳧短，朱顏富貴，白髮公卿。", 
      "印漫累累，綬何若若，休羨行歌朱買臣。", 
      "歸來好，向嚴灘垂釣，谷口躬耕。"
    ], 
    "rhythmic": "沁園春"
  }, 
  {
    "author": "趙善括", 
    "paragraphs": [
      "一雨連春，東湖漲、蒲萄新綠。", 
      "湖上路，柳濃花豔，綠園紅簇。", 
      "塵世難逢開口笑，人生待足何時足。", 
      "況南州高士是西鄰，人如玉。", 
      "行路唱，誰家曲。", 
      "愁易感，歡難續。", 
      "問軒裳於我，有何榮辱。", 
      "衆醉豈容君獨醒，出林休恨風催木。", 
      "嘆驚弦、飛鳥尚知還，安巢宿。"
    ], 
    "rhythmic": "滿江紅"
  }, 
  {
    "author": "趙善括", 
    "paragraphs": [
      "三十年前，曾向此、舞風歌月。", 
      "今依舊、江山如畫，鬢須如雪。", 
      "故友冥鴻隨淨社，舊時秋蚓橫塵壁。", 
      "賴廬峯、對我眼偏青，曾相識。", 
      "開岫幌，攜山屐。", 
      "泉瀉布，星飛石。", 
      "爲收帆艤棹，小留終日。", 
      "休問重湖吹碧浪，且同五老浮瓊液。", 
      "待明朝、鷁首向東飛，清風力。"
    ], 
    "rhythmic": "滿江紅"
  }, 
  {
    "author": "趙善括", 
    "paragraphs": [
      "騰茂飛英，分憂願、自然風力。", 
      "千里靜，江山改觀，羽旄增色。", 
      "林下風清公事少，筆端雷動奸豪息。", 
      "聽宴香、深處笑聲長，文章客。", 
      "丹詔自，天邊得。", 
      "宣室對，君心憶。", 
      "趁良辰高會，履珠簪碧。", 
      "和氣回春徵醞釀，政聲報最惟清白。", 
      "看揮毫、萬字掃雲煙，吳箋溼。"
    ], 
    "rhythmic": "滿江紅"
  }, 
  {
    "author": "趙善括", 
    "paragraphs": [
      "畫鷁翩翩去似飛。", 
      "季鷹何事忽思歸。", 
      "風湍自送征帆隱，雲巘須將彩筆揮。", 
      "江作酒，海爲卮。", 
      "爲君滿酌不須辭。", 
      "酒酣渴思回春夢，自笑何時是足時。"
    ], 
    "rhythmic": "鷓鴣天"
  }, 
  {
    "author": "趙善括", 
    "paragraphs": [
      "揚輝璧月，照層臺縹緲，篷萊雲氣。", 
      "玉宇清明仙語近，多少怨紅愁翠。", 
      "問我殷勤，幾年塵土，依舊高標緻。", 
      "廣寒別後，與誰曾共幽會。", 
      "一日失腳人間，十常八九，底事如人意。", 
      "狗苟蠅營真可笑，何乃比餘於是。", 
      "風月佳時，江山好處，無復懷愁悴。", 
      "倚欄舒嘯，六經時自心醉。"
    ], 
    "rhythmic": "念奴嬌"
  }, 
  {
    "author": "趙善括", 
    "paragraphs": [
      "重陽時節。", 
      "可憐又是天崖客。", 
      "扁舟小泊花溪側。", 
      "細雨斜風，不見秦樓月。", 
      "白衣望斷無消息。", 
      "舉觴一笑真難得。", 
      "歸兮學取陶彭澤。", 
      "採菊東籬，悠然見山色。"
    ], 
    "rhythmic": "醉落魄・一斛珠"
  }, 
  {
    "author": "趙善括", 
    "paragraphs": [
      "喜連宵、四郊春雨。", 
      "紛紛一陣紅去。", 
      "東君不愛閒桃李，春色尚餘分數。", 
      "雲影住。", 
      "任繡勒香輪，且阻尋芳路。", 
      "農家相語。", 
      "漸南畝浮青，西江漲綠，芳沼點萍絮。", 
      "西成事，端的今年不誤。", 
      "從他蝶恨蜂妒。", 
      "鶯啼也怨春多雨，不解與春分訴。", 
      "新燕舞。", 
      "猶記得、雕樑舊日空巢土。", 
      "天涯勞苦。", 
      "望故國江山，東風吹淚，渺渺在何處。"
    ], 
    "rhythmic": "摸魚兒"
  }, 
  {
    "author": "趙善括", 
    "paragraphs": [
      "被楊花、帶將春去，飄揚一路無定。", 
      "滿庭綠蔭絲千尺，枝上舊香吹盡。", 
      "幽夢醒。", 
      "對晚色、鞦韆院落人初靜。", 
      "柔條弄影。", 
      "奈翦翦輕風，冥冥細雨，惹起萬千恨。", 
      "雲山路，休躡高樓獨憑。", 
      "楚天一抹煙暝。", 
      "嬌鶯百囀飛鳩去，何處可尋芳信。", 
      "心自省。", 
      "念咫尺、青樓應怪人薄倖。", 
      "歸期將近。", 
      "料喜鵲先知，飛來報了，日日倚門等。"
    ], 
    "rhythmic": "摸魚兒"
  }, 
  {
    "author": "趙善括", 
    "paragraphs": [
      "長空一夜霜風吼。", 
      "寒色消殘酒。", 
      "問伊今夜在誰行。", 
      "遺恨落花流水、誤劉郎。", 
      "尤雲殢雨多情話。", 
      "分付阿誰也。", 
      "儂家有分受悽惶。", 
      "只怕嬌癡不睡、也思量。"
    ], 
    "rhythmic": "虞美人"
  }, 
  {
    "author": "趙善括", 
    "paragraphs": [
      "月色透窗寒，一夜素衾霜溼。", 
      "無寐起來搔首，正參橫人寂。", 
      "此心重省已迴腸，何況是行役。", 
      "欲棄利名歸去，奈楚天雲隔。"
    ], 
    "rhythmic": "好事近"
  }, 
  {
    "author": "趙善括", 
    "paragraphs": [
      "枉道黌堂是冷官。", 
      "深深青瑣鎖青鸞。", 
      "新詩自得清歌舉，和氣都消永夜寒。", 
      "花態淨，酒杯寬。", 
      "燕嬌鶯巧有餘歡。", 
      "不因客裏東陽瘦，好把西江一吸乾。"
    ], 
    "rhythmic": "鷓鴣天"
  }, 
  {
    "author": "趙善括", 
    "paragraphs": [
      "傳語風光，須少駐、共君流轉。", 
      "誰忍見、綠肥紅瘦，鮮歡多感。", 
      "澤國千絲煙雨暗，江成一帶雲山遠。", 
      "看新荷、泛水學人愁，心常卷。", 
      "羞鬢雪，憑花染。", 
      "攜酒陣，嫌杯淺。", 
      "嘆人生豈爲，青衫槐板。", 
      "記舞可憐宮柳細，寫情但覺香箋短。", 
      "上層樓、獨倚有誰知，欄干暖。"
    ], 
    "rhythmic": "滿江紅"
  }, 
  {
    "author": "趙善括", 
    "paragraphs": [
      "山險號北固，景勝冠南州。", 
      "洪濤江上亂雲，山裏簇紅樓。", 
      "堪笑萍蹤無定，擬泊葉舟何許，無計可依劉。", 
      "金闕自帷幄，玉壘老貔貅。", 
      "問興亡，成底事，幾春秋。", 
      "六朝人物，五胡妖霧不勝愁。", 
      "休學楚囚垂淚，須把祖鞭先著，一鼓版圖收。", 
      "惟有金焦石，不逐水漂流。"
    ], 
    "rhythmic": "水調歌頭"
  }, 
  {
    "author": "趙善括", 
    "paragraphs": [
      "風雨做春愁，桃杏一時零落。", 
      "是處綠肥紅瘦，怨東君情薄。", 
      "行藏獨倚望江樓，雙燕度簾幕。", 
      "回首故園應在，誤鞦韆人約。"
    ], 
    "rhythmic": "好事近"
  }, 
  {
    "author": "趙善括", 
    "paragraphs": [
      "玉殿分榮兩桂華。", 
      "靈根移植在長沙。", 
      "風姨先綻無雙蕊，月姊重開第一花。", 
      "金榜爛，玉音加。", 
      "從今穩步上天霞。", 
      "休誇水擊三千里，且歌笙歌十萬家。"
    ], 
    "rhythmic": "鷓鴣天"
  }, 
  {
    "author": "趙善括", 
    "paragraphs": [
      "梯橫畫閣。", 
      "碧欄干外江風惡。", 
      "笑聲歡意浮杯酌。", 
      "秋水春山，相對稱行樂。", 
      "誰家青鳥穿簾幕。", 
      "暗傳空有陽臺約。", 
      "天公著意稱停著。", 
      "寒色人情，都恁兩清薄。"
    ], 
    "rhythmic": "醉落魄・一斛珠"
  }, 
  {
    "author": "趙善括", 
    "paragraphs": [
      "梯橫畫閣。", 
      "月明江靜煙光薄。", 
      "碧山迴繞欄干角。", 
      "一縷行雲，忽向杯中落。", 
      "櫻歌柳舞俱柔弱。", 
      "羅衣不耐江風惡。", 
      "憑誰喚取雙黃鶴。", 
      "騎上瑤臺，同赴金桃約。"
    ], 
    "rhythmic": "醉落魄・一斛珠"
  }, 
  {
    "author": "趙善括", 
    "paragraphs": [
      "東君著意在枝頭。", 
      "紅紫自風流。", 
      "貪引遊蜂舞蝶，幾多春事都休。", 
      "三分好處，不隨流水，即是閒愁。", 
      "惟我惜花心在，更看紅葉沈浮。"
    ], 
    "rhythmic": "朝中措"
  }, 
  {
    "author": "趙善括", 
    "paragraphs": [
      "鵲橋巧霧隨風遠。", 
      "蟾宮皓影凝空滿。", 
      "一點壽星明。", 
      "祥光徹太清。", 
      "周公天子傳。", 
      "禮樂新封魯。", 
      "功業煥旗常。", 
      "鈞天侍玉皇。"
    ], 
    "rhythmic": "菩薩蠻"
  }, 
  {
    "author": "趙善括", 
    "paragraphs": [
      "形勝視京兆，警蹕駐錢塘。", 
      "光前詔後彈壓，誰數漢張王。", 
      "幾百萬家和氣，五十餘年創見，天下一循良。", 
      "有口皆歌頌，無地不耕桑。", 
      "春過半，花錦爛，柳絲長。", 
      "潭潭門衛森戟，宴寢正凝香。", 
      "笑把湖山佳色，醉挹西湖晴灩，童艾祝霞觴。", 
      "四海瞻華袞，千載侍吾皇。"
    ], 
    "rhythmic": "水調歌頭", 
    "tags": [
      "西湖"
    ]
  }, 
  {
    "author": "趙善括", 
    "paragraphs": [
      "海嶽儲祥，符昌運、挺生前哲。", 
      "天賦與、飄然才氣，凜然忠節。", 
      "穎脫難藏衝鬥劍，誓清行擊中流楫。", 
      "二十年、麾節遍江湖，恩威浹。", 
      "香穗直，雲峯列。", 
      "觴羽急，鯨川竭。", 
      "共介公眉壽，贊公賢業。", 
      "出處已能齊二老，功名豈止超三傑。", 
      "侍吾皇、千載帶金重，頭方黑。"
    ], 
    "rhythmic": "滿江紅"
  }, 
  {
    "author": "趙善括", 
    "paragraphs": [
      "正採鈴墜蓋，玉燕投懷，夢符佳月。", 
      "五百年間，誕中興人傑。", 
      "杖策歸來，入關徒步，萬里朝金闕。", 
      "貫日精忠，凌雲壯氣，妙齡英發。", 
      "名鎮重湖，屢憑熊軾，恩滿西江，載分龍節。", 
      "有志澄清，誓擊中流楫。", 
      "談笑封侯，雍容謀國，看掀天功業。", 
      "待與斯民，慶公華袞，祝公黃髮。"
    ], 
    "rhythmic": "醉蓬萊"
  }, 
  {
    "author": "趙善括", 
    "paragraphs": [
      "正百花堂下，山雨樓前，粲然梅柳。", 
      "和氣回春，灩一尊芳酒。", 
      "桂子蘭孫，鳳歌鸞舞，介我公眉壽。", 
      "天上遐齡，人間獨樂，古來稀有。", 
      "壯日題橋，兒時擊甕，名遂功成，自然長久。", 
      "琳館偷閒，約赤城爲友。", 
      "紫詔重頒，黃扉穩步，好試調羹手。", 
      "九世雞窠，千秋麟閣，玉顏依舊。"
    ], 
    "rhythmic": "醉蓬萊"
  }, 
  {
    "author": "趙善括", 
    "paragraphs": [
      "正槐堂日永，梅雨消塵，麥風搖翠。", 
      "天祐昌辰，誕中興嘉瑞。", 
      "秀偉標姿，從容謀斷，笑吐平戎計。", 
      "漢節歸來，邊塵掃淨，鼎司榮貴。", 
      "間世良臣，威嚴輔政，嫵媚承君，道襟衝粹。", 
      "玉券金丹，稱功名成遂。", 
      "茂苑煙霞，太湖風月，聊伴凝香醉。", 
      "補袞工夫，調羹手段，如今重試。"
    ], 
    "rhythmic": "醉蓬萊", 
    "tags": [
      "太湖"
    ]
  }, 
  {
    "author": "趙善括", 
    "paragraphs": [
      "月華凝露掌。", 
      "正極目鸞霄，望風鯨壤。", 
      "深宮注遐想。", 
      "聽點點花漏，盈盈仙仗。", 
      "笙簫迎響。", 
      "降瓊輪、玄雲步障。", 
      "洞□扉、笑別蓬瀛，下應太平無象。", 
      "俱仰。", 
      "姆儀春煦，婦節冰清，道風夷曠。", 
      "三遷教養。", 
      "金闕里，玉音賞。", 
      "況傳家清白，滿堂朱紫，相對蘭蓀競長。", 
      "待齊秦、湯沐疏封，賜靈壽杖。"
    ], 
    "rhythmic": "瑞鶴仙"
  }, 
  {
    "author": "趙善括", 
    "paragraphs": [
      "星橋未就，月鉤初掛，翠葉暗驚秋早。", 
      "蕊珠宮裏厭清閒，試回首、塵寰一笑。", 
      "仙風道骨，姆儀家範，須信人間最少。", 
      "一枝丹桂四蘭蓀，況千歲、靈椿未老。"
    ], 
    "rhythmic": "鵲橋仙"
  }, 
  {
    "author": "趙善括", 
    "paragraphs": [
      "絳雪堆雲綠。", 
      "倚朱欄、鸞飛鳳舞，亂紅如簇。", 
      "宮錦海沈肌理秀，極目明霞孤騖。", 
      "對翠袖、天寒修竹。", 
      "輕露有情添淚眼，粲精神、嬌醉薰華屋。", 
      "然寶篆，散清馥。", 
      "江南到處多蘭菊。", 
      "更海棠、貪睡未醒，漫山粗俗。", 
      "欲品此花爲第一，真色生香俱足。", 
      "又只怕、驚人凡目。", 
      "把酒對花頻管領，怕狂風驟雨難拘束。", 
      "拾碎玉，泛醽醁。"
    ], 
    "rhythmic": "賀新郎"
  }, 
  {
    "author": "趙善括", 
    "paragraphs": [
      "楚天風色。", 
      "一夜波翻雪。", 
      "艤岸錦帆不度，天有意、且留客。", 
      "鼓聲吹取急。", 
      "離觴須舉白。", 
      "看去芳菲時候，日邊聽、好消息。"
    ], 
    "rhythmic": "霜天曉角"
  }, 
  {
    "author": "趙善括", 
    "paragraphs": [
      "碧雲初返岫，潦水正鳴灘。", 
      "蘭舟容與，歌舞偏稱笑中看。", 
      "燭影烘寒成暖，花色照人如畫，一坐有餘歡。", 
      "酒灩浮金盞，香縷靄雕盤。", 
      "碧簪橫，銀漏永，玉樽乾。", 
      "喧春鼓吹，翠袖起舞佩珊珊。", 
      "記得山明水秀，何處朝雲暮雨，常在夢魂間。", 
      "多少難言事，都付兩眉彎。"
    ], 
    "rhythmic": "水調歌頭"
  }, 
  {
    "author": "趙善括", 
    "paragraphs": [
      "曉來膏雨，報一犁豐信，幾枝嬌色。", 
      "岸草河沙明似鏡，不到塵埃花陌。", 
      "急管繁弦，香車寶勒，正阻尋春客。", 
      "東風特起，半空微露晴碧。", 
      "何況主意深勤，冰清才藻，玉潤真圭璧。", 
      "翠麗華堂橫枕水，波底斜陽紅溼。", 
      "蓮社風流，桃溪標緻，便覺凡心息。", 
      "玉尊傾盡，笑中歸步鉤月。"
    ], 
    "rhythmic": "念奴嬌"
  }, 
  {
    "author": "趙善括", 
    "paragraphs": [
      "江南到處，被波光雲影，留人行色。", 
      "昔我來時春正好，舞絮□飛南陌。", 
      "今日登臨，讀書齋上，重作憑欄客。", 
      "清溪轂細，夜來微漲新碧。", 
      "兩岸蘸水濃陰，斷虹橫障，一帶連環璧。", 
      "林外青山千萬疊，雨歇半空猶溼。", 
      "已倩雙鱗，更須靈鵲，先報歸消息。", 
      "歸來徵袖，盡攜千里風月。"
    ], 
    "rhythmic": "念奴嬌"
  }, 
  {
    "author": "趙善括", 
    "paragraphs": [
      "花腮百媚，柳絲千尺，密影金鋪碎日。", 
      "過雲微雨報清明，半天外、煙嬌霧溼。", 
      "當歌有恨，問春無語，笑我如何久客。", 
      "小園歸去又殘紅，便□地、飛觴尚得。"
    ], 
    "rhythmic": "鵲橋仙"
  }, 
  {
    "author": "趙善括", 
    "paragraphs": [
      "東風喚我，西園閒坐，大醉高歌竟日。", 
      "行藏獨依畫欄干，便忘了、征衫淚溼。", 
      "亭高煙遠，天低雲近，相對逃名隱客。", 
      "掀髯無語看青山，斷不信、塵埃到得。"
    ], 
    "rhythmic": "鵲橋仙"
  }, 
  {
    "author": "趙善括", 
    "paragraphs": [
      "斷雲漏雨。", 
      "依約西山暮。", 
      "風定檣高須小住。", 
      "不忍帶將春去。", 
      "此行抑有求歟。", 
      "青衣擬問平都。", 
      "萬里一鉤新月，相忘常在江湖。"
    ], 
    "rhythmic": "清平樂"
  }, 
  {
    "author": "趙善括", 
    "paragraphs": [
      "危臺枕城堞，今昔幾人遊。", 
      "繞城碧水一帶，茂苑與長洲。", 
      "寂寂彈琴風外，苒苒採香徑畔，橫截古溪頭。", 
      "極目暮雲合，宋玉正悲秋。", 
      "峴山碑，帝子閣，庾公樓。", 
      "當時風物，如今煙水只供愁。", 
      "處處山明水秀，歲歲春花秋月，何必美南州。", 
      "故國未歸去，萍梗嘆漂流。"
    ], 
    "rhythmic": "水調歌頭"
  }, 
  {
    "author": "趙善括", 
    "paragraphs": [
      "雨霽彩虹臥，半夜水明樓。", 
      "太湖極目，四面水盡是天流。", 
      "幾點鱸鄉荻浦，萬里鯨波雪浪，掀舞小漁舟。", 
      "金餅掛蟾魄，時景正中秋。", 
      "釣綸輕，蘭棹穩，笑王侯。", 
      "一蓑一笠，得意何必美封留。", 
      "縱使金章鼎貴，何似玉樽傾到，一醉可消愁。", 
      "玉女在何許，喚起與同遊。"
    ], 
    "rhythmic": "水調歌頭", 
    "tags": [
      "太湖"
    ]
  }, 
  {
    "author": "趙善括", 
    "paragraphs": [
      "佳客志淮海，賤子設樽罍。", 
      "楚江昨夜清漲，短棹已安排。", 
      "休問南樓風月，且念陽臺雲雨，幾日卻重來。", 
      "銀燭正凝淚，畫鼓且休催。", 
      "彩雲飛，黃鶴舉，兩徘徊。", 
      "林泉歸去高臥，回首笑塵埃。", 
      "我唱更憑君和，君起誰同我舞，莫惜玉山頹。", 
      "他日揚州路，散策願相陪。"
    ], 
    "rhythmic": "水調歌頭"
  }, 
  {
    "author": "趙善括", 
    "paragraphs": [
      "浩嘆對青史，循吏久無聞。", 
      "二年江右，賴公華節布陽春。", 
      "才自搴帷問俗，無復埋輪當道，一路盡澄清。", 
      "多少攀轅意，不待及瓜人。", 
      "駐膏車，遲祖帳，倒離尊。", 
      "滿庭桃李綠陰，何處不深恩。", 
      "此去玉音應問，底事金圍微減，憂國更憂民。", 
      "造膝一言語，四海入洪鈞。"
    ], 
    "rhythmic": "水調歌頭"
  }, 
  {
    "author": "趙善括", 
    "paragraphs": [
      "雨沐風梳，正梅柳、弄香逞色。", 
      "誰忍聽、送君南浦，陽關三疊。", 
      "玉節前驅光照路，金盃爭勸愁生席。", 
      "泛錦檣、西去若登仙，乘槎客。", 
      "春有意，寒無力。", 
      "和風滿，洪波息。", 
      "笑廬峯湓浦，舊遊陳跡。", 
      "昔日蜚聲臺柏勁，他年坐對堂槐密。", 
      "想軺車、不待政成時，追鋒急。"
    ], 
    "rhythmic": "滿江紅"
  }, 
  {
    "author": "趙善括", 
    "paragraphs": [
      "蝶粉蜂黃，桃紅李白，春風屢展愁眉。", 
      "曉來雨過，應漸覺紅稀。", 
      "滿徑柔茵似染，新晴後、皺綠盈池。", 
      "休孤負，幕天席地，逸飲酹金彝。", 
      "東君，真好事，降脣歌雪，玉指鳴絲。", 
      "念長卿多病，非藥能治。", 
      "試假瑤琴一弄，清音轉、便許心知。", 
      "從今去，園林好在，休學峴山碑。"
    ], 
    "rhythmic": "滿庭芳"
  }, 
  {
    "author": "趙善括", 
    "paragraphs": [
      "新月巧穿山，桂樹影高羣木。", 
      "任使雲遮煙鎖，自春輝秋綠。", 
      "我來折得最高枝，踏破一輪玉。", 
      "寶斧修教園樣，放十分光足。"
    ], 
    "rhythmic": "好事近"
  }, 
  {
    "author": "程垓", 
    "paragraphs": [
      "門掩垂楊，寶香度、翠簾重疊。", 
      "春寒在，羅衣初試，素肌猶卻。", 
      "薄靄籠花天欲暮，小風送角聲初咽。", 
      "但獨褰、幽幌悄無言，傷初別。", 
      "衣上雨，眉間月。", 
      "滴不盡，顰空切。", 
      "羨棲樑歸燕，入簾雙蝶。", 
      "愁緒多於花絮亂，柔腸過似丁香結。", 
      "問甚時、重理錦囊書，從頭說。"
    ], 
    "rhythmic": "滿江紅"
  }, 
  {
    "author": "程垓", 
    "paragraphs": [
      "水遠山明，秋容淡、不禁搖落。", 
      "況正是、樓臺高處，晚涼猶薄。", 
      "月在衣裳風在袖，冰生枕簟香生幕。", 
      "算四時、佳處是清秋，須行樂。", 
      "東籬下，西窗角。", 
      "尋舊菊，催新酌。", 
      "笑廣平何事，對秋蕭索。", 
      "搖葉聲聲深院宇，折荷寸寸閒池閣。", 
      "待歸來、閒把木犀花，重薰卻。"
    ], 
    "rhythmic": "滿江紅"
  }, 
  {
    "author": "程垓", 
    "paragraphs": [
      "舊時心事，說著兩眉羞。", 
      "長記得、憑肩遊。", 
      "緗裙羅襪桃花岸，薄衫輕扇杏花樓。", 
      "幾番行，幾番醉，幾番留。", 
      "也誰料、春風吹已斷。", 
      "又誰料、朝雲飛亦散。", 
      "天易老，恨難酬。", 
      "蜂兒不解知人苦，燕兒不解說人愁。", 
      "舊情懷，消不盡，幾時休。"
    ], 
    "rhythmic": "最高樓"
  }, 
  {
    "author": "程垓", 
    "paragraphs": [
      "金鴨懶薰香，向晚來春酲，一枕無緒。", 
      "濃綠漲瑤窗，東風外、吹盡亂紅飛絮。", 
      "無言佇立，斷腸惟有流鶯語。", 
      "碧雲欲暮。", 
      "空惆悵，韶華一時虛度。", 
      "追思舊日心情，記題葉西樓，吹花南浦。", 
      "老去覺歡疏，傷春恨，都付斷雲殘雨。", 
      "黃昏院落，問誰猶在憑欄處。", 
      "可堪杜宇。", 
      "空只解聲聲，催他春去。"
    ], 
    "rhythmic": "南浦"
  }, 
  {
    "author": "程垓", 
    "paragraphs": [
      "娟娟霜月又侵門。", 
      "對黃昏。", 
      "怯黃昏。", 
      "愁把梅花，獨自泛清尊。", 
      "酒又難禁花又惱，漏聲遠，一更更，總斷魂。", 
      "斷魂。", 
      "斷魂。", 
      "不堪聞。", 
      "被半溫。", 
      "香半溫。", 
      "睡也睡也，睡不穩、誰與溫存。", 
      "只有牀前、紅燭伴啼痕。", 
      "一夜無眠連曉角，人瘦也，比梅花，瘦幾分。"
    ], 
    "rhythmic": "攤破江城子・江城梅花引"
  }, 
  {
    "author": "程垓", 
    "paragraphs": [
      "倩嬌鶯奼燕，說不盡、此時情。", 
      "正小院春闌，芳園畫鎖，人去花零。", 
      "憑高試回望眼，奈遙山遠水隔重雲。", 
      "誰遣風狂雨橫，便教無計留春。", 
      "誰知雁杳與鴻冥。", 
      "自難寄丁寧。", 
      "縱柳院顰深，桃門笑在，知屬何人。", 
      "衣篝幾回忘了，奈殘香、猶有舊時薰。", 
      "空使風頭卷絮，爲他飄蕩花城。"
    ], 
    "rhythmic": "木蘭花慢"
  }, 
  {
    "author": "程垓", 
    "paragraphs": [
      "問東君、既解遣花開，不合放花飛。", 
      "念春風枝上，一分花減，一半春歸。", 
      "忍見千紅萬翠，容易漲桃溪。", 
      "花自隨流水，無計追隨。", 
      "不忍憑高南望，記舊時行處，芳意菲菲。", 
      "嘆年來春減，花與故人非。", 
      "總使、梁園賦在，奈長卿、老去亦何爲。", 
      "空搔首，亂雲堆裏，立盡斜暉。"
    ], 
    "rhythmic": "八聲甘州"
  }, 
  {
    "author": "程垓", 
    "paragraphs": [
      "錦字親裁，淚巾偷裛，細說舊時。", 
      "記笑桃門巷，妝窺寶靨，弄花庭前，香溼羅衣。", 
      "幾度相隨遊冶去，任月細風尖猶未歸。", 
      "多少事，有垂楊眼見，紅燭心知。", 
      "如今事都過也，但贏得、雙鬢成絲。", 
      "嘆半妝紅豆，相思有分，兩分青鏡，重合難期。", 
      "惆悵一春飛絮，夢悠颺教人分付誰。", 
      "銷魂處，又梨花雨暗，半掩重扉。"
    ], 
    "rhythmic": "洞庭春色・沁園春"
  }, 
  {
    "author": "程垓", 
    "paragraphs": [
      "翠幕東風早。", 
      "蘭窗夢，又被鶯聲驚覺。", 
      "起來空對，平階弱絮，滿庭芳草。", 
      "厭厭未忺懷抱。", 
      "記柳外、人家曾到。", 
      "憑畫闌、那更春好花好，酒好人好。", 
      "春好尚恐闌珊，花好又怕，飄零難保。", 
      "直饒酒好□澠，未抵意中人好。", 
      "相逢盡拼醉倒。", 
      "況人與、才情未老。", 
      "又豈關、春去春來，花愁花惱。"
    ], 
    "rhythmic": "四代好・宴清都"
  }, 
  {
    "author": "程垓", 
    "paragraphs": [
      "夜來風雨匆匆，故園定是花無幾。", 
      "愁多愁極，等閒孤負，一年芳意。", 
      "柳困花慵，杏青梅小，對人容易。", 
      "算好春長在，好花長見，元只是、人憔悴。", 
      "回首池南舊事。", 
      "恨星星、不堪重記。", 
      "如今但有，看花老眼，傷時清淚。", 
      "不怕逢花瘦，只愁怕、老來風味。", 
      "待繁紅亂處，留雲借月，也須拼醉。"
    ], 
    "rhythmic": "水龍吟", 
    "tags": [
      "宋詞三百首"
    ]
  }, 
  {
    "author": "程垓", 
    "paragraphs": [
      "一春渾不見，那堪又是，花飛時節。", 
      "忍對危欄數曲，暮雲千疊。", 
      "門外星星柳眼，看還似、當時風月。", 
      "愁萬結。", 
      "憑誰爲我，殷勤低說。", 
      "不是慣卻春心，奈新燕傳情，舊鶯饒舌。", 
      "冷篆餘香，莫放等閒消歇。", 
      "縱使繁紅褪盡，猶有、荼䕷堪折。", 
      "魂夢切。", 
      "如今不奈，飛來蝴蝶。"
    ], 
    "rhythmic": "玉漏遲"
  }, 
  {
    "author": "程垓", 
    "paragraphs": [
      "桃花暖。", 
      "楊花亂。", 
      "可憐朱戶春強半。", 
      "長記憶。", 
      "探芳日。", 
      "笑憑郎肩，殢紅偎碧。", 
      "惜惜惜。", 
      "春宵短。", 
      "離腸斷。", 
      "淚痕長向東風滿。", 
      "憑青翼。", 
      "問消息。", 
      "花謝春歸，幾時來得。", 
      "憶憶憶。"
    ], 
    "rhythmic": "折紅英・擷芳詞"
  }, 
  {
    "author": "程垓", 
    "paragraphs": [
      "愛春歸，憂春去，爲春忙。", 
      "旋點檢、雨障雲妨。", 
      "遮紅護綠，翠帷羅幕任高張。", 
      "海棠明月杏花天，更惜濃芳。", 
      "喚鶯吟，招蝶拍，迎柳舞，倩桃妝。", 
      "盡喚起、萬籟笙簧。", 
      "一觴一詠，儘教陶寫繡心腸。", 
      "笑他人世漫嬉遊，擁翠偎香。"
    ], 
    "rhythmic": "上平西・金人捧露盤"
  }, 
  {
    "author": "程垓", 
    "paragraphs": [
      "空山子規叫，月破黃昏冷。", 
      "簾幕風輕，綠暗紅又盡。", 
      "自從別後，粉消香膩，一春成病。", 
      "那堪晝閒日永。", 
      "恨難整。", 
      "起來無語，綠萍破處池光淨。", 
      "悶理殘妝，照花獨自憐瘦影。", 
      "睡來又怕，飲來越醉，醒來卻悶。", 
      "看誰似我孤令。"
    ], 
    "rhythmic": "瑤階草"
  }, 
  {
    "author": "程垓", 
    "paragraphs": [
      "睡起情無著。", 
      "曉雨盡，春寒弱。", 
      "酒盞飄零，幾日頓疏行樂。", 
      "試數花枝，問此情何若。", 
      "爲誰開，爲誰落。", 
      "正愁卻。", 
      "不是花情薄。", 
      "花元笑人蕭索。", 
      "舊觀千紅，至今冷夢難託。", 
      "燕麥春風，更幾人驚覺。", 
      "對花羞，爲花惡。"
    ], 
    "rhythmic": "碧牡丹"
  }, 
  {
    "author": "程垓", 
    "paragraphs": [
      "南月驚烏，西風破雁，又是秋滿平湖。", 
      "採蓮人盡，寒色戰菇蒲。", 
      "舊信江南好景，一萬里、輕覓蓴鱸。", 
      "誰知道，吳儂未識，蜀客已情孤。", 
      "憑高，增悵望，湘雲盡處，都是平蕪。", 
      "問故鄉何日，重見吾廬。", 
      "縱有荷紉芰制，終不似、菊短籬疏。", 
      "歸情遠，三更雨夢，依舊繞庭梧。"
    ], 
    "rhythmic": "滿庭芳"
  }, 
  {
    "author": "程垓", 
    "paragraphs": [
      "秋風秋雨，正黃昏、供斷一窗愁絕。", 
      "帶減衣寬誰念我，難忍重城離別。", 
      "轉枕褰帷，挑燈整被，總是相思切。", 
      "知他別後，負人多少風月。", 
      "不是怨極愁濃，只愁重見了，相思難說。", 
      "料得新來魂夢裏，不管飛來蝴蝶。", 
      "排悶人間，寄愁天上，終有歸時節。", 
      "如今無奈，亂雲依舊千疊。"
    ], 
    "rhythmic": "念奴嬌"
  }, 
  {
    "author": "程垓", 
    "paragraphs": [
      "斷雲低晚，輕煙帶暝，風驚羅幕。", 
      "數點梅花，香倚雪窗搖落。", 
      "紅爐對謔。", 
      "正酒面、瓊穌初削。", 
      "雲屏暖，不知門外，月寒風惡。", 
      "迤邐慵雲半掠。", 
      "笑盈盈、閒弄寶箏絃索。", 
      "暖極生春，已向橫波先覺。", 
      "花嬌柳弱。", 
      "漸倚醉、要人摟著。", 
      "低告託。", 
      "早把被香薰卻。"
    ], 
    "rhythmic": "雪獅兒"
  }, 
  {
    "author": "程垓", 
    "paragraphs": [
      "掩淒涼、黃昏庭院，角聲何處嗚咽。", 
      "矮窗曲屋風燈冷，還是苦寒時節。", 
      "凝佇切。", 
      "念翠被熏籠，夜夜成虛設。", 
      "倚闌愁絕。", 
      "聽鳳竹聲中，犀影帳外，簌簌釀寒輕雪。", 
      "傷心處，卻憶當年輕別。", 
      "梅花滿園初發。", 
      "吹香弄蕊無人見，帷有暮雲千疊。", 
      "情未徹。", 
      "又誰料而今，好夢分胡越。", 
      "不堪重說。", 
      "但記得當初，重門鎖處，猶有夜深月。"
    ], 
    "rhythmic": "摸魚兒"
  }, 
  {
    "author": "程垓", 
    "paragraphs": [
      "天與多才，不合更與，殢柳憐花情分。", 
      "甚總爲才情，惱人方寸。", 
      "早是春殘花褪。", 
      "也不料、一春都成病。", 
      "自失笑，因甚腰圍半減，珠淚頻搵。", 
      "難省。", 
      "也怨天、也自恨。", 
      "怎免千般思忖。", 
      "倩人說與，又卻不忍。", 
      "拼了一生愁悶。", 
      "又只恐、愁多無人問。", 
      "到這裏，天也憐人，看他穩也不穩。"
    ], 
    "rhythmic": "無悶"
  }, 
  {
    "author": "程垓", 
    "paragraphs": [
      "在家不覺窮冬好。", 
      "向客裏、方知道。", 
      "故園梅花正開時，記得清尊頻倒。", 
      "高燒紅蠟，暖薰羅幌，一任花枝惱。", 
      "如今客裏傷懷抱。", 
      "忍雙鬢、隨花老。", 
      "小窗獨自對黃昏，只有月華飛到。", 
      "假饒真個，雁書頻寄，何似歸來早。"
    ], 
    "rhythmic": "孤雁兒・御街行"
  }, 
  {
    "author": "程垓", 
    "paragraphs": [
      "雙鬢乍綰橫波溜。", 
      "記當日、香心透。", 
      "誰教容易逐雞飛，輸卻春風先手。", 
      "天公元也，管人憔悴，放出花枝瘦。", 
      "幾宵和月來相就。", 
      "問何事、春山斗。", 
      "祗應深院鎖蟬娟，枉卻嬌花時候。", 
      "何時爲我，小梯橫閣，試約黃昏後。"
    ], 
    "rhythmic": "孤雁兒・御街行"
  }, 
  {
    "author": "程垓", 
    "paragraphs": [
      "花擁鴛房。", 
      "記駝肩髻小，約鬢眉長。", 
      "輕身翻燕舞，低語轉鶯簧。", 
      "相見處，便難忘。", 
      "肯親度瑤觴。", 
      "向夜闌，歌翻郢曲，帶換韓香。", 
      "別來音信難將。", 
      "似雲收楚峽，雨散巫陽。", 
      "相逢情有在，不語意難量。", 
      "些個事，斷人腸。", 
      "怎禁得恓惶。", 
      "待與伊、移根換葉，試又何妨。"
    ], 
    "rhythmic": "意難忘"
  }, 
  {
    "author": "程垓", 
    "paragraphs": [
      "傷春時候一憑闌。", 
      "何況別離難。", 
      "東風只解催人去，也不道、鶯老花殘。", 
      "青箋未約，紅綃忍淚，無計鎖徵鞍。", 
      "寶釵瑤鈿一時閒。", 
      "此恨苦天慳。", 
      "如今直恁拋人去，也不念、人瘦衣寬。", 
      "歸來忍見，重樓淡月，依舊五更寒。"
    ], 
    "rhythmic": "一叢花"
  }, 
  {
    "author": "程垓", 
    "paragraphs": [
      "老來風味，是事都無可。", 
      "只愛小書舟，剩圍着、琅玕幾個。", 
      "呼風約月，隨分樂生涯，不羨富，不憂貧，不怕烏蟾墮。", 
      "三杯徑醉，轉覺乾坤大。", 
      "醉後百篇詩，盡從他、龍吟鶴和。", 
      "升沈萬事，還與本來天，青雲上，白雲間，一任安排我。"
    ], 
    "rhythmic": "驀山溪"
  }, 
  {
    "author": "程垓", 
    "paragraphs": [
      "葺屋爲舟，身便是、煙波釣客。", 
      "況人間元似，泛家浮宅。", 
      "秋晚雨聲篷背穩，夜深月影窗櫺白。", 
      "□滿船詩酒滿船書，隨意索。", 
      "也不怕，雲濤隔。", 
      "也不怕，風帆側。", 
      "但獨醒還睡，自歌還拍。", 
      "臥後從教秋鱔舞，醉來一任乾坤窄。", 
      "恐有時、撐向大江頭，佔風色。"
    ], 
    "rhythmic": "滿江紅"
  }, 
  {
    "author": "程垓", 
    "paragraphs": [
      "不恨殘花妥。", 
      "不恨殘春破。", 
      "只恨流光，一年一度，又催新火。", 
      "縱青天白日系長繩，也留春得麼。", 
      "花院重教鎖。", 
      "春事從教過。", 
      "燒筍園林，嘗梅臺榭，有何不可。", 
      "已安排、珍簟小胡牀，待日長閒坐。"
    ], 
    "rhythmic": "小桃紅・連理枝"
  }, 
  {
    "author": "程垓", 
    "paragraphs": [
      "雨過涼生藕葉。", 
      "晚庭消盡暑，渾無熱。", 
      "枕簟不勝香滑。", 
      "爭奈寶帳情生，金尊意愜。", 
      "玉人何處夢蝶。", 
      "思一見冰雪。", 
      "須寫個貼兒、丁寧說。", 
      "試問道、肯來麼，今夜小院無人，重樓有月。"
    ], 
    "rhythmic": "芭蕉雨"
  }, 
  {
    "author": "程垓", 
    "paragraphs": [
      "小小閒窗底。", 
      "曲曲深屏裏。", 
      "一枕新涼，半牀明月，留人歡意。", 
      "奈梅花引裏喚人行，苦隨他無計。", 
      "幾點清觴淚。", 
      "數曲烏絲紙。", 
      "見少離多，心長分短，如何得是。", 
      "到如今、留下許都愁，枉教人憔悴。"
    ], 
    "rhythmic": "紅娘子・連理枝"
  }, 
  {
    "author": "程垓", 
    "paragraphs": [
      "夏圍初結。", 
      "綠深深處紅千疊。", 
      "杜鵑過盡芳菲歇。", 
      "只道無春，滿意春猶愜。", 
      "折來一點如猩血。", 
      "透明冠子輕盈貼。", 
      "芳心蹙破情尤切。", 
      "不管花殘，猶自揀雙葉。"
    ], 
    "rhythmic": "醉落魄・一斛珠"
  }, 
  {
    "author": "程垓", 
    "paragraphs": [
      "舊日心期不易招。", 
      "重來孤負，幾個良宵。", 
      "尋常不見盡相邀。", 
      "見了知他，許大無聊。", 
      "昨夜梅花插翠翹。", 
      "影落清溪，應也魂消。", 
      "假饒真個住山腰。", 
      "那個金章，換得漁樵。"
    ], 
    "rhythmic": "一翦梅"
  }, 
  {
    "author": "程垓", 
    "paragraphs": [
      "小會幽歡整及時。", 
      "花也相宜。", 
      "人也相宜。", 
      "寶香未斷燭光低。", 
      "莫厭杯遲。", 
      "莫恨歡遲。", 
      "夜漸深深漏漸稀。", 
      "風已侵衣。", 
      "露已沾衣。", 
      "一杯重勸莫相違。", 
      "何似休歸。", 
      "何自同歸。"
    ], 
    "rhythmic": "一翦梅"
  }, 
  {
    "author": "程垓", 
    "paragraphs": [
      "一枝煙雨瘦東牆。", 
      "真個斷人腸。", 
      "不爲天寒日暮，誰憐水遠山長。", 
      "相思月底，相思竹外，猶自禁當。", 
      "只恐玉樓貪夢，輸他一夜清香。"
    ], 
    "rhythmic": "眼兒媚"
  }, 
  {
    "author": "程垓", 
    "paragraphs": [
      "山盡兩溪頭。", 
      "水合天浮。", 
      "行人莫賦大江愁。", 
      "且是芙蓉城下水，還送歸舟。", 
      "漁雁兩悠悠。", 
      "煙斷雲收。", 
      "誰教此水卻西流。", 
      "載我相思千點淚，還與青樓。"
    ], 
    "rhythmic": "浪淘沙"
  }, 
  {
    "author": "程垓", 
    "paragraphs": [
      "聞說海棠開盡了。", 
      "怎生得、夜來一笑。", 
      "顰綠枝頭，落紅點裏，問有愁多少。", 
      "小園閉門春悄悄。", 
      "禁不得、瘦腰如嫋。", 
      "豆蔻濃時，酴醿香處，試把菱花照。"
    ], 
    "rhythmic": "雨中花令"
  }, 
  {
    "author": "程垓", 
    "paragraphs": [
      "舊日愛花心未了。", 
      "緊消得、花時一笑。", 
      "幾日春寒，連宵雨悶，不道幽歡少。", 
      "記得去年深院悄。", 
      "□樑畔，一枝香嫋。", 
      "說與西樓，後來明月，莫把菱花照。"
    ], 
    "rhythmic": "雨中花令"
  }, 
  {
    "author": "程垓", 
    "paragraphs": [
      "卷地芳草都過了。", 
      "花不語、對人含笑。", 
      "花與人期，人憐花病，瘦似人多少。", 
      "聞道重門深悄悄。", 
      "愁不盡、露啼煙嫋。", 
      "斷得相思，除非明月，不把花枝照。"
    ], 
    "rhythmic": "雨中花令"
  }, 
  {
    "author": "程垓", 
    "paragraphs": [
      "九月江南煙雨裏。", 
      "客枕淒涼，到曉渾無寐。", 
      "起上小樓觀海氣。", 
      "昏昏半約漁樵市。", 
      "斷雁西邊家萬里。", 
      "料得秋來，笑我歸無計。", 
      "劍在牀頭書在幾。", 
      "未甘分付黃花淚。"
    ], 
    "rhythmic": "鳳棲梧・蝶戀花"
  }, 
  {
    "author": "程垓", 
    "paragraphs": [
      "有客錢塘江上住。", 
      "十日齋居，九日愁風雨。", 
      "斷送一春彈指去。", 
      "荷花又繞南山渡。", 
      "湖上幽尋君已許。", 
      "消息不來，望得行雲暮。", 
      "芳草夢魂應記取。", 
      "不成忘卻池塘句。"
    ], 
    "rhythmic": "鳳棲梧・蝶戀花", 
    "tags": [
      "錢塘江"
    ]
  }, 
  {
    "author": "程垓", 
    "paragraphs": [
      "門外飛花風約住。", 
      "消息江南，已釀黃梅雨。", 
      "蜀客望鄉歸不去。", 
      "當時不合催南渡。", 
      "憂國丹心曾獨許。", 
      "縱吐長虹，不奈斜陽暮。", 
      "莫道春光難攬取。", 
      "少陵辨得尋花句。"
    ], 
    "rhythmic": "鳳棲梧・蝶戀花"
  }, 
  {
    "author": "程垓", 
    "paragraphs": [
      "薄薄窗油清似鏡。", 
      "兩面疏簾，四壁文書靜。", 
      "小篆焚香消日永。", 
      "新來識得閒中性。", 
      "人愛人嫌都莫問。", 
      "絮自沾泥，不怕東風緊。", 
      "只有詩狂消不盡。", 
      "夜來題破窗花影。"
    ], 
    "rhythmic": "鳳棲梧・蝶戀花"
  }, 
  {
    "author": "程垓", 
    "paragraphs": [
      "九月重湖寒意早。", 
      "目斷黃雲，冉冉連衰草。", 
      "慘別臨江愁滿抱。", 
      "酒尊時事都相惱。", 
      "聞道吳天消息好。", 
      "鴛鴦西池，咫尺君應到。", 
      "若見故人相問勞。", 
      "爲言未分書舟老。"
    ], 
    "rhythmic": "鳳棲梧・蝶戀花"
  }, 
  {
    "author": "程垓", 
    "paragraphs": [
      "山無數，雨蕭蕭。", 
      "路迢迢。", 
      "不似芙蓉城下去，柳如腰。", 
      "夢隨春絮飄飄。", 
      "知他在、第幾朱橋。", 
      "說與杜鵑休喚，怕魂銷。"
    ], 
    "rhythmic": "愁倚闌・春光好"
  }, 
  {
    "author": "程垓", 
    "paragraphs": [
      "野店無人霜似水。", 
      "清燈照影寒侵被。", 
      "門外行人催客起。", 
      "因個事。", 
      "老來方有思家淚。", 
      "寄問梅花開也未。", 
      "愛花只有歸來是。", 
      "想見小橋歌舞地。", 
      "渾含喜。", 
      "天涯不念人憔悴。"
    ], 
    "rhythmic": "漁家傲"
  }, 
  {
    "author": "程垓", 
    "paragraphs": [
      "獨木小舟煙雨溼。", 
      "燕兒亂點春江碧。", 
      "江上青山隨意覓。", 
      "人寂寂。", 
      "落花芳草催寒食。", 
      "昨夜青樓今日客。", 
      "吹愁不得東風力。", 
      "細拾殘紅書怨泣。", 
      "流水急。", 
      "不知那個傳消息。"
    ], 
    "rhythmic": "漁家傲"
  }, 
  {
    "author": "程垓", 
    "paragraphs": [
      "送我南來舟一葉，誰教催動鳴榔。", 
      "高城不見水茫茫。", 
      "雲灣才幾曲，折盡九迴腸。", 
      "買酒澆愁愁不盡，江煙也共淒涼。", 
      "和天瘦了也何妨。", 
      "只愁今夜雨，更做淚千行。"
    ], 
    "rhythmic": "臨江仙"
  }, 
  {
    "author": "程垓", 
    "paragraphs": [
      "濃綠鎖窗閒院靜，照人明月團團。", 
      "夜長幽夢見伊難。", 
      "瘦從香臉薄，愁到翠眉殘。", 
      "只道花時容易見，如今花盡春闌。", 
      "畫樓依舊五更寒。", 
      "可憐紅繡被，空記合時歡。"
    ], 
    "rhythmic": "臨江仙"
  }, 
  {
    "author": "程垓", 
    "paragraphs": [
      "矮窗西畔翠荷香。", 
      "人在小池塘。", 
      "何事未拈期局，卻來閒倚胡牀。", 
      "金盆弄水，玉釵嚲鬢，妝懶何妨。", 
      "莫道困來不飲，今宵卻恨天涼。"
    ], 
    "rhythmic": "朝中措"
  }, 
  {
    "author": "程垓", 
    "paragraphs": [
      "華筵飲散撤芳尊。", 
      "人影亂紛紛。", 
      "且約玉驄留住，細將團鳳平分。", 
      "一甌看取，招回酒興，爽徹詩魂。", 
      "歌罷清風兩腋，歸來明月千門。"
    ], 
    "rhythmic": "朝中措"
  }, 
  {
    "author": "程垓", 
    "paragraphs": [
      "龍團分罷覺芳滋。", 
      "歌徹碧雲詞。", 
      "翠袖且留纖玉，沈香載捧冰垍。", 
      "一聲清唱，半甌輕啜，愁緒如絲。", 
      "記取臨汾餘味，圖教歸後相思。"
    ], 
    "rhythmic": "朝中措"
  }, 
  {
    "author": "程垓", 
    "paragraphs": [
      "真遊六六洞中仙。", 
      "騎鶴下三天。", 
      "休道日斜歲暮，行年方是韶華。", 
      "相逢一笑，此心不動，須待明年。", 
      "要得安排穩當，除非四十相連。"
    ], 
    "rhythmic": "朝中措"
  }, 
  {
    "author": "程垓", 
    "paragraphs": [
      "片花飛後水東流。", 
      "無計挽春留。", 
      "香小誰栽杜若，夢迴依舊揚州。", 
      "破瓜年在，嬌花豔冶，舞柳纖柔。", 
      "莫道劉郎霜鬢，才情未放春休。"
    ], 
    "rhythmic": "朝中措"
  }, 
  {
    "author": "程垓", 
    "paragraphs": [
      "風催雨促。", 
      "今番不似前歡足。", 
      "早來最苦離情毒。", 
      "唱我新詞，掩著面兒哭。", 
      "臨行只怕人行遠。", 
      "殷勤更寫多情曲。", 
      "相逢已是腰如束。", 
      "從此知他，還減幾分玉。"
    ], 
    "rhythmic": "醉落魄・一斛珠"
  }, 
  {
    "author": "程垓", 
    "paragraphs": [
      "月掛霜林寒欲墜。", 
      "正門外、催人起。", 
      "奈離別、如今真個是。", 
      "欲住也、留無計。", 
      "欲去也、來無計。", 
      "馬上離魂衣上淚。", 
      "各自個、供憔悴。", 
      "問江路梅花開也未。", 
      "春到也、須頻寄。", 
      "人到也、須頻寄。"
    ], 
    "rhythmic": "酷相思"
  }, 
  {
    "author": "程垓", 
    "paragraphs": [
      "溪光曲曲村，花影重重樹。", 
      "風物小桃源，春事還如許。", 
      "情知送客來，又作尋芳去。", 
      "可惜一春詩，總爲閒愁賦。"
    ], 
    "rhythmic": "生查子"
  }, 
  {
    "author": "程垓", 
    "paragraphs": [
      "長記別郎時，月淡梅花影。", 
      "梅影又橫窗，不見江南信。", 
      "無心換夕香，有分憐朝鏡。", 
      "不怕瘦棱棱，只怕梅開盡。"
    ], 
    "rhythmic": "生查子"
  }, 
  {
    "author": "程垓", 
    "paragraphs": [
      "蕭蕭梅雨斷人行。", 
      "門掩殘春綠廕生。", 
      "翠被寒燈枕自橫。", 
      "夢初驚。", 
      "窗外啼鵑催五更。"
    ], 
    "rhythmic": "憶王孫"
  }, 
  {
    "author": "程垓", 
    "paragraphs": [
      "枕簟暑風消，簾幕秋風動。", 
      "月到夜來愁處明，只照團衾鳳。", 
      "去意杳無憑，別語愁難送。", 
      "一紙魚箋枕底香，且做新來夢。"
    ], 
    "rhythmic": "卜算子"
  }, 
  {
    "author": "程垓", 
    "paragraphs": [
      "獨自上層樓，樓外青山遠。", 
      "望到斜陽欲盡時，不見西飛雁。", 
      "獨自下層樓，樓下蛩聲怨。", 
      "待到黃昏月上時，依舊柔腸斷。"
    ], 
    "rhythmic": "卜算子"
  }, 
  {
    "author": "程垓", 
    "paragraphs": [
      "幾日賞花天，月淡荼䕷小。", 
      "寫盡相思喚不來，又是花飛了。", 
      "春在怕愁多，春去憐歡少。", 
      "一夜安排夢不成，月墮西窗曉。"
    ], 
    "rhythmic": "卜算子"
  }, 
  {
    "author": "程垓", 
    "paragraphs": [
      "幾夜鎖窗揭。", 
      "素蟾光似雪。", 
      "恰恨照人欹枕，紗櫥爽、簟紋滑。", 
      "迤邐篆香裛。", 
      "好壞誰共說。", 
      "若是知人風味，來分取、半牀月。"
    ], 
    "rhythmic": "霜天曉角"
  }, 
  {
    "author": "程垓", 
    "paragraphs": [
      "玉清冰樣潔。", 
      "幾夜相思切。", 
      "誰料濃雲遮擁，同心帶、甚時結。", 
      "匆匆休惜別。", 
      "還有來時節。", 
      "記取江陰歸路，須共踏、夜深月。"
    ], 
    "rhythmic": "霜天曉角"
  }, 
  {
    "author": "程垓", 
    "paragraphs": [
      "楊柳拖煙漠漠，梨花浸月溶溶。", 
      "吹香院落春還盡，憔悴立東風。", 
      "只道芳時易見，誰知密約難通。", 
      "芳園繞遍無人問，獨自拾殘紅。"
    ], 
    "rhythmic": "烏夜啼"
  }, 
  {
    "author": "程垓", 
    "paragraphs": [
      "白酒欺人易醉，黃花笑我多愁。", 
      "一年只有秋光好，獨自卻悲秋。", 
      "風急常吹夢去，月遲多爲人留。", 
      "半黃橙子和詩卷，空自伴牀頭。"
    ], 
    "rhythmic": "烏夜啼"
  }, 
  {
    "author": "程垓", 
    "paragraphs": [
      "綠外深深柳巷，紅間曲曲花樓。", 
      "一春想見貪遊冶，不道有人愁。", 
      "三月東風易老，幾宵明月難留。", 
      "酴醿白盡窗前也，還肯醉來否。"
    ], 
    "rhythmic": "烏夜啼"
  }, 
  {
    "author": "程垓", 
    "paragraphs": [
      "東風冷落舊梅臺。", 
      "猶喜山花拂面開。", 
      "紺色染衣春意靜，水沈薰骨晚風來。", 
      "柔條不學丁香結，矮樹仍參茉莉栽。", 
      "安得方盆載幽植，道人隨處作香材。"
    ], 
    "rhythmic": "瑞鷓鴣"
  }, 
  {
    "author": "程垓", 
    "paragraphs": [
      "門前楊柳綠成陰。", 
      "翠塢籠香徑自深。", 
      "遲日暖薰芳草眼，好風輕撼落花心。", 
      "無多春恨鶯難語，最晚朝眠蝶易尋。", 
      "惟有狂醒不相貸，釀成憔悴到如今。"
    ], 
    "rhythmic": "瑞鷓鴣"
  }, 
  {
    "author": "程垓", 
    "paragraphs": [
      "寶林巖畔凌雲路。", 
      "記藉草、尋梅去。", 
      "詠綠書紅知幾度。", 
      "行雲歸後，碧雲遮斷，寂寞人何處。", 
      "一聲長笛江天暮。", 
      "別後誰吟倚樓句。", 
      "勻面照溪心已許。", 
      "欲憑錦字，寫人愁去，生怕梨花雨。"
    ], 
    "rhythmic": "青玉案"
  }, 
  {
    "author": "程垓", 
    "paragraphs": [
      "別夢記春前，春盡苦無歸日。", 
      "想見鵲聲庭院，誤幾回消息。", 
      "萬重離恨萬重山，無處說思憶。", 
      "只有路傍雙堠，也隨人孤只。"
    ], 
    "rhythmic": "好事近"
  }, 
  {
    "author": "程垓", 
    "paragraphs": [
      "天淡一簾秋，明月幾時來得。", 
      "何事桂底香近，把清光邀勒。", 
      "人間明晦總由天，何必問通塞。", 
      "且爲人如月好，醉莫分南北。"
    ], 
    "rhythmic": "好事近"
  }, 
  {
    "author": "程垓", 
    "paragraphs": [
      "煙盡戍樓空，又是一簾佳月。", 
      "何事山城留滯，負好花時節。", 
      "燒燈翦綵沒心情，應有翠娥說。", 
      "欲借好風吹恨，奈亂雲愁疊。"
    ], 
    "rhythmic": "好事近"
  }, 
  {
    "author": "程垓", 
    "paragraphs": [
      "急雨鬧冰荷，銷盡一襟煩暑。", 
      "趁取晚涼幽會，近翠陰濃處。", 
      "風梢危滴撼珠磯，灑面得新句。", 
      "莫怪玉壺傾盡，待月明歸去。"
    ], 
    "rhythmic": "好事近"
  }, 
  {
    "author": "程垓", 
    "paragraphs": [
      "梅雨收黃，暑風依舊閒庭院。", 
      "露荷輕顫。", 
      "只有香浮面。", 
      "掛起西窗，月澹無人見。", 
      "幽情遠。", 
      "隨釵低扇。", 
      "好個涼方便。"
    ], 
    "rhythmic": "點絳脣"
  }, 
  {
    "author": "程垓", 
    "paragraphs": [
      "風入藕花翻動。", 
      "夜氣與香俱縱。", 
      "月又帶風來，涼意一襟誰共。", 
      "情重。", 
      "情重。", 
      "可惜短宵無夢。"
    ], 
    "rhythmic": "如夢令"
  }, 
  {
    "author": "程垓", 
    "paragraphs": [
      "山城桃李。", 
      "催促春無幾。", 
      "日日爲花須早起。", 
      "猶□惜花無計。", 
      "阿誰留得春風。", 
      "長教繞綠圍紅。", 
      "莫遣十分芳意，輸他萬點愁容。"
    ], 
    "rhythmic": "清平樂"
  }, 
  {
    "author": "程垓", 
    "paragraphs": [
      "秋香誰買。", 
      "散入琉璃界。", 
      "點綴小紅全不礙。", 
      "還卻鉛華餘債。", 
      "夜來月底相期。", 
      "一枝未覺香遲。", 
      "恰似青綾帳底，絳羅初試裙兒。"
    ], 
    "rhythmic": "清平樂"
  }, 
  {
    "author": "程垓", 
    "paragraphs": [
      "疏疏整整。", 
      "風急花無定。", 
      "紅燭照筵寒欲凝。", 
      "時見篩簾玉影。", 
      "夜深明月籠紗。", 
      "醉歸涼麪香料。", 
      "猶有惜梅心在，滿庭誤作吹花。"
    ], 
    "rhythmic": "清平樂"
  }, 
  {
    "author": "程垓", 
    "paragraphs": [
      "綠深紅少。", 
      "柳外橫橋小。", 
      "雙燕不知幽夢好。", 
      "驚起碧窗春曉。", 
      "起來瞢�┒嗍薄�", 
      "玉臺金鏡慵移。", 
      "多少春愁未說，卻來閒數花枝。"
    ], 
    "rhythmic": "清平樂"
  }, 
  {
    "author": "程垓", 
    "paragraphs": [
      "柳弱眠初醒，梅殘舞尚癡。", 
      "春陰將冷傍簾帷。", 
      "又是東風和恨、向人歸。", 
      "樂事燈前記，愁腸酒後知。", 
      "老來無計遣芳時。", 
      "只有閒情隨分、品花枝。"
    ], 
    "rhythmic": "望秦川・南歌子"
  }, 
  {
    "author": "程垓", 
    "paragraphs": [
      "竹粉翻新籜，荷花拭靚妝。", 
      "斷雲侵晚度橫塘。", 
      "小扇斜釵依約、傍牙牀。", 
      "蘸蜜分紅荔，傾筒瀉碧香。", 
      "醉時風雨醒時涼。", 
      "明月多情依舊、過西廂。"
    ], 
    "rhythmic": "望秦川・南歌子"
  }, 
  {
    "author": "程垓", 
    "paragraphs": [
      "翠黛隨妝淺，銖衣稱體香。", 
      "好風偏與十分涼。", 
      "卻扇含情獨自、繞池塘。", 
      "碧藕絲絲嫩，紅榴葉葉雙。", 
      "牽絲摘葉爲誰忙。", 
      "情到厭厭拼醉、又何妨。"
    ], 
    "rhythmic": "望秦川・南歌子"
  }, 
  {
    "author": "程垓", 
    "paragraphs": [
      "慘慘霜林冬欲盡。", 
      "又是溪梅寒弄影。", 
      "矮窗曲屋夜燒香，人已靜。", 
      "燈垂燼。", 
      "點滴芭蕉和雨聽。", 
      "約個歸期猶未定。", 
      "一夜夢魂終不穩。", 
      "知他勾得許多情，真個悶。", 
      "無人問。", 
      "說與畫樓應不信。"
    ], 
    "rhythmic": "天仙子"
  }, 
  {
    "author": "程垓", 
    "paragraphs": [
      "篷上雨，篷底有人愁。", 
      "身在漢江東畔去，不知家在錦江頭。", 
      "煙水兩悠悠。", 
      "吾老矣，心事幾時休。", 
      "瀋水熨香年似日，薄雲垂帳夏如秋。", 
      "安得小書舟。"
    ], 
    "rhythmic": "望江南・憶江南"
  }, 
  {
    "author": "程垓", 
    "paragraphs": [
      "雨燕翻新幕，風鵑繞舊枝。", 
      "畫堂春盡日遲遲。", 
      "又是一番平綠、漲西池。", 
      "病起尊難盡，腰寬帶易垂。", 
      "不堪村落子規啼。", 
      "問道行人一去、幾時歸。"
    ], 
    "rhythmic": "南歌子"
  }, 
  {
    "author": "程垓", 
    "paragraphs": [
      "淡靄籠青瑣，輕寒薄翠綃。", 
      "有人憔悴帶寬腰。", 
      "又見東風、不忍見柔條。", 
      "悶酒尊難尋，閒香篆易銷。", 
      "夜來溪雪已平橋。", 
      "溪上梅魂憑仗、一相招。"
    ], 
    "rhythmic": "南歌子"
  }, 
  {
    "author": "程垓", 
    "paragraphs": [
      "梅塢飛香定，蘭窗翠色齊。", 
      "水邊沙際又春歸。", 
      "領略東風、能有幾人知。", 
      "愛月眠須晚，尋花去未遲。", 
      "誰家庭院更芳菲。", 
      "費盡才情、休負一春詩。"
    ], 
    "rhythmic": "南歌子"
  }, 
  {
    "author": "程垓", 
    "paragraphs": [
      "荷蓋傾新綠，榴巾蹙舊紅。", 
      "水亭煙榭晚涼中。", 
      "又是一鉤新月、靜房櫳。", 
      "絲藕清如雪，幮紗薄似空。", 
      "好維今夜與誰同。", 
      "喚取玉人來共、一簾風。"
    ], 
    "rhythmic": "南歌子"
  }, 
  {
    "author": "程垓", 
    "paragraphs": [
      "野水尋溪路，青山踏晚春。", 
      "偶來相值卻鍾情。", 
      "一樹瓊瑤洗盡、客衣襟。", 
      "曲沼通詩夢，幽窗淨俗塵。", 
      "何時散發伴襜裙。", 
      "後夜相思生怕、月愁人。"
    ], 
    "rhythmic": "南歌子"
  }, 
  {
    "author": "程垓", 
    "paragraphs": [
      "幾日訴離尊。", 
      "歌盡陽關不忍分。", 
      "此度天涯真個去，銷魂。", 
      "相送黃花落葉村。", 
      "斜日又黃昏。", 
      "蕭寺無人半掩門。", 
      "今夜粉香明月淚，休論。", 
      "只要羅巾記舊痕。"
    ], 
    "rhythmic": "南鄉子"
  }, 
  {
    "author": "程垓", 
    "paragraphs": [
      "才合又輕離。", 
      "心事多違。", 
      "小窗燈影記親移。", 
      "可奈酒酣花困處，不省人歸。", 
      "山翠又如眉。", 
      "腸斷幽期。", 
      "相思有夢阿誰知。", 
      "莫遣重來風絮亂，不似當時。"
    ], 
    "rhythmic": "浪淘沙"
  }, 
  {
    "author": "程垓", 
    "paragraphs": [
      "老去懶尋花。", 
      "獨自生涯。", 
      "幾枝疏影浸窗紗。", 
      "昨夜月來人不睡，看盡橫斜。", 
      "門外慾啼鴉。", 
      "香意凌霞。", 
      "從渠千樹繞人家。", 
      "世上一枝元也足，不要隨他。"
    ], 
    "rhythmic": "浪淘沙"
  }, 
  {
    "author": "程垓", 
    "paragraphs": [
      "休賦惜春詩。", 
      "留春住、說與人知。", 
      "一年已負東風瘦，說愁說恨，數期數刻，只望歸時。", 
      "莫怪杜鵑啼。", 
      "真個也、喚得人歸。", 
      "歸來休恨花開了，樑間燕子，且教知道，人也雙飛。"
    ], 
    "rhythmic": "攤破南鄉子"
  }, 
  {
    "author": "程垓", 
    "paragraphs": [
      "墜紅輕，濃綠潤，深院又春晚。", 
      "睡起厭厭，無語小妝懶。", 
      "可堪三月風光，五更魂夢，又都被、杜鵑催攢。", 
      "怎消遣。", 
      "人道愁與春歸，春歸愁未斷。", 
      "閒倚銀屏，羞怕淚痕滿。", 
      "斷腸瀋水重薰，瑤琴閒理，奈依舊、夜寒人遠。"
    ], 
    "rhythmic": "祝英臺・祝英臺近"
  }, 
  {
    "author": "程垓", 
    "paragraphs": [
      "輕紅短白東城路。", 
      "憶得分襟處。", 
      "柳絲無賴舞春柔。", 
      "不繫離人、只解系離愁。", 
      "如今花謝春將老。", 
      "柳下無人到。", 
      "月明門外子規啼。", 
      "喚得人愁、爭似喚人歸。"
    ], 
    "rhythmic": "虞美人"
  }, 
  {
    "author": "程垓", 
    "paragraphs": [
      "對重陽。", 
      "感重陽。", 
      "身在西風天一方。", 
      "年年人斷腸。", 
      "景淒涼。", 
      "客淒涼。", 
      "縱有黃花祗異鄉。", 
      "晚雲連夢長。"
    ], 
    "rhythmic": "長相思"
  }, 
  {
    "author": "程垓", 
    "paragraphs": [
      "酒孤斟。", 
      "客孤吟。", 
      "戲馬臺荒露草深。", 
      "英雄何處尋。", 
      "愛登臨。", 
      "莫登臨。", 
      "定是愁來關客心。", 
      "暮天煙水沈。"
    ], 
    "rhythmic": "長相思"
  }, 
  {
    "author": "程垓", 
    "paragraphs": [
      "風敲窗。", 
      "雨敲窗。", 
      "窗外芭蕉雲作幢。", 
      "聲聲愁對牀。", 
      "剔銀缸。", 
      "點銀缸。", 
      "夢採芙蓉隔一江。", 
      "幾時蝴蝶雙。"
    ], 
    "rhythmic": "長相思"
  }, 
  {
    "author": "程垓", 
    "paragraphs": [
      "角聲吹月，風聲落枕，夢與柔腸俱斷。", 
      "誰教當日太情濃，颺不下、新愁一段。", 
      "黃花開了，梅花開未，曾約那時相見。", 
      "莫教容易負幽期，怕真個、孤他淚眼。"
    ], 
    "rhythmic": "鵲橋仙"
  }, 
  {
    "author": "程垓", 
    "paragraphs": [
      "晚涼時節。", 
      "翠梧風定蟬聲歇。", 
      "有人睡起香浮頰。", 
      "倚著闌干，笑揀青荷葉。", 
      "如今往事愁難說。", 
      "曲池依舊閒風月。", 
      "田田翠蓋香羅疊。", 
      "留得露痕，都是淚珠結。"
    ], 
    "rhythmic": "醉落魄・一斛珠"
  }, 
  {
    "author": "程垓", 
    "paragraphs": [
      "雙雙相併。", 
      "一點紅邊偏照映。", 
      "玉翦雲裁。", 
      "不比浮花共蒂開。", 
      "幾回心曲。", 
      "選勝摘來情自足。", 
      "插向雲鬟。", 
      "要與仙郎比並看。"
    ], 
    "rhythmic": "減字木蘭花"
  }, 
  {
    "author": "程垓", 
    "paragraphs": [
      "春悄悄。", 
      "紅到一枝先巧。", 
      "酒入半腮微帶卯。", 
      "粉寒香未飽。", 
      "芳意枝頭偏鬧。", 
      "困盡蜂須鶯爪。", 
      "擬倩玉纖和露拗。", 
      "情多愁易攪。"
    ], 
    "rhythmic": "謁金門"
  }, 
  {
    "author": "程垓", 
    "paragraphs": [
      "花簇簇。", 
      "觸眼萬條垂玉。", 
      "小院春深窗鎖綠。", 
      "水沈風斷續。", 
      "明月又侵樓曲。", 
      "羞向枕囊拘束。", 
      "只待夜深清影足。", 
      "醉來花底宿。"
    ], 
    "rhythmic": "謁金門"
  }, 
  {
    "author": "程垓", 
    "paragraphs": [
      "烏帽側。", 
      "行遍杏花春色。", 
      "野意青青分隴麥。", 
      "人家煙水隔。", 
      "春事莫催行客。", 
      "彈指青梅堪摘。", 
      "醉倚暮天江拍拍。", 
      "雨晴沙路白。"
    ], 
    "rhythmic": "謁金門"
  }, 
  {
    "author": "程垓", 
    "paragraphs": [
      "花半溼。", 
      "一霎晚雲籠密。", 
      "天氣未佳風又急。", 
      "小庭愁獨立。", 
      "酒病起來無力。", 
      "懊惱篆煙鎖碧。", 
      "一餉春情無處覓。", 
      "小屏山數尺。"
    ], 
    "rhythmic": "謁金門"
  }, 
  {
    "author": "程垓", 
    "paragraphs": [
      "春夜雨。", 
      "催潤柳塘花塢。", 
      "小院深深門幾許。", 
      "畫簾香一縷。", 
      "獨立晚庭凝佇。", 
      "細把花枝閒數。", 
      "燕子不來天欲暮。", 
      "說愁無處所。"
    ], 
    "rhythmic": "謁金門"
  }, 
  {
    "author": "程垓", 
    "paragraphs": [
      "風陣陣。", 
      "吹落楊花無定。", 
      "酒病厭厭三月盡。", 
      "花檀紅自隱。", 
      "新綠軒窗清潤。", 
      "月影又移牆影。", 
      "手拈青梅無處問。", 
      "一春長悶損。"
    ], 
    "rhythmic": "謁金門"
  }, 
  {
    "author": "程垓", 
    "paragraphs": [
      "濃睡醒。", 
      "驚對一簾秋影。", 
      "桐葉乍零風不定。", 
      "半窗疏雨影。", 
      "愁與年光不盡。", 
      "老入星星雙鬢。", 
      "只擬上樓尋遠信。", 
      "雁遙煙水暝。"
    ], 
    "rhythmic": "謁金門"
  }, 
  {
    "author": "程垓", 
    "paragraphs": [
      "日下船篷人未起。", 
      "一個燕兒，說盡傷春意。", 
      "江上殘花能有幾。", 
      "風催雨促成容易。", 
      "湖海客心千萬裏。", 
      "著力東風，推得人行未。", 
      "相次桃花三月水。", 
      "菱歌誰伴西湖醉。"
    ], 
    "rhythmic": "蝶戀花", 
    "tags": [
      "西湖"
    ]
  }, 
  {
    "author": "程垓", 
    "paragraphs": [
      "滿路梅英飛雪粉。", 
      "臨水人家，先得春光嫩。", 
      "樓底杏花樓外影。", 
      "牆東柳線牆西恨。", 
      "擷翠揉紅何處問。", 
      "暖入眉峯，已作傷春困。", 
      "歸路月痕彎一寸。", 
      "芳心只爲東風損。"
    ], 
    "rhythmic": "蝶戀花"
  }, 
  {
    "author": "程垓", 
    "paragraphs": [
      "寒意勒花春未足。", 
      "只有東風，不管春拘束。", 
      "楊柳滿城吹又綠。", 
      "可人青眼還相屬。", 
      "小葉星星眠未熟。", 
      "看盡行人，唱徹《陽關曲》。", 
      "心事一春何計續。", 
      "芳條未展眉先蹙。"
    ], 
    "rhythmic": "蝶戀花"
  }, 
  {
    "author": "程垓", 
    "paragraphs": [
      "晴帶溪光春自媚。", 
      "繞翠縈青，來約東風醉。", 
      "雲補斷山疏復綴。", 
      "雨回綠野清還麗。", 
      "拄杖不妨舒客意。", 
      "臨水人家，問有花開未。", 
      "江左風流今有幾。", 
      "逢春不要人憔悴。"
    ], 
    "rhythmic": "蝶戀花"
  }, 
  {
    "author": "程垓", 
    "paragraphs": [
      "翠幕成陰簾拂地。", 
      "池館無人，四面生涼意。", 
      "荷氣竹香俱細細。", 
      "分明著莫清風袂。", 
      "玉枕如冰笙似水。", 
      "才嚲橫釵，早被鶯呼起。", 
      "今夜月明人未睡。", 
      "只消三四分來醉。"
    ], 
    "rhythmic": "蝶戀花"
  }, 
  {
    "author": "程垓", 
    "paragraphs": [
      "畫閣紅爐屏四向。", 
      "梅擁寒香，次第侵帷帳。", 
      "燭影半低花影幌。", 
      "修眉正在花枝傍。", 
      "殢粉偎香羞一餉。", 
      "未識春風，已覺春情蕩。", 
      "醉裏不知霜月上。", 
      "歸來已踏梅花浪。"
    ], 
    "rhythmic": "蝶戀花"
  }, 
  {
    "author": "程垓", 
    "paragraphs": [
      "樓角吹花煙月墮。", 
      "的皪韶研，又向梅心破。", 
      "釵上採旛看一個。", 
      "賞心已覺春生坐。", 
      "莫恨年華風雨過。", 
      "人日嬉遊，次第連燈火。", 
      "翠幄高張金盞大。", 
      "已拼醉袖隨香嚲。"
    ], 
    "rhythmic": "蝶戀花"
  }, 
  {
    "author": "程垓", 
    "paragraphs": [
      "小院菊殘煙雨細。", 
      "天氣淒涼，惱得人憔悴。", 
      "被暖橙香羞早起。", 
      "玉釵一任慵雲墜。", 
      "樓上珠簾鉤也未。", 
      "數尺遙山，供盡傷高意。", 
      "佇立不禁殘酒味。", 
      "繡羅依舊和香睡。"
    ], 
    "rhythmic": "蝶戀花"
  }, 
  {
    "author": "程垓", 
    "paragraphs": [
      "小院秋光濃欲滴。", 
      "獨自鉤簾，細數歸鴻翼。", 
      "鴻斷天高無處覓。", 
      "矮窗催暝蛩催織。", 
      "涼月去人才數尺。", 
      "斷髮蕭騷，醉傍西風立。", 
      "愁眼望天收不得。", 
      "露華衣上三更溼。"
    ], 
    "rhythmic": "蝶戀花"
  }, 
  {
    "author": "程垓", 
    "paragraphs": [
      "晴日溪山春可數。", 
      "水繞池塘，知有人家住。", 
      "尋日尋花花不語。", 
      "舊時春恨還如許。", 
      "苦恨東風無意緒。", 
      "只解催花，不解催人去。", 
      "日晚荒煙迷古戍。", 
      "斷魂正在梅花浦。"
    ], 
    "rhythmic": "蝶戀花"
  }, 
  {
    "author": "程垓", 
    "paragraphs": [
      "和風暖日西郊路。", 
      "遊人又踏青山去。", 
      "何處碧雲衫。", 
      "映溪才兩三。", 
      "疏鬆分翠黛。", 
      "故作羞春態。", 
      "回首杏煙消。", 
      "月明歸渡橋。"
    ], 
    "rhythmic": "菩薩蠻"
  }, 
  {
    "author": "程垓", 
    "paragraphs": [
      "春回綠野煙光薄。", 
      "低花矮柳田家樂。", 
      "隴麥又青青。", 
      "喧蜂閒趁人。", 
      "野翁忘近遠。", 
      "怪識劉郎面。", 
      "斷卻小橋溪。", 
      "怕人溪外知。"
    ], 
    "rhythmic": "菩薩蠻"
  }, 
  {
    "author": "程垓", 
    "paragraphs": [
      "畫橋拍拍春江綠。", 
      "行人正在春江曲。", 
      "花潤接平川。", 
      "有人花底眠。", 
      "東風元自好。", 
      "只怕催花老。", 
      "安得萬垂楊。", 
      "系教春日長。"
    ], 
    "rhythmic": "菩薩蠻"
  }, 
  {
    "author": "程垓", 
    "paragraphs": [
      "平蕪冉冉連雲綠。", 
      "斜陽襯雨明溪足。", 
      "小鴨睡晴沙。", 
      "翠烘三兩花。", 
      "春光閒婉娩。", 
      "盡日無人見。", 
      "試著小屏山。", 
      "圖歸雲際看。"
    ], 
    "rhythmic": "菩薩蠻"
  }, 
  {
    "author": "程垓", 
    "paragraphs": [
      "山頭翠樹調鶯舌。", 
      "山腰野菜飛黃蝶。", 
      "來爲等閒休。", 
      "去成多少愁。", 
      "小庭花木改。", 
      "猶有啼痕在。", 
      "別後不曾看。", 
      "怕花和淚殘。"
    ], 
    "rhythmic": "菩薩蠻"
  }, 
  {
    "author": "程垓", 
    "paragraphs": [
      "羅衫乍試寒猶怯。", 
      "妒花風雨連三月。", 
      "燈冷閉門時。", 
      "有愁誰得知。", 
      "此情真個苦。", 
      "只爲當時語。", 
      "莫道絮沾泥。", 
      "絮飛魂亦飛。"
    ], 
    "rhythmic": "菩薩蠻"
  }, 
  {
    "author": "程垓", 
    "paragraphs": [
      "夜來花底鶯饒舌。", 
      "把人心事分明說。", 
      "許大好因緣。", 
      "只成容易傳。", 
      "春闌無好計。", 
      "唯有歸來是。", 
      "從此玉臺前。", 
      "曉妝休太妍。"
    ], 
    "rhythmic": "菩薩蠻"
  }, 
  {
    "author": "程垓", 
    "paragraphs": [
      "小窗蔭綠清無暑。", 
      "篆香終日縈蘭炷。", 
      "冰簟漲寒濤。", 
      "清風一枕高。", 
      "有日團扇卻。", 
      "門掩庭花落。", 
      "少待月侵牀。", 
      "教他魂夢涼。"
    ], 
    "rhythmic": "菩薩蠻"
  }, 
  {
    "author": "程垓", 
    "paragraphs": [
      "暑庭消盡風鳴樹。", 
      "樹鳴風盡消庭暑。", 
      "橫枕一聲鶯。", 
      "鶯聲一枕橫。", 
      "扇紈低粉面。", 
      "麪粉低紈扇。", 
      "涼月淡侵牀。", 
      "牀侵淡月涼。"
    ], 
    "rhythmic": "菩薩蠻"
  }, 
  {
    "author": "程垓", 
    "paragraphs": [
      "東風有意留人住。", 
      "薰風無意催人去。", 
      "去住兩茫然。", 
      "相逢成短緣。", 
      "平生花柳笑。", 
      "過後關心少。", 
      "今日奈情何。", 
      "爲伊饒恨多。"
    ], 
    "rhythmic": "菩薩蠻"
  }, 
  {
    "author": "程垓", 
    "paragraphs": [
      "去年恰好雙星節。", 
      "鵲橋未渡人離別。", 
      "不恨障雲生。", 
      "恨他真個行。", 
      "天涯消息近。", 
      "不見乘鸞影。", 
      "樓外鷓鴣聲。", 
      "幾回和夢驚。"
    ], 
    "rhythmic": "菩薩蠻"
  }, 
  {
    "author": "程垓", 
    "paragraphs": [
      "淺寒帶暝和煙下。", 
      "輕陰挾雨隨風灑。", 
      "翠幕護重簾。", 
      "篆香銷半奩。", 
      "平生風雨夜。", 
      "怕近芭蕉下。", 
      "今夕定愁多。", 
      "蕭蕭聲奈何。"
    ], 
    "rhythmic": "菩薩蠻"
  }, 
  {
    "author": "程垓", 
    "paragraphs": [
      "客窗曾剪燈花弄。", 
      "誰教來去如春夢。", 
      "冷落舊梅臺。", 
      "小桃相次開。", 
      "人間春易老。", 
      "只有山中好。", 
      "閒卻槿花籬。", 
      "莫教溪外知。"
    ], 
    "rhythmic": "菩薩蠻"
  }, 
  {
    "author": "程垓", 
    "paragraphs": [
      "曉煙籠日浮山翠。", 
      "春風著水回川媚。", 
      "遠近碧重重。", 
      "人家山色中。", 
      "野花香自度。", 
      "似識幽人處。", 
      "安得著三間。", 
      "與山終日閒。"
    ], 
    "rhythmic": "菩薩蠻"
  }, 
  {
    "author": "程垓", 
    "paragraphs": [
      "扶犁野老田東睡。", 
      "插花山女田西醉。", 
      "醉眼眩東西。", 
      "看看桃滿溪。", 
      "耕桑山下足。", 
      "紈綺人間俗。", 
      "莫管舊東風。", 
      "從教吹軟紅。"
    ], 
    "rhythmic": "菩薩蠻"
  }, 
  {
    "author": "程垓", 
    "paragraphs": [
      "疏枝半作窺窗老。", 
      "又是一年春意早。", 
      "風低小院得香遲，月傍女牆和影好。", 
      "去年苦被離情惱。", 
      "今日逢花休草草。", 
      "後時花紫盡從他，且趁先春拼醉倒。"
    ], 
    "rhythmic": "木蘭花・玉樓春"
  }, 
  {
    "author": "程垓", 
    "paragraphs": [
      "昨夜思量直到明。", 
      "拂明心緒更愁人。", 
      "風披露葉高低怨，冷雨寒煙各自輕。", 
      "休賴酒，莫求神。", 
      "爲誰教爾許多情。", 
      "如今早被思量損，好更當時做弄成。"
    ], 
    "rhythmic": "鷓鴣天"
  }, 
  {
    "author": "程垓", 
    "paragraphs": [
      "好思量。", 
      "正秋風、半夜長。", 
      "奈銀缸一點，耿耿背西窗。", 
      "衾又涼。", 
      "枕又涼。", 
      "露華悽悽月半牀。", 
      "照得人、真個斷腸。", 
      "窗前誰浸木犀黃。", 
      "花也香。", 
      "夢也香。"
    ], 
    "rhythmic": "入塞"
  }, 
  {
    "author": "程垓", 
    "paragraphs": [
      "粉霜拂拂凝香砌。", 
      "醞釀梅花天氣。", 
      "月上小窗如水。", 
      "冷浸人無寐。", 
      "平生可慣閒憔悴。", 
      "擔負新愁不起。", 
      "消遣夜長無計。", 
      "只倚薰香睡。"
    ], 
    "rhythmic": "桃源憶故人"
  }, 
  {
    "author": "程垓", 
    "paragraphs": [
      "春猶淺，柳初芽。", 
      "杏初花。", 
      "楊柳杏花交影處，有人家。", 
      "玉窗明暖烘霞。", 
      "小屏上、水遠山斜。", 
      "昨夜酒多春睡重，莫驚他。"
    ], 
    "rhythmic": "愁倚闌・春光好"
  }, 
  {
    "author": "程垓", 
    "paragraphs": [
      "靜院槐風綠漲，小窗梅雨黃垂。", 
      "欲看春事留連處，惟有夜寒知。", 
      "魂夢長閒消午醉，掃花共坐風涼。", 
      "歸來窗北有胡牀。", 
      "興在羲皇以上。"
    ], 
    "rhythmic": "烏夜啼"
  }, 
  {
    "author": "程垓", 
    "paragraphs": [
      "青門深。", 
      "海棠開盡春陰陰。", 
      "春陰陰。", 
      "萬重雲水，一寸歸心。", 
      "玉樓深鎖煙消沈。", 
      "知他何日同登臨。", 
      "同登臨。", 
      "待收紅淚，細說如今。"
    ], 
    "rhythmic": "憶秦娥"
  }, 
  {
    "author": "程垓", 
    "paragraphs": [
      "情脈脈。", 
      "半黃橙子和香擘。", 
      "和香擘。", 
      "分明記得，袖香薰窄。", 
      "別來人遠關山隔。", 
      "見梅不忍和花摘。", 
      "和花摘。", 
      "有書無雁，寄誰歸得。"
    ], 
    "rhythmic": "憶秦娥"
  }, 
  {
    "author": "程垓", 
    "paragraphs": [
      "愁無語。", 
      "黃昏庭院黃梅雨。", 
      "黃梅雨。", 
      "新愁一寸，舊愁千縷。", 
      "杜鵑叫斷空山苦。", 
      "相思欲計人何許。", 
      "一重雲斷，一重山阻。"
    ], 
    "rhythmic": "憶秦娥"
  }, 
  {
    "author": "程垓", 
    "paragraphs": [
      "衆綠初圍夏蔭，老紅猶駐春妝。", 
      "畫簾燕子日偏長。", 
      "靜看新雛來往。", 
      "□□□□□□，□□□□□□。", 
      "□□□□□□□。", 
      "□□□□□□。"
    ], 
    "rhythmic": "西江月"
  }, 
  {
    "author": "程垓", 
    "paragraphs": [
      "□□□□□□，□□□□□□。", 
      "□□□□□□□。", 
      "□□□□□□。", 
      "汲井漫隨蘭炷，心情半怯羅衣。", 
      "粉香消盡無人覷，只門外、子規啼。"
    ], 
    "rhythmic": "西江月"
  }, 
  {
    "author": "程垓", 
    "paragraphs": [
      "牆外雨肥梅子，階前水繞荷花。", 
      "陰陰庭戶薰風滿，水紋簟、怯菱芽。", 
      "春盡難憑燕語，日長惟有蜂衛。", 
      "沈香火冷珠簾暮，個人在、碧窗紗。"
    ], 
    "rhythmic": "烏夜啼"
  }, 
  {
    "author": "程垓", 
    "paragraphs": [
      "天女殷勤著意多。", 
      "散花猶記病維摩。", 
      "肯來丈室問云何。", 
      "腰佩摘來煩玉筍，鬢香分處想秋波。", 
      "不知真個有情麼。"
    ], 
    "rhythmic": "浣溪沙"
  }, 
  {
    "author": "程垓", 
    "paragraphs": [
      "遙想當年出鳳雛。", 
      "王□風有未全疏。", 
      "祗今朱紱爲誰紆。", 
      "芳草池塘春夢後，粉香簾幕曉晴初。", 
      "一簪華髮要人梳。"
    ], 
    "rhythmic": "浣溪沙"
  }, 
  {
    "author": "程垓", 
    "paragraphs": [
      "翠葆扶疏傍藥闌。", 
      "亂紅飄灑滿書單。", 
      "清明時節又看看。", 
      "小雨勒成春尾恨，東風偏作夜來寒。", 
      "琴心老盡不須彈。"
    ], 
    "rhythmic": "浣溪沙"
  }, 
  {
    "author": "程垓", 
    "paragraphs": [
      "薄日移影午暑空。", 
      "一杯何事便潮紅。", 
      "扇紈揮盡卻疏慵。", 
      "早睡青懷冰枕外，夜來消息雨荷中。", 
      "不須留燭眩房櫳。"
    ], 
    "rhythmic": "浣溪沙"
  }, 
  {
    "author": "程垓", 
    "paragraphs": [
      "閒倚前榮小扇車。", 
      "晚妝無力嚲雲鴉。", 
      "凝情香落一庭花。", 
      "笑挽清風歸玉枕，懶隨缺月傍窗紗。", 
      "羞紅兩臉上嬌霞。"
    ], 
    "rhythmic": "浣溪沙"
  }, 
  {
    "author": "程垓", 
    "paragraphs": [
      "木落江空又一秋。", 
      "天寒幾日不登樓。", 
      "紅綃帳裏橙猶在，青瑣窗深菊未收。", 
      "新畫閣，小書舟。", 
      "篆煙薰得晚香留。", 
      "只因貪伴開爐酒，惱得紅兒一夜謳。"
    ], 
    "rhythmic": "鷓鴣天"
  }, 
  {
    "author": "程垓", 
    "paragraphs": [
      "淚溼芙蓉城上花。", 
      "片飛何事苦蔘差。", 
      "鎖深不奈鶯無語，巢穩爭如燕有家。", 
      "情未老，鬢先華。", 
      "可憐各自淡生涯。", 
      "桃花不解知人意，猶自沾泥也學他。"
    ], 
    "rhythmic": "鷓鴣天"
  }, 
  {
    "author": "程垓", 
    "paragraphs": [
      "門外鶯寒楊柳。", 
      "正減歡疏酒。", 
      "春陰早是做人愁，更何況、花飛後。", 
      "莫倚東風消瘦。", 
      "有酴醿入手。", 
      "盡偎香玉醉何妨，任花落、愁依舊。"
    ], 
    "rhythmic": "一落索"
  }, 
  {
    "author": "程垓", 
    "paragraphs": [
      "小小腰身相稱。", 
      "更著人心性。", 
      "一聲歌起繡簾陰，都遏住、行雲影。", 
      "聞道玉郎家近。", 
      "被春風勾引。", 
      "從今莫怪一東看，自壓盡、人間韻。"
    ], 
    "rhythmic": "一落索"
  }, 
  {
    "author": "程垓", 
    "paragraphs": [
      "小小紅泥院宇，深深翠色屏帷。", 
      "簇定薰爐酥酒軟，門外東風寒不知。", 
      "恰疑三月時。", 
      "釵影半欹綠子，歌聲輕度紅兒。", 
      "醉裏不愁更漏斷，更要梅花看幾枝。", 
      "起來霜月低。"
    ], 
    "rhythmic": "破陣子"
  }, 
  {
    "author": "程垓", 
    "paragraphs": [
      "斗轉參橫一夜霜。", 
      "玉律聲中，又報新陽。", 
      "起來無緒賦行藏。", 
      "只喜人間，一線添長。", 
      "簾幕垂垂月半廊。", 
      "節物心情，都付椒觴。", 
      "年華漸晚鬢毛蒼。", 
      "身外功名，休苦思量。"
    ], 
    "rhythmic": "一翦梅"
  }, 
  {
    "author": "程垓", 
    "paragraphs": [
      "別時已有重來願。", 
      "誰料情多天不管。", 
      "分明咫尺是青樓，抵死濃雲遮得遍。", 
      "寄聲只倚西飛雁。", 
      "雁落書回空是怨。", 
      "領愁歸去有誰知，水又茫茫山又斷。"
    ], 
    "rhythmic": "木蘭花・玉樓春"
  }, 
  {
    "author": "程垓", 
    "paragraphs": [
      "蘭帷夜色高，繡被春寒擁。", 
      "何事玉樓人，屢踏楊花夢。", 
      "分明相見陳，不道幽情重。", 
      "乞個好因緣，莫待來生種。"
    ], 
    "rhythmic": "生查子"
  }, 
  {
    "author": "虞儔", 
    "paragraphs": [
      "色染鶯黃，枝橫鶴瘦，玉奴蟬蛻花間。", 
      "鉛華不御，慵態盡欹鬟。", 
      "冷淡瑣窗煙霧，來清供、莞爾怡顏。", 
      "狂蜂蝶，還須斂衽，何得傍高閒。", 
      "西山。", 
      "招隱處，寒雲繚繞，流水迴環。", 
      "念風前綽約，雪後清孱。", 
      "別是仙韻道標，應羞對、舞袖弓彎。", 
      "懷真賞，今宵歸夢，一餉許躋攀。"
    ], 
    "rhythmic": "滿庭芳"
  }, 
  {
    "author": "虞儔", 
    "paragraphs": [
      "萬壑千巖秋色裏，歌眉醉眼爭妍。", 
      "一枝嬌柳趁麼弦。", 
      "疑非香案吏，詔到小蓬天。", 
      "樂事便成陳跡也，依人小月娟娟。", 
      "尊前空唱短因緣。", 
      "引船風又起，吹過浙江邊。"
    ], 
    "rhythmic": "臨江仙"
  }, 
  {
    "author": "徐似道", 
    "paragraphs": [
      "茶寮山上一頭陀。", 
      "新來學者麼。", 
      "蝤蛑螃蟹與烏螺。", 
      "知他放幾多。", 
      "有一物，是蜂窩。", 
      "姓牙名老婆。", 
      "雖然無奈得它何。", 
      "如何放得它。"
    ], 
    "rhythmic": "阮郎歸"
  }, 
  {
    "author": "徐似道", 
    "paragraphs": [
      "風緊浪淘生。", 
      "蛟吼鼉鳴。", 
      "家人睡著怕人驚。", 
      "只有一翁捫蝨坐，依約三更。", 
      "雪又打殘燈。", 
      "欲暗還明。", 
      "有誰知我此時情。", 
      "獨對梅花傾一盞，還又詩成。"
    ], 
    "rhythmic": "浪淘沙"
  }, 
  {
    "author": "徐似道", 
    "paragraphs": [
      "西子湖邊春正好，輸他公子王孫。", 
      "落花香趁馬蹄溫。", 
      "暖煙桃葉渡，晴日柳枝門。", 
      "中有能詩狂處士，閒將一鶴隨軒。", 
      "百錢買只下湖船。", 
      "就他弦管裏，醉過杏花天。"
    ], 
    "rhythmic": "瑞鶴仙令・臨江仙", 
    "tags": [
      "西湖"
    ]
  }, 
  {
    "author": "徐似道", 
    "paragraphs": [
      "道學從來不則聲。", 
      "行也東銘。", 
      "坐也西銘。", 
      "爺孃死後更伶丁。", 
      "也不看經。", 
      "也不齋僧。", 
      "卻言淵子太狂生。", 
      "行也輕輕。", 
      "坐也輕輕。", 
      "他年青史總無名。", 
      "你也能亨。", 
      "我也能亨。"
    ], 
    "rhythmic": "一剪梅・一翦梅"
  }, 
  {
    "author": "徐似道", 
    "paragraphs": [
      "問竹平安，點花番次。"
    ], 
    "rhythmic": "失調名"
  }, 
  {
    "author": "徐安國", 
    "paragraphs": [
      "青梅骨瘦，已有生春意。", 
      "椒萼露微花，便覺香魂旖旎。", 
      "惜花公子，可是賦情深，攜瘦竹，繞疏籬，終日成孤倚。", 
      "賞心樂事，又也何曾廢。", 
      "煙露溼鉛華，誤啼妝、三年客裏。", 
      "江南芳信，政自不愆期，吳山遠，越山長，夢寐添憔悴。"
    ], 
    "rhythmic": "驀山溪"
  }, 
  {
    "author": "徐安國", 
    "paragraphs": [
      "翠幕圍香夜正遲。", 
      "紅麟生焰燭交輝。", 
      "纖腰趁拍輕於柳，嬌面添妝韻似梅。", 
      "凝遠恨，惜芳期。", 
      "十年幽夢彩雲飛。", 
      "多情不管霜髯滿，猶欲杯翻似舊時。"
    ], 
    "rhythmic": "鷓鴣天"
  }, 
  {
    "author": "徐安國", 
    "paragraphs": [
      "揮手華堂，重整頓、選花場屋。", 
      "撩鼻觀、飛浮雜沓，異香芬馥。", 
      "金縷尚餘閒態度，冰姿早作新妝束。", 
      "恨尊前、缺典費思量，無松竹。", 
      "蜂蝶恨，何時足。", 
      "桃李怨，成粗俗。", 
      "爲情深、拼了一生愁獨。", 
      "菊信謾勞頻探問，蘭心未許相隨逐。", 
      "想從今、無暇斸薔薇，鋤罌粟。"
    ], 
    "rhythmic": "滿江紅"
  }, 
  {
    "author": "徐安國", 
    "paragraphs": [
      "爭獻交酬，消受取、真山真水。", 
      "供不盡、杯螺浮碧，髻鬟擁翠。", 
      "莫便等閒嗟去國，固因特地經仙裏。", 
      "奉周旋、惟有老先生，門堪倚。", 
      "追往駕，煙宵裏。", 
      "終舊學，今無計。", 
      "嘆白頭猶記，壯年標緻。", 
      "一樂堂深文益著，風雩亭在詞難繼。", 
      "問有誰、熟識晦庵心，南軒意。"
    ], 
    "rhythmic": "滿江紅"
  }, 
  {
    "author": "黃人傑", 
    "paragraphs": [
      "異鄉中，行色裏，隨分慶初度。", 
      "老子今年，五十又還五。", 
      "任他坎止流行，吳頭楚尾，本來是、乾坤逆旅。", 
      "貴和富。", 
      "此事都付浮雲，無必也無固。", 
      "用即爲龍，不用即爲鼠。", 
      "便教老卻英雄，草廬煙舍，也須有、著閒人處。"
    ], 
    "rhythmic": "祝英臺・祝英臺近"
  }, 
  {
    "author": "黃人傑", 
    "paragraphs": [
      "年時今日，御雙鳧曾到、蓬壺方丈。", 
      "元是王孫生此夕，紅紫嬌春成行。", 
      "數曲欄幹，一雙蓂莢，正傍瑤階長。", 
      "風簾斜處，有時新燕來往。", 
      "猶記不住稱觴，揮毫著語，更與書扁榜。", 
      "轉首還逢湯餅客，景物依然和暢。", 
      "待賦新詞，說些消息，教倩飛瓊唱。", 
      "南班虛席，看隨丹詔東上。"
    ], 
    "rhythmic": "酹江月・念奴嬌"
  }, 
  {
    "author": "黃人傑", 
    "paragraphs": [
      "秋色滿西湖，雨添新綠。", 
      "一派煙光望中足。", 
      "清香十里，畫舸去來相逐。", 
      "酒酣時聽得，漁家曲。", 
      "人道似郎，郎還第六。", 
      "雲水相逢未諳熟。", 
      "晚來風靜，閒浸幾枝紅玉。", 
      "水神應不禁，江妃浴。"
    ], 
    "rhythmic": "感皇恩", 
    "tags": [
      "西湖"
    ]
  }, 
  {
    "author": "黃人傑", 
    "paragraphs": [
      "西湖勝絕，有棲雲樓觀，蟠空丘壑。", 
      "玉鑑光中天不老，人在蓬壺行樂。", 
      "畫舫藏春，垂楊繫馬，幽處笙簫作。", 
      "京華狂客，也忘身世飄泊。", 
      "行時載酒尋芳，湖灣堤曲，放浪紅塵腳。", 
      "借景留歡排日醉，不負鶯花盟約。", 
      "忍緩東風，耐煩遲日，休恁匆匆著。", 
      "溫存桃李，莫教一頓開卻。"
    ], 
    "rhythmic": "念奴嬌", 
    "tags": [
      "西湖"
    ]
  }, 
  {
    "author": "黃人傑", 
    "paragraphs": [
      "的皪江梅共蠟梅。", 
      "剪金裁玉一時開。", 
      "黃姑相伴雪兒來。", 
      "別駕公餘無個事，得將詩酒與栽培。", 
      "爲春留客小徘徊。"
    ], 
    "rhythmic": "浣溪沙"
  }, 
  {
    "author": "黃人傑", 
    "paragraphs": [
      "煙雨不多時，肥得梅如許。", 
      "早有點兒酸，誚沒星兒苦。", 
      "飛燕惡禁持，又待銜春去。", 
      "容著水精鹽，覓個調羹處。"
    ], 
    "rhythmic": "生查子"
  }, 
  {
    "author": "黃人傑", 
    "paragraphs": [
      "恰則年時。", 
      "風前雪底，初見南枝。", 
      "可㬠匆匆，花才清瘦，子已紅肥。", 
      "安排酒盞相隨。", 
      "看金彈、累累四垂。", 
      "渴後情懷，鼎中風味，惟有心知。"
    ], 
    "rhythmic": "柳梢青"
  }, 
  {
    "author": "黃人傑", 
    "paragraphs": [
      "翠環驚報，葉底梅如彈。", 
      "小摘試嘗看，齒微酸、生香不斷。", 
      "煙丸露顆，肥得頰兒紅，還欲近，淺黃時，風雨催殘半。", 
      "何如珍重，剩著冰盤薦。", 
      "持酒勸飛仙，似江梅、累累子滿。", 
      "饒將風味，成就與東君，隨鼎鼐，著形鹽，早趁調羹便。"
    ], 
    "rhythmic": "驀山溪"
  }, 
  {
    "author": "黃人傑", 
    "paragraphs": [
      "小隊旌旗，又催送、元戎領客。", 
      "政十頃、荷香微度，草煙橫碧。", 
      "楊柳參差新合翠，水天上下俱齊色。", 
      "傍野橋、容與繞重湖，嚴城側。", 
      "花作陣，舟爲宅。", 
      "敲羯鼓，鳴羌笛。", 
      "漸夜涼風進，酒杯無力。", 
      "遙想漢中雞肋地，未應萬里回金勒。", 
      "看便隨、飛詔下南州，朝京國。"
    ], 
    "rhythmic": "滿江紅"
  }, 
  {
    "author": "蔡戡", 
    "paragraphs": [
      "纖手工夫，採絲五色交相映。", 
      "同心端正。", 
      "上有雙鴛並。", 
      "皓腕輕纏，結就相思病。", 
      "憑誰信。", 
      "玉肌寬盡。", 
      "卻繫心兒緊。"
    ], 
    "rhythmic": "點絳脣"
  }, 
  {
    "author": "蔡戡", 
    "paragraphs": [
      "肅霜靡衰草，驟雨洗寒空。", 
      "刀弓鬥力增勁，萬馬驟西風。", 
      "細看外圍合陣，忽變橫斜曲直，妙在指麾中。", 
      "號令肅諸將，談笑聽元戎。", 
      "坐中客，休笑我，已衰翁。", 
      "十年重到，今日此會與誰同。", 
      "差把龍鍾鶴髮，來對虎頭燕頷，年少總英雄。", 
      "飛鏃落金碗，酣醉吸長虹。"
    ], 
    "rhythmic": "水調歌頭"
  }, 
  {
    "author": "蔡戡", 
    "paragraphs": [
      "擁節出閩嶠，易鎮上岷山。", 
      "東西嶮岨，分陝初不在榮觀。", 
      "痛念兩河未復，獨作中流砥柱，屹若障狂瀾。", 
      "極目神京遠，百萬虎貔閒。", 
      "趁良時，攄豹略，勇聲歡。", 
      "風飛雷厲，威行逆虜膽生寒。", 
      "漢寢周原如舊，一掃腥羶醜類，談笑定三關。", 
      "識取投機會，莫作等閒看。"
    ], 
    "rhythmic": "水調歌頭"
  }, 
  {
    "author": "何澹", 
    "paragraphs": [
      "庾嶺移來傍桂叢。", 
      "繞花安敢望凌風。", 
      "癯儒合作孤芳伴，四面相看一笑同。", 
      "冰照座，玉橫空。", 
      "雪花零落暗香中。", 
      "有人醉倚闌干畔，付與江南老畫工。"
    ], 
    "rhythmic": "鷓鴣天"
  }, 
  {
    "author": "何澹", 
    "paragraphs": [
      "拍堤芳草隨人去。", 
      "洞口山無重數。", 
      "翦朝露成樹。", 
      "爭晚漁翁住。", 
      "今人忍聽秦人語。", 
      "只有花無今古。", 
      "欲飲仙家壽醑。", 
      "記取橋邊路。"
    ], 
    "rhythmic": "桃源憶故人"
  }, 
  {
    "author": "何澹", 
    "paragraphs": [
      "燈夕筵開，人物共、英詞三絕。", 
      "環坐處、袖中珠玉，郢中春雪。", 
      "紅燭星繁銷夜漏，紫霞香滿催歌拍。", 
      "算新年、何處不風光，三山別。", 
      "雲表殿，千層結。", 
      "花籍錦，添明月。", 
      "更浮屠七塔，萬枝爭發。", 
      "多謝一天驅宿靄，故教三日成佳節。", 
      "更何須、海上覓蓬萊，真仙闕。"
    ], 
    "rhythmic": "滿江紅"
  }, 
  {
    "author": "何澹", 
    "paragraphs": [
      "樂禁初開，平地聳、海山清絕。", 
      "千里內、歡聲和氣，可融霜雪。", 
      "盛事終將椽筆記，新歌翻入梨園拍。", 
      "道古來、南國做元宵，今宵別。", 
      "燈萬碗，花千結。", 
      "星斗上，天浮月。", 
      "向玉繩低處，笙簫高發。", 
      "人物盡誇長樂郡，兒童爭慶燒燈節。", 
      "疑此身、清夢到華胥，朝金闕。"
    ], 
    "rhythmic": "滿江紅"
  }, 
  {
    "author": "何澹", 
    "paragraphs": [
      "好景良辰造物慳。", 
      "一年燈火遽摧殘。", 
      "雨淋夾道星千點，雪阻遊人路九盤。", 
      "停社舞，撤賓筵。", 
      "謾燒銀燭照金蓮。", 
      "不如我入香山社，一盞青燈說夜禪。"
    ], 
    "rhythmic": "鷓鴣天"
  }, 
  {
    "author": "陳三聘", 
    "paragraphs": [
      "薄日輕雲，天氣好、相將祈谷。", 
      "民情喜、頌聲洋溢，清風斯穆。", 
      "飲酒不多元有量，吟詩無數添新軸。", 
      "對古人、一笑我真愚，君無俗。", 
      "斜川路，經行熟。", 
      "黃花在，歸心足。", 
      "問淵明去後，有誰能屬。", 
      "神武衣冠驚夢裏，江湖漁釣論心曲。", 
      "但從今、散發更披襟，誰能束。"
    ], 
    "rhythmic": "滿江紅"
  }, 
  {
    "author": "陳三聘", 
    "paragraphs": [
      "天豈無情，天若道、有情也老。", 
      "功名事、問天因甚，蒙人不了。", 
      "好伴雲煙耕谷口，休將翰墨傳江表。", 
      "算鬢邊、能得幾春風，驚秋早。", 
      "陶令尹，張京兆。", 
      "懷舒嘯，貪榮耀。", 
      "盡南柯一夢，漏殘鍾曉。", 
      "滕閣暮霞孤鶩舉，庾樓明月烏飛繞。", 
      "念老來、於此興無窮，知音少。"
    ], 
    "rhythmic": "滿江紅"
  }, 
  {
    "author": "陳三聘", 
    "paragraphs": [
      "紺縠浮空，山擁髻、晚來風急。", 
      "吹驟雨、藕花千柄，豔妝新浥。", 
      "窺鑑粉光猶有淚，凌波羅襪何曾溼。", 
      "訝漢宮、朝罷玉皇歸，凝情立。", 
      "尊前恨，歌三疊。", 
      "身外事，輕飛葉。", 
      "悵當年空擊，誓江孤楫。", 
      "雲色遠連平野盡，夕陽偏傍疏林入。", 
      "看月明、冷浸碧琉璃，君須吸。"
    ], 
    "rhythmic": "滿江紅"
  }, 
  {
    "author": "陳三聘", 
    "paragraphs": [
      "斜日熔金，三萬頃、棹歌齊舉。", 
      "風不動、採蘋雙槳，翠鬟相語。", 
      "月殿欲浮蟾兔魄，海神不放魚龍舞。", 
      "到今宵、秋氣十分清，無今古。", 
      "君試喚，扁舟侶。", 
      "來伴我，瀟湘渚。", 
      "共夷猶春浪，笑歌秋浦。", 
      "霸越獨高身退後，塵纓未濯人誰許。", 
      "嘆酒杯、不到子陵臺，劉伶土。"
    ], 
    "rhythmic": "滿江紅"
  }, 
  {
    "author": "陳三聘", 
    "paragraphs": [
      "當年漁隱，路轉桃溪匯。", 
      "流水下，青山外。", 
      "客行花徑曲，月上鬆門對。", 
      "撐艇子，雪中蓑笠親曾載。", 
      "老去誰傾蓋。", 
      "腰瘦頻移帶。", 
      "人健否，花仍在。", 
      "明年春更好，來向花前醉。", 
      "青鬢改，恁時難拼千金買。"
    ], 
    "rhythmic": "千秋歲"
  }, 
  {
    "author": "陳三聘", 
    "paragraphs": [
      "酒力先從臉暈生。", 
      "粉妝新麗笑相迎。", 
      "曉寒高護彩雲輕。", 
      "不語似愁春力淺，有情應恨燭花明。", 
      "更於何處覓傾城。"
    ], 
    "rhythmic": "浣溪沙"
  }, 
  {
    "author": "陳三聘", 
    "paragraphs": [
      "翠幕遮籠錦一叢。", 
      "尊前初見淺深紅。", 
      "淡雲和月影蔥蘢。", 
      "醉態只疑春睡裏，啼妝愁聽雨聲中。", 
      "更燒銀燭醉東風。"
    ], 
    "rhythmic": "浣溪沙"
  }, 
  {
    "author": "陳三聘", 
    "paragraphs": [
      "不怕春寒更出遊。", 
      "蘭橈飛動卻驚鷗。", 
      "煙光佳處輒遲留。", 
      "屏曲未曾歌醉夢，眉尖空只鎖閒愁。", 
      "從教絲柳絆行舟。"
    ], 
    "rhythmic": "浣溪沙"
  }, 
  {
    "author": "陳三聘", 
    "paragraphs": [
      "越浦潮來信息通。", 
      "吳山不見暮雲重。", 
      "人生何事各西東。", 
      "煙外好花紅淺淡，雨餘芳草綠蔥蘢。", 
      "苦無歡意敵春濃。"
    ], 
    "rhythmic": "浣溪沙"
  }, 
  {
    "author": "陳三聘", 
    "paragraphs": [
      "點檢尊前花柳叢。", 
      "於中偏佔牡丹風。", 
      "等閒言語慣迎逢。", 
      "扇影不搖珠的皪，釵樑斜嚲玉玲瓏。", 
      "夢魂長向楚江東。"
    ], 
    "rhythmic": "浣溪沙"
  }, 
  {
    "author": "陳三聘", 
    "paragraphs": [
      "不躍銀鞍與繡韉。", 
      "曲筇芒蹺見衰年。", 
      "尋幽來立渡頭船。", 
      "碧澗芹羹珍下箸，紅蓮香飯樂歸田。", 
      "不妨尊酒興悠然。"
    ], 
    "rhythmic": "浣溪沙"
  }, 
  {
    "author": "陳三聘", 
    "paragraphs": [
      "簾押低垂月影疏。", 
      "梅枝和雪玉相扶。", 
      "兒家春信入來無。", 
      "半墜寶釵慵覽鏡，任偏羅髻卻拈書。", 
      "琴心誰與問相如。"
    ], 
    "rhythmic": "浣溪沙"
  }, 
  {
    "author": "陳三聘", 
    "paragraphs": [
      "朝來和氣滿西山。", 
      "拄頰小闌干。", 
      "柳色野塘幽興，梅花紙帳輕寒。", 
      "三杯淡酒，玉腴蔬嫩，青縷堆盤。", 
      "細寫池塘詩夢，玉人翦做春幡。"
    ], 
    "rhythmic": "朝中措"
  }, 
  {
    "author": "陳三聘", 
    "paragraphs": [
      "求田何處是生涯。", 
      "雙鬢已先華。", 
      "隨分夏涼冬暖，賞心秋月春花。", 
      "吾年如此，愁來問酒，困後呼茶。", 
      "結社竹林詩老，卜鄰江上漁家。"
    ], 
    "rhythmic": "朝中措"
  }, 
  {
    "author": "陳三聘", 
    "paragraphs": [
      "去年曾醉杏花坊。", 
      "柳色間輕黃。", 
      "重覓舊時行跡，春風滿路梅香。", 
      "平沙岸草，夫差故國，知是吾鄉。", 
      "夢斷數聲柔櫓，只應已過橫塘。"
    ], 
    "rhythmic": "朝中措"
  }, 
  {
    "author": "陳三聘", 
    "paragraphs": [
      "草堂春過一分餘。", 
      "幽事酒醒初。", 
      "琴調細鳴焦木，矢聲不斷銅壺。", 
      "關心藥裹，忘年蓑笠，自著潛夫。", 
      "雨後長鑱東麓，月明短艇西湖。"
    ], 
    "rhythmic": "朝中措", 
    "tags": [
      "西湖"
    ]
  }, 
  {
    "author": "陳三聘", 
    "paragraphs": [
      "秋山橫截半湖光。", 
      "湖渚橘枝黃。", 
      "紈扇罷搖蟾影，練衣已怯風涼。", 
      "插紅裂蟹，銀絲鱠鯽，莫負傳觴。", 
      "醉裏乾坤廣大，人間寵辱兼忘。"
    ], 
    "rhythmic": "朝中措"
  }, 
  {
    "author": "陳三聘", 
    "paragraphs": [
      "閶闔城西山四面。", 
      "鴨綠鱗鱗，輕拍橫塘岸。", 
      "一陣東風羊角轉。", 
      "望中已覺孤帆遠。", 
      "獨恨尋芳來較晚。", 
      "柘老桑稠，農務村村遍。", 
      "山鳥勸酤官酒賤。", 
      "炊煙深巷聽繅繭。"
    ], 
    "rhythmic": "蝶戀花"
  }, 
  {
    "author": "陳三聘", 
    "paragraphs": [
      "別後驚人遠，歸心怯櫓柔。", 
      "晚天涼思冷於秋。", 
      "冷浸一溪明月、水彌流。", 
      "醉裏狂仍在，吟餘趣極幽。", 
      "夜深何用數更籌。", 
      "別有好風吹酒、不須求。"
    ], 
    "rhythmic": "南柯子・南歌子"
  }, 
  {
    "author": "陳三聘", 
    "paragraphs": [
      "煙樹觀前浦，風蘋聽遠洲。", 
      "等閒來上水邊樓。", 
      "悵望天涯、何處有歸舟。", 
      "香斷燈花夜，歌停扇影秋。", 
      "欲緘尺素說離愁。", 
      "不見雙魚、空有大江流。"
    ], 
    "rhythmic": "南柯子・南歌子"
  }, 
  {
    "author": "陳三聘", 
    "paragraphs": [
      "月傍雲頭吐，風將雨腳吹。", 
      "夜深烏鵲向南飛。", 
      "應是星娥顰恨、入雙眉。", 
      "舊怨垂千古，新歡只片時。", 
      "一年屈指數佳期。", 
      "到得佳期別了、又相思。"
    ], 
    "rhythmic": "南柯子・南歌子"
  }, 
  {
    "author": "陳三聘", 
    "paragraphs": [
      "玉鑑十分滿，清露一年秋。", 
      "漂流蹤跡，誰念楚尾與吳頭。", 
      "此夜刮明塵眼。", 
      "望極好張詩膽。", 
      "何處有高樓。", 
      "浩蕩銀潢冷，縹緲白雲浮。", 
      "笑勞生，難坎止，亦乘流。", 
      "闌干拍碎，清夜起舞不勝愁。", 
      "萬里關河依舊。", 
      "一寸功名烏有。", 
      "清淚滴衣裘。", 
      "老去心空在，歸夢繞蘋洲。"
    ], 
    "rhythmic": "水調歌頭"
  }, 
  {
    "author": "陳三聘", 
    "paragraphs": [
      "有客念行役，勁氣凜於秋。", 
      "男兒未老，銜命如虜亦風流。", 
      "決定平戎方略，恢復舊燕封壤，安用割鴻溝。", 
      "莫獻肅霜馬，好衣白狐裘。", 
      "我何人，懷壯節，但凝愁。", 
      "平生未逢知己，噲伍實堪羞。", 
      "金馬文章何在，玉鼎勳庸何有，一笑等雲浮。", 
      "拼斷好風月，羯鼓打梁州。"
    ], 
    "rhythmic": "水調歌頭"
  }, 
  {
    "author": "陳三聘", 
    "paragraphs": [
      "詩眼曾逢花面，畫圖還識春嬌。", 
      "當年風格太妖饒。", 
      "粉膩酥柔更好。", 
      "酒暈不溫香臉，玉慵猶怯輕綃。", 
      "春風別後又秋高。", 
      "再見只應人老。"
    ], 
    "rhythmic": "西江月"
  }, 
  {
    "author": "陳三聘", 
    "paragraphs": [
      "春事已濃多日，遊人偏盛今年。", 
      "梨花寒食雨餘天。", 
      "鴨綠含風浪淺。", 
      "翠袖半黏飛粉，羅衣尚怯輕寒。", 
      "不辭歸路委香鈿。", 
      "門外東風如箭。"
    ], 
    "rhythmic": "西江月"
  }, 
  {
    "author": "陳三聘", 
    "paragraphs": [
      "銀潢仙仗，離多會少，朝暮世情休妒。", 
      "夜深風露灑然秋，又莫是、輕分淚雨。", 
      "雲收霧散，漏殘更盡，遙想雙星情緒。", 
      "憑誰批敕訴天公，待留住、今宵休去。"
    ], 
    "rhythmic": "鵲橋仙"
  }, 
  {
    "author": "陳三聘", 
    "paragraphs": [
      "搖落丹楓素秋後。", 
      "舞長亭、尚餘衰柳。", 
      "別夢迴、憶得霜柑分我，應自有、濃香噀手。", 
      "宿酲誰解三杯酒。", 
      "曉山橫、望中銜鬥。", 
      "人去也、縱得相逢似舊，問當日、紅顏在否。"
    ], 
    "rhythmic": "宜男草"
  }, 
  {
    "author": "陳三聘", 
    "paragraphs": [
      "綠水黏天淨無浪。", 
      "轉東風、縠紋微漲。", 
      "箇中趣、莫遣人知，容我日日、扁舟獨往。", 
      "平生書癖已無恙。", 
      "解名繮、更逃羈網。", 
      "春近也、梅柳頻看，枝上玉蕊、金絲暗長。"
    ], 
    "rhythmic": "宜男草"
  }, 
  {
    "author": "陳三聘", 
    "paragraphs": [
      "雲衣薄。", 
      "春晴自有東風掠。", 
      "東風掠。", 
      "試聽枝上，幾聲乾鵲。", 
      "曲屏心事新題卻。", 
      "離愁何用堆眉角。", 
      "堆眉角。", 
      "今朝莫是，打頭風惡。"
    ], 
    "rhythmic": "秦樓月・憶秦娥"
  }, 
  {
    "author": "陳三聘", 
    "paragraphs": [
      "花前狹。", 
      "翠茵圍坐花陰合。", 
      "花陰合。", 
      "閒情不似，一雙狂蝶。", 
      "春溝何處尋紅葉。", 
      "春寒料想羅衣怯。", 
      "羅衣怯。", 
      "午醺醒未，翠衾重疊。"
    ], 
    "rhythmic": "秦樓月・憶秦娥"
  }, 
  {
    "author": "陳三聘", 
    "paragraphs": [
      "光風薄。", 
      "楊花欲謝春應覺。", 
      "春應覺。", 
      "一庭紅葉，粉花吹落。", 
      "冶遊無復飛紅索。", 
      "憑高獨上湖邊閣。", 
      "湖邊閣。", 
      "黃昏獨倚，畫闌西角。"
    ], 
    "rhythmic": "秦樓月・憶秦娥"
  }, 
  {
    "author": "陳三聘", 
    "paragraphs": [
      "青樓缺。", 
      "樓心人待黃昏月。", 
      "黃昏月。", 
      "入簾無奈，柳綿吹雪。", 
      "誰人弄笛聲嗚咽。", 
      "傷春未解丁香結。", 
      "丁香結。", 
      "鱗鴻何處，路遙江闊。"
    ], 
    "rhythmic": "秦樓月・憶秦娥"
  }, 
  {
    "author": "陳三聘", 
    "paragraphs": [
      "青膏集。", 
      "新雷忽起龍蛇蟄。", 
      "龍蛇蟄。", 
      "柳塘風快，水流聲急。", 
      "傷心有淚憑誰浥。", 
      "尊前容易青衫溼。", 
      "青衫溼。", 
      "渡頭人去，野船鷗立。"
    ], 
    "rhythmic": "秦樓月・憶秦娥"
  }, 
  {
    "author": "陳三聘", 
    "paragraphs": [
      "浮雲吹盡，卷長空、千頃都凝寒碧。", 
      "兔杵無聲風露冷，天也應憐人寂。", 
      "故遣姮娥，駕蟾飛上，玉宇元同色。", 
      "天津何事，此時偏界南北。", 
      "不但對影三人，我歌君和，我舞君須拍。", 
      "滌洗胸中愁萬斛，莫問今宵何夕。", 
      "老矣休論，著鞭安用，一笑真狂客。", 
      "夜深歸去，爛然溪上阡陌。"
    ], 
    "rhythmic": "念奴嬌"
  }, 
  {
    "author": "陳三聘", 
    "paragraphs": [
      "晴風麗日，算東君、坼遍梅心桃萼。", 
      "獨有名花開殿後，一笑嫣然如昨。", 
      "黃袂層膚，霞冠高擁，多態春才覺。", 
      "雨巾風帽，故人來趁花約。", 
      "好是羅綺添春，香風環坐，半醉金釵落。", 
      "老去心情難似舊，手拈花枝爲樂。", 
      "麝馥縈愁，妝花凝恨，莫惜金荷酌。", 
      "酒闌花睡，夢魂重到京洛。"
    ], 
    "rhythmic": "念奴嬌"
  }, 
  {
    "author": "陳三聘", 
    "paragraphs": [
      "水空高下，望沈沈一色，渾然蒼碧。", 
      "天籟不鳴涼有露，金氣橫秋寂寂。", 
      "玉宇瓊樓，望中何處，月到天中極。", 
      "御風歸去，不愁衣袂無力。", 
      "此夜飄泊孤篷，短歌誰和，自笑狂蹤跡。", 
      "咫尺藍橋仙路遠，窅窅雲英消息。", 
      "疏影婆娑，恍然身世，我是尊前客。", 
      "一聲悽怨，倚樓誰弄長笛。"
    ], 
    "rhythmic": "念奴嬌"
  }, 
  {
    "author": "陳三聘", 
    "paragraphs": [
      "餘霞飛綺，望長天、頃刻雲容凝碧。", 
      "今夕江皋風力軟，明日波心頭白。", 
      "客舸東流，語離深夜，遣我新愁積。", 
      "春融花麗，定知天相行色。", 
      "別後一紙鄉書，故人相問，好趁秋鴻翼。", 
      "空有佳人千點淚，錦字機中曾織。", 
      "利鎖名繮，古今同是，誰失知誰得。", 
      "來朝愁望，舊樓何處西北。"
    ], 
    "rhythmic": "念奴嬌"
  }, 
  {
    "author": "陳三聘", 
    "paragraphs": [
      "扁舟此計，問當年、誰與尋盟鷗鳥。", 
      "許國勳名彝鼎在，風月不妨吟笑。", 
      "碧草臺邊，紅雲溪上，壽杖扶詩老。", 
      "水浮天處，未應俗駕曾到。", 
      "盛事埒美知章，鑑湖君賜，宸翰今題號。", 
      "指點飛煙輕靄外，有路直通仙島。", 
      "蓑笠漁船，琴書客坐，清夜尊罍倒。", 
      "未須歸去，片蟾初上林表。"
    ], 
    "rhythmic": "念奴嬌"
  }, 
  {
    "author": "陳三聘", 
    "paragraphs": [
      "莫唱驪駒容首聚。", 
      "花徑重來微步。", 
      "從此朝天去。", 
      "故山怨鶴棲猿侶。", 
      "試卜西園春在否。", 
      "無奈濛濛細雨。", 
      "明日長亭路。", 
      "斷魂芳草人何處。"
    ], 
    "rhythmic": "惜分飛"
  }, 
  {
    "author": "陳三聘", 
    "paragraphs": [
      "別來何處，酒醒後，夢難覓。", 
      "晚日溪亭，清曉便掛帆席。", 
      "滿載離愁，指去程、還作江南行客。", 
      "目斷層城，數迢迢山驛。", 
      "素巾空染，淚痕斑、應是暗中滴。", 
      "記得輕分，玉簫猶自悽咽。", 
      "昨夜東風，梅柳驚春色。", 
      "料伊也、沒心情，過卻好天良夕。"
    ], 
    "rhythmic": "夢玉人引"
  }, 
  {
    "author": "陳三聘", 
    "paragraphs": [
      "倚闌干久，人不見，暮雲碧。", 
      "芳草池塘，春夢暗驚詩客。", 
      "昨夜溪梅，向空山、雪裏輕勻顏色。", 
      "好贈行人，折枝南枝北。", 
      "雨巾風帽，昔追遊、誰念舊蹤跡。", 
      "料得疏籬，暗香時度風息。", 
      "淡月微雲，有何人消得。", 
      "便歸去、踏溪橋，慰我經年思憶。"
    ], 
    "rhythmic": "夢玉人引"
  }, 
  {
    "author": "陳三聘", 
    "paragraphs": [
      "紅紫不將春住。", 
      "風定更飄無數。", 
      "溪漲綠含風，短艇晚橫沙渡。", 
      "歸去。", 
      "歸去。", 
      "肯念西池鴛鷺。"
    ], 
    "rhythmic": "如夢令"
  }, 
  {
    "author": "陳三聘", 
    "paragraphs": [
      "珍重故人相許。", 
      "來向水亭幽處。", 
      "文字間金釵，消盡晚天微暑。", 
      "無雨。", 
      "無雨。", 
      "不比尋常端午。"
    ], 
    "rhythmic": "如夢令"
  }, 
  {
    "author": "陳三聘", 
    "paragraphs": [
      "筇枝探得梅開了。", 
      "青鞋漸踏江頭草。", 
      "日日作東風。", 
      "海棠相次紅。", 
      "離多良會少。", 
      "此計應須早。", 
      "莫待作行人。", 
      "卻將愁送春。"
    ], 
    "rhythmic": "菩薩蠻"
  }, 
  {
    "author": "陳三聘", 
    "paragraphs": [
      "春城辦得紅蕖了。", 
      "紅蕖未點春先到。", 
      "新月入新年。", 
      "方纔今夜圓。", 
      "雲屏誰爲隔。", 
      "腸斷金釵客。", 
      "好語寫春幡。", 
      "都教席上看。"
    ], 
    "rhythmic": "菩薩蠻"
  }, 
  {
    "author": "陳三聘", 
    "paragraphs": [
      "楊花滿院飛紅索。", 
      "春光不似人情薄。", 
      "樓閣斷霞明。", 
      "梨花開晚晴。", 
      "玉虯香散後。", 
      "扶困三杯酒。", 
      "不是聽思歸。", 
      "歸心思此時。"
    ], 
    "rhythmic": "菩薩蠻"
  }, 
  {
    "author": "陳三聘", 
    "paragraphs": [
      "夜飲只愁更漏促，留連笑罥薔薇。", 
      "歌聲繚繞徹簾幃。", 
      "坐中清淚落，樑上暗塵飛。", 
      "重睹舞腰驚束素，不應更褪羅衣。", 
      "別來容易見來稀。", 
      "次公狂已甚，不醉亦忘歸。"
    ], 
    "rhythmic": "臨江仙"
  }, 
  {
    "author": "陳三聘", 
    "paragraphs": [
      "白首故人重會面，論交爾汝忘形。", 
      "從今心跡喜雙清。", 
      "飛鴻追往事，爲蝶笑餘生。", 
      "琥珀杯濃春正好，此懷端爲君傾。", 
      "舊時猿鶴敢寒盟。", 
      "鳩居從拙計，鵬翼任高程。"
    ], 
    "rhythmic": "臨江仙"
  }, 
  {
    "author": "陳三聘", 
    "paragraphs": [
      "凝雲不動。", 
      "玉海無聲千丈凍。", 
      "來倚闌干。", 
      "襟袖憑虛徹骨寒。", 
      "歸心易折。", 
      "後夜月明應恨別。", 
      "罨畫圖邊。", 
      "著我披蓑上釣船。"
    ], 
    "rhythmic": "減字木蘭花"
  }, 
  {
    "author": "陳三聘", 
    "paragraphs": [
      "東籬黃菊。", 
      "細拈香枝人事熟。", 
      "少緩芳尊。", 
      "且醉儂家麴米春。", 
      "老人齋戒。", 
      "底事新來移角帶。", 
      "歸夢相關。", 
      "明月松江萬頃寬。"
    ], 
    "rhythmic": "減字木蘭花"
  }, 
  {
    "author": "陳三聘", 
    "paragraphs": [
      "盈盈嫋嫋。", 
      "欲問卿卿還好好。", 
      "無奈嬌何。", 
      "折折湘裙薄薄羅。", 
      "尊前顧曲。", 
      "舞作迴風花拍促。", 
      "壓盡時流。", 
      "棋裏輸伊一百籌。"
    ], 
    "rhythmic": "減字木蘭花"
  }, 
  {
    "author": "陳三聘", 
    "paragraphs": [
      "先生困熟。", 
      "萬卷書中聊託宿。", 
      "似怯清寒。", 
      "更爇都樑向博山。", 
      "遊仙夢杳。", 
      "啼鳥聲中春又曉。", 
      "未著烏紗。", 
      "獨坐溪亭數落花。"
    ], 
    "rhythmic": "減字木蘭花"
  }, 
  {
    "author": "陳三聘", 
    "paragraphs": [
      "殷勤舉白。", 
      "昨夜東風猶有雪。", 
      "莫恨春遲。", 
      "曾見梅花第一枝。", 
      "陰晴未決。", 
      "早晚清明新火活。", 
      "夢繞秦樓。", 
      "欲趁歸潮上客舟。"
    ], 
    "rhythmic": "減字木蘭花"
  }, 
  {
    "author": "陳三聘", 
    "paragraphs": [
      "酒暈從教上臉丹。", 
      "春愁何事點眉山。", 
      "都將別後深深意，且向尊前細細看。", 
      "多少恨，說應難。", 
      "粉巾空染淚斕斑。", 
      "爐猊箏雁長閒卻，明月樓心夜正寒。"
    ], 
    "rhythmic": "鷓鴣天"
  }, 
  {
    "author": "陳三聘", 
    "paragraphs": [
      "指剝春蔥去採蘋。", 
      "衣絲秋藕不沾塵。", 
      "眼波明處偏宜笑，眉黛愁來也解顰。", 
      "巫峽路，憶行雲。", 
      "幾番曾夢曲江春。", 
      "相逢細把銀釭照，猶恐今宵夢似真。"
    ], 
    "rhythmic": "鷓鴣天"
  }, 
  {
    "author": "陳三聘", 
    "paragraphs": [
      "昨夜東風怒不成。", 
      "曉來猶自掃殘英。", 
      "半酸梅子連枝重，無力楊花到地輕。", 
      "情易感，涕先零。", 
      "玉虯香冷更悽清。", 
      "事如芳草綿綿遠，恨比浮雲冉冉生。"
    ], 
    "rhythmic": "鷓鴣天"
  }, 
  {
    "author": "陳三聘", 
    "paragraphs": [
      "翦碎霜綃巧作團。", 
      "玉纖特地破朝寒。", 
      "疏花好向釵橫見，瘦影難敲月墮看。", 
      "將舊恨，入眉彎。", 
      "不須多樣縷金旛。", 
      "當時千點東風淚，怪見妝成粉未乾。"
    ], 
    "rhythmic": "鷓鴣天"
  }, 
  {
    "author": "陳三聘", 
    "paragraphs": [
      "我欲御天風，飛上廣寒宮闕。", 
      "撼動一輪秋桂，照人間愁絕。", 
      "歸來須著酒消磨，玉面點紅纈。", 
      "起舞爲君狂醉，更何須邀月。"
    ], 
    "rhythmic": "好事近"
  }, 
  {
    "author": "陳三聘", 
    "paragraphs": [
      "枝上幾多春，數點不融香雪。", 
      "縱有筆頭千字，也難誇清絕。", 
      "豔桃穠李敢爭妍，清怨笛中咽。", 
      "試策短筇溪上，看影浮波月。"
    ], 
    "rhythmic": "好事近"
  }, 
  {
    "author": "陳三聘", 
    "paragraphs": [
      "雪後竹枝風，醉夢風吹醒。", 
      "瘦立寒階滿地春，淡月梅花影。", 
      "門外轆轤寒，曉汲喧金井。", 
      "長笛何人更倚樓，玉指風前冷。"
    ], 
    "rhythmic": "卜算子"
  }, 
  {
    "author": "陳三聘", 
    "paragraphs": [
      "澗下水聲寒，壑底松風靜。", 
      "時有清香度竹來，步月尋疏影。", 
      "往事屬東風，試問花應省。", 
      "曾是花前把酒人，別夢溪堂冷。"
    ], 
    "rhythmic": "卜算子"
  }, 
  {
    "author": "陳三聘", 
    "paragraphs": [
      "南北相逢，重借問、古今齊楚。", 
      "燭花紅、夜闌共語。", 
      "悵六朝興廢，但倚空高樹。", 
      "目斷帝鄉，夢迷雁浦。", 
      "故人疏、梅驛斷，音書有數。", 
      "塞鴻歸、過來又去。", 
      "正春濃，依舊作、天涯行旅。", 
      "傷心望極，淡煙細雨。"
    ], 
    "rhythmic": "三登樂"
  }, 
  {
    "author": "陳三聘", 
    "paragraphs": [
      "注望曉山，晴色麗、晨餐應飽。", 
      "縠紋平、漲天渺渺。", 
      "倚藤枝、撐艇子，昔遊曾到。", 
      "江山自古，水雲轉好。", 
      "悵年來、心縱在，盟寒鷗鳥。", 
      "故人中、黑頭漸少。", 
      "問幾時、尋舊約，石磯重掃。", 
      "一竿釣月，鬢霜任老。"
    ], 
    "rhythmic": "三登樂"
  }, 
  {
    "author": "陳三聘", 
    "paragraphs": [
      "久蟄羣虯，猶未肆、新雷初啓。", 
      "鼓東風、雨膏爲洗。", 
      "望橫塘、越溪路，石湖煙水。", 
      "西接洞庭，下連甫裏。", 
      "憶當年、歸計早，扁舟從此。", 
      "祖清風、相門有幾。", 
      "圃堂高、應解笑，紛紛蝸蟻。", 
      "錦囊雪月，更看醉裏。"
    ], 
    "rhythmic": "三登樂", 
    "tags": [
      "洞庭湖"
    ]
  }, 
  {
    "author": "陳三聘", 
    "paragraphs": [
      "一品歸來，強健日、小園幽圃。", 
      "扁舟興、恐天未許。", 
      "想當年、持漢節，衆齊咻楚。", 
      "丹忠此日，盛名千古。", 
      "掞詞章、師海內，緯文經武。", 
      "莫寒盟、故山舊侶。", 
      "到鱸鄉、還又是，秋風斜雨。", 
      "鳴刀鱠雪，未應便去。"
    ], 
    "rhythmic": "三登樂"
  }, 
  {
    "author": "陳三聘", 
    "paragraphs": [
      "風雨晚春天。", 
      "芳興慵慳。", 
      "淺紅稠綠滿園間。", 
      "獨有梨花三四朵，留住春寒。", 
      "年少躍金鞍。", 
      "咫尺關山。", 
      "倦飛如我已知還。", 
      "灑向東風千點淚，衣上重看。"
    ], 
    "rhythmic": "浪淘沙"
  }, 
  {
    "author": "陳三聘", 
    "paragraphs": [
      "融融睡覺東風息。", 
      "行到溪亭側。", 
      "一枝梅玉似人人。", 
      "索笑依然消瘦、不禁春。", 
      "相逢試問情多少。", 
      "應怪山翁老。", 
      "翠羅高護結花鄰。", 
      "一任餘芳爭學、捧心顰。"
    ], 
    "rhythmic": "虞美人"
  }, 
  {
    "author": "陳三聘", 
    "paragraphs": [
      "天公意向人情滿。", 
      "燈月教同看。", 
      "中秋雖是十分明。", 
      "不比今宵處處、有華燈。", 
      "豔桃穠李歌闌後。", 
      "更醉青樓酒。", 
      "不妨飲盡玉東西。", 
      "橫笛聲中春色、要君知。"
    ], 
    "rhythmic": "虞美人"
  }, 
  {
    "author": "陳三聘", 
    "paragraphs": [
      "飛瓊曉壓梅枝重。", 
      "酒面羊羔凍。", 
      "誰將縞帶逐車翻。", 
      "明月秦樓昨夜、不勝寒。", 
      "何須捲起重簾幕。", 
      "愁怕春羅薄。", 
      "玉杯持勸醉厭厭。", 
      "無奈有人籠袖、出香尖。"
    ], 
    "rhythmic": "虞美人"
  }, 
  {
    "author": "陳三聘", 
    "paragraphs": [
      "乾紅翦碎煩纖玉。", 
      "相併黃金粟。", 
      "漢宮素面說明妃。", 
      "馬上秋風應解、著燕支。", 
      "黃昏小樹堪愁絕。", 
      "不比梅花月。", 
      "滿天風露透肌涼。", 
      "插取雙枝歸去、是誰香。"
    ], 
    "rhythmic": "虞美人"
  }, 
  {
    "author": "陳三聘", 
    "paragraphs": [
      "東風寒絕。", 
      "江城待得花枝發。", 
      "欲知此夜碧天闊。"
    ], 
    "rhythmic": "醉落魄・一斛珠"
  }, 
  {
    "author": "陳三聘", 
    "paragraphs": [
      "酸。", 
      "何人爲我，丁寧驛使，來到江干。"
    ], 
    "rhythmic": "眼兒媚"
  }, 
  {
    "author": "石孝友", 
    "paragraphs": [
      "君恩九鼎重，臣命一毫輕。", 
      "出身事主，剛甚須作不平鳴。", 
      "老卻西山薇蕨，閒損南窗鬆菊，羞死漢公卿。", 
      "豺狼敢橫道，草木要知名。", 
      "秋已素，人又去，若爲情。", 
      "長沙何在，風送嗚咽暮潮聲。", 
      "舉棹卻尋歸路，揮麈莫談時事，得酒且頻傾。", 
      "一片古時月，千里伴君行。"
    ], 
    "rhythmic": "水調歌頭"
  }, 
  {
    "author": "石孝友", 
    "paragraphs": [
      "雪梅清瘦，月桂圓冷，天街新霽。", 
      "想帝輦、三朝薄暮，催促燭龍開扇雉。", 
      "正拜舞、捧玉卮爲壽，花滿香鋪鳳髓。", 
      "罄禹穴、胥濤萬頃，春入南山聲裏。", 
      "鼎軸元老詩書帥。", 
      "體宸衷、雙奉親意。", 
      "勤色養、行春惜花，夜歡宴、瑤池衣彩戲。", 
      "鼓淑氣、遍湖山千里。", 
      "驚破慳紅澀翠。", 
      "笑那個癡兒無賴。", 
      "打得金魚墜地。", 
      "休念太守當年，曾手把青藜照字。", 
      "對珠簾雲棟，收拾太平歌舞輟。", 
      "慶母愛、小寬王事。", 
      "餘瀝□腸，看不日、歸步沙堤，又贊重華孝治。"
    ], 
    "rhythmic": "寶鼎現"
  }, 
  {
    "author": "石孝友", 
    "paragraphs": [
      "何須著粉更施朱。", 
      "元不在妝梳。", 
      "尋常結束，珊珊環佩，短短裙襦。", 
      "花羞柳妒空撩亂，冰雪做肌膚。", 
      "而今便好，小名弄玉，小字瓊奴。"
    ], 
    "rhythmic": "眼兒媚"
  }, 
  {
    "author": "石孝友", 
    "paragraphs": [
      "愁雲淡淡雨瀟瀟。", 
      "暮暮復朝朝。", 
      "別來應是，眉峯翠減，腕玉香銷。", 
      "小軒獨坐相思處，情緒好無聊。", 
      "一叢萱草，幾竿修竹，數葉芭蕉。"
    ], 
    "rhythmic": "眼兒媚"
  }, 
  {
    "author": "石孝友", 
    "paragraphs": [
      "一霎狂雲驚雨過，月華恰到簾帷。", 
      "檻前疊石翠參差。", 
      "洞房相見處，燈火乍涼時。", 
      "睡玉眠花愁夜短，匆匆共惜佳期。", 
      "風梧不動酒醒遲。", 
      "好同蝴蝶夢，飛上鳳皇枝。"
    ], 
    "rhythmic": "臨江仙"
  }, 
  {
    "author": "石孝友", 
    "paragraphs": [
      "醉袖吟鞭行色裏，帽檐低處風斜。", 
      "晚山一半被雲遮。", 
      "殘陽明遠水，古木集棲鴉。", 
      "暮去朝來緣底事，不如早早還家。", 
      "曲屏深幌小窗紗。", 
      "翠沾眉上柳，紅搵臉邊花。"
    ], 
    "rhythmic": "臨江仙"
  }, 
  {
    "author": "石孝友", 
    "paragraphs": [
      "買笑當歌何處好，小樓四面江山。", 
      "玉梅枝上卸餘寒。", 
      "雨隨春到急，風向晚來顛。", 
      "任自腰圍都瘦損，肯教歡意闌珊。", 
      "引杯相屬莫留殘。", 
      "花如人競好，人與月爭圓。"
    ], 
    "rhythmic": "臨江仙"
  }, 
  {
    "author": "石孝友", 
    "paragraphs": [
      "枕上鶯聲初破睡，峭寒輕透簾幃。", 
      "起來惆悵有誰知。", 
      "雨狂風轉急，揉損好花枝。", 
      "薄倖別來春又老，等閒誤卻佳期。", 
      "斜陽影裏立多時。", 
      "遠山何事□，相對蹙修眉。"
    ], 
    "rhythmic": "臨江仙"
  }, 
  {
    "author": "石孝友", 
    "paragraphs": [
      "常記夢雲樓上住，殘燈影裏遲留。", 
      "依稀綠慘更紅羞。", 
      "露痕雙臉淚，山樣兩眉愁。", 
      "數片輕帆天際去，雲濤煙浪悠悠。", 
      "今宵獨宿古江頭。", 
      "水腥魚菜市，風碎荻花洲。"
    ], 
    "rhythmic": "臨江仙"
  }, 
  {
    "author": "石孝友", 
    "paragraphs": [
      "收拾眉尖眼尾情。", 
      "當筵相見便相親。", 
      "偷傳翡翠歌中意，暗合鴛鴦夢裏身。", 
      "雲態度，月精神。", 
      "月流雲散兩無情。", 
      "覺來一枕淒涼恨，不敢分明說向人。"
    ], 
    "rhythmic": "鷓鴣天"
  }, 
  {
    "author": "石孝友", 
    "paragraphs": [
      "收拾眉尖眼尾情。", 
      "夜來真個夢傾城。", 
      "鴛鴦有底情難盡，蝴蝶無端夢易驚。", 
      "愁一掬，月三更。", 
      "繡幃應好睡輕盈。", 
      "知他莫有相憐分，展轉尋思直到明。"
    ], 
    "rhythmic": "鷓鴣天"
  }, 
  {
    "author": "石孝友", 
    "paragraphs": [
      "別後應憐信息疏。", 
      "西風幾度到庭梧。", 
      "夜來縱有鴛鴦夢，春去空餘蛺蝶圖。", 
      "煙樹遠，塞鴻孤。", 
      "垂垂天影帶平蕪。", 
      "憑誰寫此相思曲，寄與馮川鄭小奴。"
    ], 
    "rhythmic": "鷓鴣天"
  }, 
  {
    "author": "石孝友", 
    "paragraphs": [
      "家在東湖湖上頭。", 
      "別來風月爲誰留。", 
      "落霞孤鶩齊飛處，南浦西山相對愁。", 
      "真了了，好休休。", 
      "莫教辜負菊花秋。", 
      "浮雲富貴何須羨，畫餅聲名肯浪求。"
    ], 
    "rhythmic": "鷓鴣天"
  }, 
  {
    "author": "石孝友", 
    "paragraphs": [
      "花漏聲乾月隱牆。", 
      "琯灰迎曉透新陽。", 
      "物情漸逐雲容好，歡意偏隨日腳長。", 
      "山作鼎，玉爲漿。", 
      "壽杯叢處豔梅妝。", 
      "醉鄉路接華胥國，應夢朝天侍赭黃。"
    ], 
    "rhythmic": "鷓鴣天"
  }, 
  {
    "author": "石孝友", 
    "paragraphs": [
      "玉燭調元黍律勻。", 
      "迎長嘉節屬芳辰。", 
      "雲如惜雨鉤牽雪，梅不禁風漏泄春。", 
      "天意好，物華新。", 
      "偷閒贏取酒邊身。", 
      "太平朝野都無事，且與鶯花作主人。"
    ], 
    "rhythmic": "鷓鴣天"
  }, 
  {
    "author": "石孝友", 
    "paragraphs": [
      "一夜冰澌滿玉壺。", 
      "五更喜氣動洪爐。", 
      "門前桃李知麟集，庭下芝蘭看鯉趨。", 
      "泉脈動，草心蘇。", 
      "日長添得繡工夫。", 
      "試詢補袞彌縫手，真個曾添一線無。"
    ], 
    "rhythmic": "鷓鴣天"
  }, 
  {
    "author": "石孝友", 
    "paragraphs": [
      "一別音塵兩杳然。", 
      "不堪虛度菊花天。", 
      "驚秋遠雁橫斜字，噪晚哀蟬斷續絃。", 
      "好將息，惡姻緣。", 
      "涼宵如水復如年。", 
      "夢魂不怕風波險，飛過江西阿那邊。"
    ], 
    "rhythmic": "鷓鴣天"
  }, 
  {
    "author": "石孝友", 
    "paragraphs": [
      "屏障重重翠幕遮。", 
      "蘭膏煙暖篆香斜。", 
      "相思樹上雙棲翼，連理枝頭並蒂花。", 
      "敧鳳髻，嚲烏紗。", 
      "雲慵雨困興無涯。", 
      "箇中贏取平生事，兔走烏飛一任他。"
    ], 
    "rhythmic": "鷓鴣天"
  }, 
  {
    "author": "石孝友", 
    "paragraphs": [
      "人自蕊宮來，微步香雲擁。", 
      "小試樽前白雪歌，葉葉秋聲動。", 
      "一剪豔波橫，兩點愁山重。", 
      "收拾眉尖眼尾情，作個鴛鴦夢。"
    ], 
    "rhythmic": "卜算子"
  }, 
  {
    "author": "石孝友", 
    "paragraphs": [
      "見也如何暮。", 
      "別也如何遽。", 
      "別也應難見也難，後會難憑據。", 
      "去也如何去。", 
      "住也如何住。", 
      "住也應難去也難，此際難分付。"
    ], 
    "rhythmic": "卜算子"
  }, 
  {
    "author": "石孝友", 
    "paragraphs": [
      "折得月中枝，坐惜青春老。", 
      "及至歸來能幾時，又踏關山道。", 
      "滿眼秋光好。", 
      "相見應須早。", 
      "若趁重陽不到家，只怕黃花笑。"
    ], 
    "rhythmic": "卜算子"
  }, 
  {
    "author": "石孝友", 
    "paragraphs": [
      "冷蕊閟紅香，瘦節攢蒼玉。", 
      "更著堂堂十八翁，取友三人足。", 
      "惜此歲寒姿，移向屏山曲。", 
      "紙帳薰爐結勝緣，故伴仙郎宿。"
    ], 
    "rhythmic": "卜算子"
  }, 
  {
    "author": "石孝友", 
    "paragraphs": [
      "露葉披殘露顆傳。", 
      "明星著地月流天。", 
      "不辭獨賞窮今夜，應爲相逢憶去年。", 
      "辜窈窕，負蟬娟。", 
      "誰知兩處照孤眠。", 
      "姮娥不怕離人怨，有甚心情獨自圓。"
    ], 
    "rhythmic": "鷓鴣天"
  }, 
  {
    "author": "石孝友", 
    "paragraphs": [
      "萬里羈孤困一簞。", 
      "平頭四十誤儒冠。", 
      "舜弦廣播薰風暖，鄒律潛消黍谷寒。", 
      "樓謾倚，劍休彈。", 
      "看君行復上金鑾。", 
      "鳳池波里求餘潤，蚖肆泥中豈久蟠。"
    ], 
    "rhythmic": "鷓鴣天"
  }, 
  {
    "author": "石孝友", 
    "paragraphs": [
      "射虎將軍搴繡帽。", 
      "西園公子南山豹。", 
      "共跨龍媒銜鳳沼。", 
      "風色好。", 
      "宮花御柳迎人笑。", 
      "劍履醒醒天日表。", 
      "集英殿下春來早。", 
      "雙鶚盤空擎百鳥。", 
      "歸來了。", 
      "藍袍錦水光相照。"
    ], 
    "rhythmic": "漁家傲"
  }, 
  {
    "author": "石孝友", 
    "paragraphs": [
      "夜半潮聲來枕上。", 
      "擊殘夢破驚魂蕩。", 
      "見說錢塘雄氣象。", 
      "披衣望。", 
      "碧波堆裏排銀浪。", 
      "月影徘徊天滉漾。", 
      "金戈鐵馬森相向。", 
      "洗盡塵根磨業障。", 
      "增豪放。", 
      "從公筆力詩詞壯。"
    ], 
    "rhythmic": "漁家傲"
  }, 
  {
    "author": "石孝友", 
    "paragraphs": [
      "芙蓉院宇，露下秋容瘦。", 
      "龜鶴仙人獻長壽。", 
      "問蓬山別後，幾度春歸，歸去晚，開得蟠桃廝勾。", 
      "人間遊戲好，鯨背風高，那更相將鳳雛九。", 
      "事蘋蘩，工翰墨，才德兼全，人總道、古今稀有。", 
      "盡從他、烏兔促年華，看綠鬢朱顏，鎮長依舊。"
    ], 
    "rhythmic": "洞仙歌"
  }, 
  {
    "author": "石孝友", 
    "paragraphs": [
      "半千寶運，瑞清朝、誕育人間英物。", 
      "暖律吹灰春到也，遲日光騰東壁。", 
      "婺女雙溪，沈郎八詠，輝映皆冰雪。", 
      "儲精毓秀，幾年一個人傑。", 
      "須信和氣隨人，粉梅欺黛柳，嬌春爭發。", 
      "翠幕重重稱壽處，蓮炬蕙煙明滅。", 
      "鼎席猶虛，九重頻念此，袞衣華髮。", 
      "明年今夜，鳳池應醉花月。"
    ], 
    "rhythmic": "念奴嬌"
  }, 
  {
    "author": "石孝友", 
    "paragraphs": [
      "悶紅顰翠，惜流年、忍對豔陽時節。", 
      "白玉樓成人去後，兩地音塵都絕。", 
      "鸞鑑分飛，夢雲零亂，歡意今衰颯。", 
      "墨痕紅淡，憶曾題遍紅葉。", 
      "須信後約難憑，臂齧鬟剪，也只成虛說。", 
      "滿眼淒涼無限事，付與丁香愁結。", 
      "欲語情酸，臨岐步懶，悵望蘭舟發。", 
      "出門誰伴，淚昏一片孤月。"
    ], 
    "rhythmic": "念奴嬌"
  }, 
  {
    "author": "石孝友", 
    "paragraphs": [
      "平湖閣上，正殘虹掛雨，微雲擎月。", 
      "萬頃琉璃秋向冷，忍便翠銷紅歇。", 
      "北海樽罍，西園遊宴，興逸湖山發。", 
      "飛塵不到，坐移蓬島珠闕。", 
      "莫厭笑口頻開，少年行樂事，轉頭胡越。", 
      "公子多情真愛客，敢憚深杯百罰。", 
      "太一舟輕，芙蓉城鎖，醉指神仙窟。", 
      "乘風歸去，儘教吹亂華髮。"
    ], 
    "rhythmic": "念奴嬌"
  }, 
  {
    "author": "石孝友", 
    "paragraphs": [
      "平湖閣上，正雌霓將卷，雄風初發。", 
      "醉倚危欄吟眺處，月在篷萊溟渤。", 
      "蓬葉香浮，桂華光放，翻動蛟鼉窟。", 
      "踏輪誰信，宓妃曾借塵襪。", 
      "人世景物堪悲，等閒都換了，朱顏雲發。", 
      "遙想廣寒秋到早，閒著幾多空闊。", 
      "太白詩魂，玉川風腋，自有飛仙骨。", 
      "嫦娥爲伴，夜深同駕霜月。"
    ], 
    "rhythmic": "念奴嬌"
  }, 
  {
    "author": "石孝友", 
    "paragraphs": [
      "麥秋天氣，正玉杓斡暑，薰弦鳴律。", 
      "浴佛生朝初過也，還數佳辰三日。", 
      "筮水呈祥，夢熊葉慶，寶運符千一。", 
      "太平朝野，異人端爲時出。", 
      "須信家世蟬聯，乃翁遺範在，子孫逢吉。", 
      "霧隱巢雲聊寄傲，行矣飛英騰實。", 
      "瀑布泉清，爐峯氣秀，光映霞觴溢。", 
      "萱堂爭看，綵衣紅墮雙橘。"
    ], 
    "rhythmic": "念奴嬌"
  }, 
  {
    "author": "石孝友", 
    "paragraphs": [
      "友鶯夢蝶。", 
      "尋花問柳深相結。", 
      "教春去後羣芳歇。", 
      "零落朋遊，辜負好時節。", 
      "眼邊愁緒多於發。", 
      "迢迢一水通吳越。", 
      "舊歡新恨都休說。", 
      "坐暖殘紅，沈醉碧天闊。"
    ], 
    "rhythmic": "醉落魄・一斛珠"
  }, 
  {
    "author": "石孝友", 
    "paragraphs": [
      "鸞孤鳳只。", 
      "而今怎忍輕拋擲。", 
      "知他別後誰憐惜。", 
      "一味恓惶，辜負我思憶。", 
      "雲山萬疊煙波急。", 
      "短書頻寄徵鴻翼。", 
      "相逢後會知何日。", 
      "去也奴哥，千萬好將息。"
    ], 
    "rhythmic": "醉落魄・一斛珠"
  }, 
  {
    "author": "石孝友", 
    "paragraphs": [
      "空庭草積。", 
      "吹花風去春無跡。", 
      "鎖鸞深處應相憶。", 
      "紅染羅巾，顰損眉山碧。", 
      "曲屏塵暗雙鸂鶒。", 
      "醉衾不暖爐煙溼。", 
      "一簾暝色人孤寂。", 
      "夢裏燈殘，心上雨聲滴。"
    ], 
    "rhythmic": "醉落魄・一斛珠"
  }, 
  {
    "author": "石孝友", 
    "paragraphs": [
      "紅嬌翠弱。", 
      "怨人珠淚頻偷落。", 
      "歸期莫負青箋約。", 
      "雨斷雲銷，總是初情薄。", 
      "夜深秋氣生簾幕。", 
      "半衾依舊空閒卻。", 
      "故人何處孤舟泊。", 
      "兩岸秋聲，一夜風濤惡。"
    ], 
    "rhythmic": "醉落魄・一斛珠"
  }, 
  {
    "author": "石孝友", 
    "paragraphs": [
      "凌花鏡裏桃花笑，清影團團。", 
      "月淡風寒。", 
      "深夜移燈許細觀。", 
      "武陵溪上當時事，何處飛鸞。", 
      "淚紙驚瀾。", 
      "飄盡紅英不忍看。"
    ], 
    "rhythmic": "醜奴兒・採桑子"
  }, 
  {
    "author": "石孝友", 
    "paragraphs": [
      "歌徹秋娘金縷，醉扳織女雲車。", 
      "而今誰復薦相如。", 
      "拔劍茫然四顧。", 
      "好景憑詩斷送，閒愁著酒消除。", 
      "鏡中絲髮莫驚呼。", 
      "春滿珠簾繡戶。"
    ], 
    "rhythmic": "西江月"
  }, 
  {
    "author": "石孝友", 
    "paragraphs": [
      "脈脈無端心事，厭厭不奈春酲。", 
      "越羅衫薄峭寒輕。", 
      "試問幾番花信。", 
      "萬點風頭柳絮，數聲柳外啼鶯。", 
      "斜陽還傍小窗明。", 
      "門掩黃昏人靜。"
    ], 
    "rhythmic": "西江月"
  }, 
  {
    "author": "石孝友", 
    "paragraphs": [
      "六十仙翁抱桂栽。", 
      "果符吉夢誕英才。", 
      "上天與降麒麟種。", 
      "明月還生蚌蛤胎。", 
      "華閣啓，玳筵開。", 
      "快呼玉手捧金罍。", 
      "要知遠地無功客，曾到高門作賀來。"
    ], 
    "rhythmic": "鷓鴣天"
  }, 
  {
    "author": "石孝友", 
    "paragraphs": [
      "瀋水銷紅，屏山掩素。", 
      "鎖窗醉枕驚眠處。", 
      "芰荷香裏散秋風，芭蕉葉上鳴秋雨。", 
      "飛閣愁登，倚闌凝佇。", 
      "孤鴻影沒江天暮。", 
      "行雲懶寄好音來，斷雲暗逐斜陽去。"
    ], 
    "rhythmic": "踏莎行"
  }, 
  {
    "author": "石孝友", 
    "paragraphs": [
      "離情冰泮，歸心雲擾，黯然凝佇江皋。", 
      "柳色搖金，梅香弄粉，依稀滿眼春嬌。", 
      "常記極遊遨。", 
      "更與持玉斝，因解金貂。", 
      "郎去翟塘，妾家巫峽水迢迢。", 
      "別來暗減風標。", 
      "奈碧雲暗斷，翠被香消。", 
      "春草生池，芳塵凝榭，淒涼月夕花朝。", 
      "千里夢魂勞。", 
      "但鳥啼渡口，猿響山椒。", 
      "擬把無窮幽恨，萬疊寫霜綃。"
    ], 
    "rhythmic": "望海潮"
  }, 
  {
    "author": "石孝友", 
    "paragraphs": [
      "醉尋芳草城頭路。", 
      "底事頻凝佇。", 
      "麗譙直下小層樓。", 
      "鴛瓦重重勻砌、幾重愁。", 
      "睡紅顰翠春風面。", 
      "咫尺無由見。", 
      "從教笑語落檐楹。", 
      "圖得香閨依約、認郎聲。"
    ], 
    "rhythmic": "虞美人"
  }, 
  {
    "author": "石孝友", 
    "paragraphs": [
      "月娥弄影當窗照。", 
      "疑是巫山曉。", 
      "芙蓉帳裏睡魂驚。", 
      "淺拂輕勻猶恐、已天明。", 
      "高樓未放梅花弄。", 
      "卻就鴛衾擁。", 
      "舞腰纖瘦不禁春。", 
      "姿意任郎撩亂、一梳雲。"
    ], 
    "rhythmic": "虞美人"
  }, 
  {
    "author": "石孝友", 
    "paragraphs": [
      "舊遊曾記當年，鳳城雨露開晴晝。", 
      "端門發鑰，御爐煙暗，宮花影覆。", 
      "帝念民勞，俾乘軺傳，暫臨牛鬥。", 
      "散陽和四照，春光萬井，來小試、調元手。", 
      "職業才華競秀。", 
      "漢廷臣、無出其右。", 
      "九重眷倚，頻虛槐鼎，爭迎袞繡。", 
      "爽氣西山，綠波南浦，釀成芳酒。", 
      "趁鋒車未到，霞觴共祝，百千長壽。"
    ], 
    "rhythmic": "水龍吟"
  }, 
  {
    "author": "石孝友", 
    "paragraphs": [
      "你又癡。", 
      "我又迷。", 
      "到此癡迷兩爲誰。", 
      "問天天怎知。", 
      "長相思。", 
      "極相思。", 
      "願得姻緣未盡時。", 
      "今生重共伊。"
    ], 
    "rhythmic": "長相思"
  }, 
  {
    "author": "石孝友", 
    "paragraphs": [
      "紅依稀。", 
      "綠依稀。", 
      "寒勒花梢開較遲。", 
      "蝶魂空自迷。", 
      "怕人疑。", 
      "使人疑。", 
      "人道閒愁想未知。", 
      "歌眉因甚低。"
    ], 
    "rhythmic": "長相思"
  }, 
  {
    "author": "石孝友", 
    "paragraphs": [
      "蝶團飛。", 
      "鶯亂啼。", 
      "陌上花開人未歸。", 
      "碧臺歌舞稀。", 
      "月入扉。", 
      "風滿帷。", 
      "坐到黃昏人靜時。", 
      "清愁君不知。"
    ], 
    "rhythmic": "長相思"
  }
]