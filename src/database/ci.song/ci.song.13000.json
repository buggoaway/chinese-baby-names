[
  {
    "author": "李壁", 
    "paragraphs": [
      "蘇臺一別費三年。", 
      "錦書憑雁傳。", 
      "風姿重見閬江邊。", 
      "玉壺秋井泉。", 
      "翻短舞，趁麼弦。", 
      "篆香同夕煙。", 
      "多情莫惜爲留連。", 
      "落花中酒天。"
    ], 
    "rhythmic": "阮郎歸"
  }, 
  {
    "author": "李壁", 
    "paragraphs": [
      "岸柳陰陰躍錦鱗。", 
      "並湖蓮子恰嘗新。", 
      "誰教故歲應官去，會老堂中少個人。", 
      "歸未久，意彌新。", 
      "吹香不斷酒傾銀。", 
      "行藏判已天公付，且鬥而今見在身。"
    ], 
    "rhythmic": "鷓鴣天"
  }, 
  {
    "author": "李壁", 
    "paragraphs": [
      "又送鵬程軒翥，幾看駒隙推移。", 
      "多端時事只天知。", 
      "不飲沈憂如醉。", 
      "白首已甘蓬艾，蒼生正倚丞疑。", 
      "楚颱風轉一帆吹。", 
      "朝列問君來未。"
    ], 
    "rhythmic": "西江月"
  }, 
  {
    "author": "韓淲", 
    "paragraphs": [
      "難老一杯春酒美，主人玉監清秋。", 
      "九華山下共追遊。", 
      "朝來多爽氣，都向筆端收。", 
      "臺閣功名歸去好，便應袞袞公侯。", 
      "未妨含笑看吳鉤。", 
      "當年佳夢日，和氣瑞光浮。"
    ], 
    "rhythmic": "臨江仙", 
    "tags": [
      "九華山"
    ]
  }, 
  {
    "author": "韓淲", 
    "paragraphs": [
      "五老峯前，九江上、曾生仙客。", 
      "相邂逅、貴池亭下，定交金石。", 
      "我輩風流宜嘯詠，官曹塵冗從煎逼。", 
      "且簿書、叢裏舉清觴，偷閒日。", 
      "同一笑，當今夕。", 
      "梅正好，香浮白。", 
      "便相忘爾汝，醉巾沾溼。", 
      "已向瓊樓誇意態，似聞金殿傳消息。", 
      "想君今、歸去際風雲，應相憶。"
    ], 
    "rhythmic": "滿江紅"
  }, 
  {
    "author": "韓淲", 
    "paragraphs": [
      "雲淡秋空。", 
      "一江流水，煙雨濛濛。", 
      "岸轉溪回，野平山遠，幾點徵鴻。", 
      "行人獨倚孤篷。", 
      "算此景、如圖畫中。", 
      "莫問功名，且尋詩酒，一棹西風。"
    ], 
    "rhythmic": "柳梢青"
  }, 
  {
    "author": "韓淲", 
    "paragraphs": [
      "問西湖好處，樓上薰風，有誰稱壽。", 
      "十里荷香，對槐陰清晝。", 
      "細浪揉藍，遠山凝黛，更管絃初奏。", 
      "醉舞嗟嗟，歡聲沸沸，生申時候。", 
      "膝下婆娑，老萊兒戲，帝所輝光，使衣呈繡。", 
      "眷倚方隆，賜金章華綬。", 
      "自此飛騰，鳳閣鸞臺，好滿斟醇酎。", 
      "道骨仙風，朱顏青鬢，年年依舊。"
    ], 
    "rhythmic": "醉蓬萊", 
    "tags": [
      "西湖"
    ]
  }, 
  {
    "author": "韓淲", 
    "paragraphs": [
      "明月到花影，把酒對香紅。", 
      "此情飄灑，但覺清景滿簾櫳。", 
      "人被好花相惱，花亦知人幽韻，佳處本同風。", 
      "揮手謝塵網，舉袂步蟾宮。", 
      "秋已半，幽澗側，亂山中。", 
      "故人過我，終夕乘興可千鍾。", 
      "賴有曲江才子，坐上平章花月，不管老英雄。", 
      "心事將何寄，醉語又匆匆。"
    ], 
    "rhythmic": "水調歌頭"
  }, 
  {
    "author": "韓淲", 
    "paragraphs": [
      "萬事佯休去。", 
      "漫棲遲、靈山起霧，玉溪流渚。", 
      "擊楫淒涼千古意，悵怏衣冠南渡。", 
      "淚暗灑、神州沈處。", 
      "多少胸中經濟略，氣□□、鬱郁愁金鼓。", 
      "空自笑，聽雞舞。", 
      "天關九虎尋無路。", 
      "嘆都把、生民膏血，尚交胡虜。", 
      "吳蜀江山無自好，形勢何能盡語。", 
      "但目盡、東南風土。", 
      "赤壁樓船應似舊，問子瑜、公瑾今安否。", 
      "割捨了，對君舉。"
    ], 
    "rhythmic": "賀新郎"
  }, 
  {
    "author": "韓淲", 
    "paragraphs": [
      "病起情懷惡。", 
      "小簾櫳、楊花墜絮，木陰成幄。", 
      "試問春光今幾許，都把年華忘卻。", 
      "更多少、從前盟約。", 
      "擬待鶯邊尋好語，恍殘紅、零亂風回薄。", 
      "思住事，信如昨。", 
      "清明寒食須行樂。", 
      "算人生、何時富貴，自徒蕭索。", 
      "試著春衫從酒伴，亂插繁英嫩萼。", 
      "信莫被、功名擔閣。", 
      "隨分溪山供笑傲，這一身、閒處誰能縛。", 
      "琴劍外，盡杯酌。"
    ], 
    "rhythmic": "賀新郎"
  }, 
  {
    "author": "韓淲", 
    "paragraphs": [
      "鳴琴單父。", 
      "鳧舄宜飛去。", 
      "不比河陽花滿樹。", 
      "此意直高千古。", 
      "清秋誕日相逢。", 
      "乃同澗上村儂。", 
      "笑指壺山爲壽，仁心靜處加功。"
    ], 
    "rhythmic": "清平樂"
  }, 
  {
    "author": "韓淲", 
    "paragraphs": [
      "從來江左夷吾，大名迥諸出公右。", 
      "金堂玉室，瑤林瓊樹，龍麟蟠走。", 
      "志在神皋，氣雄雲夢，十吞八九。", 
      "問三槐盛事，當年初度，人應羨、青氈舊。", 
      "說與文章太守。", 
      "慶千秋、好爲親壽。", 
      "冰桃雪藕，霞裾月佩，鶯鸞歌奏。", 
      "雨熟西疇，星躔南極，寶香凝晝。", 
      "趁新涼，便約乘雲繞日，飲天漿酒。"
    ], 
    "rhythmic": "水龍吟"
  }, 
  {
    "author": "韓淲", 
    "paragraphs": [
      "蕭然在澗。", 
      "景色秋來冠。", 
      "幾縷明霞紅未斷。", 
      "矯首時時遐觀。", 
      "回思五馬清遊。", 
      "分明前輩風流。", 
      "留作山間佳話，更誰愁上眉頭。"
    ], 
    "rhythmic": "清平樂"
  }, 
  {
    "author": "韓淲", 
    "paragraphs": [
      "雨意生涼，雲容催暮。", 
      "畫樓人倚闌干處。", 
      "柳邊新月已微明，銀潢隱隱疏星渡。", 
      "今古佳期，漫傳牛女。", 
      "一杯試與尋新句。", 
      "幽懷冷眼是青山，舊歡往恨渾無據。"
    ], 
    "rhythmic": "踏莎行"
  }, 
  {
    "author": "韓淲", 
    "paragraphs": [
      "常思高致。", 
      "又見涼風起。", 
      "歡喜年時爲壽意。", 
      "快寫山歌重寄。", 
      "願公好德康寧。", 
      "青雲收取功名。", 
      "莫道而今官小，吾儒正要仁民。"
    ], 
    "rhythmic": "清平樂"
  }, 
  {
    "author": "韓淲", 
    "paragraphs": [
      "雨洗元宵。", 
      "樓臺煙鎖，隱隱笙簫。", 
      "且插梅花，自燒銀燭，瀋水香飄。", 
      "軟紅塵裏星橋。", 
      "想霽色、皇都絳霄。", 
      "屏掩瀟湘，醉和衣倒，春夢迢迢。"
    ], 
    "rhythmic": "柳梢青"
  }, 
  {
    "author": "韓淲", 
    "paragraphs": [
      "雪雲收盡晴風軟。", 
      "小山春浪晴波遠。", 
      "梅片已飛香。", 
      "海棠紅試妝。", 
      "人言詩易與。", 
      "酒盞誰分付。", 
      "不是沒心情。", 
      "夕陽啼鳥聲。"
    ], 
    "rhythmic": "菩薩蠻"
  }, 
  {
    "author": "韓淲", 
    "paragraphs": [
      "說著相思夢亦愁。", 
      "芳草斜陽，春滿秦樓。", 
      "樓前新綠水西流。", 
      "一曲陽關，分付眉頭。", 
      "多少風流事已休。", 
      "紛薄香濃，怕見綢繆。", 
      "淡雲籠月小庭幽。", 
      "明日山長，清恨悠悠。"
    ], 
    "rhythmic": "一翦梅"
  }, 
  {
    "author": "韓淲", 
    "paragraphs": [
      "晚秋煙渚。", 
      "更舟倚、蕭蕭雨。", 
      "水痕清汜，迤邐漸整，雲帆西去。", 
      "三疊陽關，留下別離情緒。", 
      "溪南一塢。", 
      "對風月、誰爲主。", 
      "酒徒詩社，自此冷落，胸懷塵土。", 
      "目送鴻飛，莫聽數柔櫓。"
    ], 
    "rhythmic": "海月謠"
  }, 
  {
    "author": "韓淲", 
    "paragraphs": [
      "春色入芳梢，點綴萬枝紅玉。", 
      "莫道怕愁貪睡，倚新妝如束。", 
      "紛紛桃李太妖嬈，相對夜闌燭。", 
      "記取疏花橫處，有暗香飄馥。"
    ], 
    "rhythmic": "好事近"
  }, 
  {
    "author": "韓淲", 
    "paragraphs": [
      "平生常爲梅花醉。", 
      "數枝滴滴香沾袂。", 
      "雪後月華明*膽瓶無限清。", 
      "夜深燈影瘦。", 
      "飲盡杯中酒。", 
      "明日景尤新。", 
      "人間都是春。"
    ], 
    "rhythmic": "菩薩蠻"
  }, 
  {
    "author": "韓淲", 
    "paragraphs": [
      "春色著人多少，溪頭桃杏舒紅。", 
      "杖藜相與過橋東。", 
      "往事舊歡如夢。", 
      "花底醉眠芳草，柳邊嘶入驕驄。", 
      "如今憔悴坐詩窮。", 
      "莫問醯雞舞甕。"
    ], 
    "rhythmic": "西江月"
  }, 
  {
    "author": "韓淲", 
    "paragraphs": [
      "一曲青山映小池。", 
      "林疏人靜月明時。", 
      "相逢杯酒也相宜。", 
      "醉眼不知春事少，歡情猶得漏聲遲。", 
      "神仙何處夢魂飛。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "寶鴨香消酒未醒。", 
      "錦衾春暖夢初驚。", 
      "鬢雲撩亂玉釵橫。", 
      "半怯夜寒褰繡幌，尚餘嬌困剔銀燈。", 
      "粉痕微褪臉霞生。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "風暖晨光寂寂，月明夜氣沈沈。", 
      "山間林下步輕陰。", 
      "花柳飛綿布錦。", 
      "酒病向誰能遣，春愁惟我難禁。", 
      "尊前一曲斷腸聲。", 
      "夢破曉窗敧枕。"
    ], 
    "rhythmic": "西江月"
  }, 
  {
    "author": "韓淲", 
    "paragraphs": [
      "池塘春草燕飛飛。", 
      "人醉牡丹時。", 
      "多少姚黃魏紫，搦成膩粉燕支。", 
      "謫仙醉把平章看，晴影度簾遲。", 
      "花外一聲鶗鴂，柳邊幾個黃鸝。"
    ], 
    "rhythmic": "朝中措"
  }, 
  {
    "author": "韓淲", 
    "paragraphs": [
      "今古釣臺下，行客系扁舟。", 
      "扁舟何似，雲山千疊亦東遊。", 
      "我欲停橈一醉，與寫平生幽憤，橫管更清謳。", 
      "小上客星閣，短鬢獨搔頭。", 
      "風乍起，煙未斂，雨初收。", 
      "一年花事，數聲鶗鴂欲春休。", 
      "弔古懷賢情味，只有浮名如故，誰復識羊裘。", 
      "賴得玄英隱，相望此溪流。"
    ], 
    "rhythmic": "水調歌頭"
  }, 
  {
    "author": "韓淲", 
    "paragraphs": [
      "梅蕊小春天氣，橘林良月風光。", 
      "五雲邊近九霞觴。", 
      "美景初無盡藏。", 
      "老矣相逢湖海，年來遊遍瀟湘。", 
      "詩情滿眼興何長。", 
      "贏得煙霄直上。"
    ], 
    "rhythmic": "西江月"
  }, 
  {
    "author": "韓淲", 
    "paragraphs": [
      "花底醉東風，好景宜同壽。", 
      "海角天涯今幾春，邂逅新豐酒。", 
      "內集記高陽，南渡閒回首。", 
      "但願長年飽飯休，一笑風塵表。"
    ], 
    "rhythmic": "卜算子"
  }, 
  {
    "author": "韓淲", 
    "paragraphs": [
      "小雨收晴作社寒。", 
      "月橋花院篆香殘。", 
      "杏腮桃臉黛眉彎。", 
      "歌拂燕樑牽客恨，醉臨鸞鏡怕人看。", 
      "良宵春夢繞屏山。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "海棠欲謝綿飛柳。", 
      "柳絲自拂行人首。", 
      "上巳是清明。", 
      "新煙帶粥餳。", 
      "輕陰簾幕冷。", 
      "閒卻鞦韆影。", 
      "曲水興無涯。", 
      "麗人花半遮。"
    ], 
    "rhythmic": "菩薩蠻"
  }, 
  {
    "author": "韓淲", 
    "paragraphs": [
      "湖海相逢更日邊。", 
      "槐風蓮雨壽杯前。", 
      "琴書圖畫水沈煙。", 
      "共指金鑾當儤直，不應彭澤尚迴旋。", 
      "今年初度想超然。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "歡濃兩點笑靨兒。", 
      "雪初消、梅欲放時。", 
      "不信道、傷春瘦，怕人猜、猶待皺眉。", 
      "香濃翠被屏山曲，把珊枕、側過又移。", 
      "試與伴、江頭去，但醉翁、亭上要詩。"
    ], 
    "rhythmic": "戀繡衾"
  }, 
  {
    "author": "韓淲", 
    "paragraphs": [
      "一曲霓裳舞未終。", 
      "玉釵垂額鬢雲鬆。", 
      "夢迴金殿月華東。", 
      "燕子鶯兒情脈脈，柳枝桃葉恨匆匆。", 
      "羅襟空惹御香濃。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "三年重到嚴灘路。", 
      "嘆須鬢、衣冠塵土。", 
      "倚孤篷、閒自濯清風，見一片、飛鴻歸去。", 
      "人間何用論今古。", 
      "漫贏得、個般情緒。", 
      "雨吹來雲、亂處水東流，但只有、青山如故。"
    ], 
    "rhythmic": "步蟾宮"
  }, 
  {
    "author": "韓淲", 
    "paragraphs": [
      "一枕暑風外，事事且隨緣。", 
      "隨緣何處琴劍，閒泊此層巔。", 
      "日繞九天樓殿，煙抹四山林薄，塵土市聲前。", 
      "老眼醉還醒，猶得到詩邊。", 
      "橋南院，雙桂隱，有名言。", 
      "江湖人物，好在收拾付書簾。", 
      "回首吾廬無恙，寄臥僧窗何事，鴻鵠本高騫。", 
      "水調賦明月，誰道更超然。"
    ], 
    "rhythmic": "水調歌頭"
  }, 
  {
    "author": "韓淲", 
    "paragraphs": [
      "雨溼西風水面煙。", 
      "一巾華髮上溪船。", 
      "帆迎山色來還去，櫓破灘痕散復圓。", 
      "尋濁酒，試吟篇。", 
      "避人鷗鷺更翩翩。", 
      "五更猶作錢塘夢，睡覺方知過眼前。"
    ], 
    "rhythmic": "鷓鴣天"
  }, 
  {
    "author": "韓淲", 
    "paragraphs": [
      "嘉節已吹帽，誰復見南山。", 
      "南山佳處，臺上雲繞一溪環。", 
      "猶記使君同醉，化鶴千年何在，今古自應慳。", 
      "勝事漫陳跡，風物只高寒。", 
      "都莫問，歸酒畔，集毫端。", 
      "等閒吟笑而已，賴有孔融尊。", 
      "偉矣廣平心致，贏得相遭淡泊，感舊唱酬閒。", 
      "且看小齋菊，抵掌共憑闌。"
    ], 
    "rhythmic": "水調歌頭"
  }, 
  {
    "author": "韓淲", 
    "paragraphs": [
      "年光虛度。", 
      "能得幾多消散處。", 
      "莫恨歸遲。", 
      "得見新詞不自持。", 
      "山中酒裏。", 
      "笑語喧譁知有弟。", 
      "此意誰如。", 
      "世事紛紛一任渠。"
    ], 
    "rhythmic": "減字木蘭花"
  }, 
  {
    "author": "韓淲", 
    "paragraphs": [
      "霜葉柳塘風，煙蕊梅溪渡。", 
      "茅店問村醪，未許空歸去。", 
      "倚杖小徘徊，寫我吟邊句。", 
      "醉眼復何之，落日孤鴻處。"
    ], 
    "rhythmic": "生查子"
  }, 
  {
    "author": "韓淲", 
    "paragraphs": [
      "聞道晚春時候，暖風是處花飄。", 
      "遊人爭渡水南橋。", 
      "多少池塘春草。", 
      "躍馬誰聯玉勒，釣魚應泛蘭橈。", 
      "韶光何限不逍遙。", 
      "輸與溪鷗野鳥。"
    ], 
    "rhythmic": "西江月"
  }, 
  {
    "author": "韓淲", 
    "paragraphs": [
      "春濃人靜倦遊嬉。", 
      "煙雨戰棠梨。", 
      "翠徑亂紅無數，頻啼枝上黃鸝。", 
      "小園流水濺濺處，綠遍謝家池。", 
      "怨月恨花滋味，淚痕猶染羅衣。"
    ], 
    "rhythmic": "朝中措"
  }, 
  {
    "author": "韓淲", 
    "paragraphs": [
      "雲影收晴雨外明。", 
      "碧溪春灩灩，落花平。", 
      "鶯聲催我過橋行。", 
      "人何在，詩酒淡心情。", 
      "閒裏興還生。", 
      "錦鱗題尺素，有誰能。", 
      "草邊芳徑柳邊城。", 
      "歸來也，清夢繞山屏。"
    ], 
    "rhythmic": "小重山"
  }, 
  {
    "author": "韓淲", 
    "paragraphs": [
      "脆管繁弦無覓處，小樓空掩遙山。", 
      "柳絲直下曲闌干。", 
      "海棠紅欲褪，玉釧怯春衫。", 
      "殢酒不成芳信斷，社寒新燕呢喃。", 
      "雕盤慵整寶香殘。", 
      "綺疏明薄暮，簾外雨潺潺。"
    ], 
    "rhythmic": "臨江仙"
  }, 
  {
    "author": "韓淲", 
    "paragraphs": [
      "五湖煙水百花洲。", 
      "別乘最風流。", 
      "人道紫樞家世，清時袞袞公侯。", 
      "名園綠水春無價，蜀錦舞纏頭。", 
      "眉壽年年今日，寶杯香靄飛浮。"
    ], 
    "rhythmic": "朝中措"
  }, 
  {
    "author": "韓淲", 
    "paragraphs": [
      "柳嬌花妒燕鶯喧。", 
      "斷腸空眼穿。", 
      "一春風雨夜厭厭。", 
      "不聞鐘鼓傳。", 
      "香冷曲屏羅帳掩，園林誰與上鞦韆。", 
      "憶得年時鳳枕，日高猶醉眠。"
    ], 
    "rhythmic": "月宮春"
  }, 
  {
    "author": "韓淲", 
    "paragraphs": [
      "芍藥酴醿滿院春。", 
      "門前楊柳媚晴曛。", 
      "重簾雙燕語沈沈。", 
      "花映綠嬌初日嫩，葉棲紅小晚煙昏。", 
      "輕雷不覺送微陰。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "菸禁荒荒雨溼雲。", 
      "近郊爭出滿城人。", 
      "兒童藉草幾成市，杯酒沾花不覺村。", 
      "身又老，眼增明。", 
      "回頭一任是紅塵。", 
      "山中誰信無寒食，澗上何如且採蘋。"
    ], 
    "rhythmic": "鷓鴣天"
  }, 
  {
    "author": "韓淲", 
    "paragraphs": [
      "翻空雪浪送飛花。", 
      "春曉媚霜華。", 
      "風回點點迷人處，峭寒輕、詩思殊佳。", 
      "雙燕未來，斷鴻何在，微雨又天涯。", 
      "綺窗明暗是誰家。", 
      "雕檻馥蘭芽。", 
      "畫檐簾幕黃昏後，試傾杯、笑語喧譁。", 
      "聚散人生，吾儕老矣，醉墨任橫斜。"
    ], 
    "rhythmic": "一叢花"
  }, 
  {
    "author": "韓淲", 
    "paragraphs": [
      "東風拂檻露猶寒。", 
      "花重溼闌干。", 
      "淡雲殢日，晨光微透，簾幕香殘。", 
      "陰晴不定瑤階潤，新恨覺心闌。", 
      "憑高望斷，綠楊南陌，無限關山。"
    ], 
    "rhythmic": "眼兒媚"
  }, 
  {
    "author": "韓淲", 
    "paragraphs": [
      "蘇公堤上西湖路。", 
      "柳外躍、青驄去。", 
      "多少韶華驚暗度。", 
      "南山遊遍，北山歸後，總是題詩處。", 
      "如今老矣傷春暮。", 
      "澤畔行吟漫尋句。", 
      "落拓情懷空自許。", 
      "小園芳草，短籬修竹，點點飛花雨。"
    ], 
    "rhythmic": "青玉案", 
    "tags": [
      "西湖"
    ]
  }, 
  {
    "author": "韓淲", 
    "paragraphs": [
      "只恐山靈俗駕回。", 
      "海鷗飛下莫驚猜。", 
      "機心消盡重徘徊。", 
      "宿雨乍晴千澗落，曉雲微露兩山排。", 
      "新苗時翼好風來。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "扁舟撐月轉江湖。", 
      "煙水湛金鋪。", 
      "篷底曉涼歌罷，肌膚冰雪初扶。", 
      "詩人自是風塵表，佳處句能摹。", 
      "屬玉一雙飛去，荷花香動菰蒲。"
    ], 
    "rhythmic": "朝中措"
  }, 
  {
    "author": "韓淲", 
    "paragraphs": [
      "忽得相逢驚似舊。", 
      "問山中、酒徒詩友。", 
      "閒倚睛樓，長安市上，華髮爲君搔首。", 
      "綠竹疏梅今在否。", 
      "對西湖、夕陽煙岫。", 
      "鴻雁聲中，人間今古，還是醉醒時候。"
    ], 
    "rhythmic": "明月棹孤舟・夜行船", 
    "tags": [
      "西湖"
    ]
  }, 
  {
    "author": "韓淲", 
    "paragraphs": [
      "天孫應爲織雲裳。", 
      "試宮妝。", 
      "問劉郎。", 
      "湖上波寒，依舊遠山蒼。", 
      "自是老來心事懶，空落拓，少年場。", 
      "揮豪閒與細端相。", 
      "記嚴揚。", 
      "陋蘇張。", 
      "興到一杯，微醉亦成章。", 
      "回首片帆西去也，何日更，共清狂。"
    ], 
    "rhythmic": "江城子"
  }, 
  {
    "author": "韓淲", 
    "paragraphs": [
      "倚遍闌干弄花雨。", 
      "卷珠簾、草迷芳樹。", 
      "山崦裏、幾許雲煙來去。", 
      "畫不就、人家院宇。", 
      "社寒樑燕呢喃舞。", 
      "小桃紅、海棠初吐。", 
      "誰信道、午醉醒時情緒。", 
      "閒整春衫自語。"
    ], 
    "rhythmic": "冉冉雲"
  }, 
  {
    "author": "韓淲", 
    "paragraphs": [
      "花影半。", 
      "晴色乍開雲卷。", 
      "擇勝尋春愁日短。", 
      "雨餘山路晚。", 
      "澗底桃深紅滿。", 
      "人意不禁閒遠。", 
      "胡蝶繞枝啼鳥怨。", 
      "東風吹酒面。"
    ], 
    "rhythmic": "謁金門"
  }, 
  {
    "author": "韓淲", 
    "paragraphs": [
      "點點淮山，迢迢江水，分明別是風光。", 
      "地靈人傑，星斗爛文章。", 
      "初度充閭佳氣，當年瑞、應弄珪璋。", 
      "薰弦奏，涼宵寶月，玉井藕花香。", 
      "清真，如逸少，蘭亭修竹，曲水流觴。", 
      "想醉鄉日永，地久天長。", 
      "小駐屏星懷玉，飛鳧舄、元在鵷行。", 
      "功名事，雲龍風虎，行矣佩金章。"
    ], 
    "rhythmic": "滿庭芳"
  }, 
  {
    "author": "韓淲", 
    "paragraphs": [
      "一曲西風醉木犀。", 
      "天香吹夢入瑤池。", 
      "釵橫猶記未開枝。", 
      "花重嫩舒紅笑臉，葉稀輕拂翠顰眉。", 
      "酒醒殘月雁聲遲。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "山氣吹雲寶月涼。", 
      "園英承露菊花黃。", 
      "吾生只合醉爲鄉。", 
      "悵望佳人因共賦，分明佳節是重陽。", 
      "酒邊猶發少年狂。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "莫問星星鬢染霜。", 
      "一杯同看月昏黃。", 
      "放歌漁父濯滄浪。", 
      "卻憶手栽雙柳句，真成雲漢抉天章。", 
      "蘇仙何在立蒼茫。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "霜後黃花尚自開。", 
      "老年情緒爲何哉。", 
      "株株渾是手親栽。", 
      "秋際有言揮玉塵，冬來無夢繞金釵。", 
      "相思一夜發窗梅。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "雪消霜入小溪舟。", 
      "試浮游。", 
      "上山頭。", 
      "薄薄寒煙，依舊未全收。", 
      "問道梅花開也未，吟不盡，一春愁。", 
      "襟懷如此老還休。", 
      "懶凝眸。", 
      "轉深幽。", 
      "詩罷一眉，新月又如鉤。", 
      "臘後春前村意遠，回棹穩，水西流。"
    ], 
    "rhythmic": "江城子"
  }, 
  {
    "author": "韓淲", 
    "paragraphs": [
      "月角珠庭映伏犀。", 
      "扶搖當上鳳凰池。", 
      "廣寒曾折最高枝。", 
      "壯志還同諸葛膝，清名還似紫芝眉。", 
      "梅花春壽酒行遲。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "老去情懷酒味中。", 
      "水邊林下古人風。", 
      "歲雲暮矣江空晚，誰識儋州禿鬢翁。", 
      "人易遠，語難工。", 
      "春時猶記一尊同。", 
      "苦心未免皆如此，只合揮弦目送鴻。"
    ], 
    "rhythmic": "鷓鴣天"
  }, 
  {
    "author": "韓淲", 
    "paragraphs": [
      "小樓春映遠山橫。", 
      "綠遍高城。", 
      "望中一片斜陽靜，更萋萋、芳草還生。", 
      "疏雨冷煙寒食，落花飛絮清明。", 
      "數聲弦管忍重聽。", 
      "猶帶微酲。", 
      "問春何事春將老，春不語、春恨難平。", 
      "莫把風流時節，都歸閒淡心情。"
    ], 
    "rhythmic": "風入松"
  }, 
  {
    "author": "韓淲", 
    "paragraphs": [
      "小園紅入春無際。", 
      "新聲休寫花間意。", 
      "一笑喚真真。", 
      "香腮酒未醒。", 
      "惜芳追勝事。", 
      "暢飲餘詩思。", 
      "無處說衷情。", 
      "暗塵羅帳生。"
    ], 
    "rhythmic": "菩薩蠻"
  }, 
  {
    "author": "韓淲", 
    "paragraphs": [
      "花肅肅。", 
      "楊柳三眠未足。", 
      "一棹溪山新漲綠。", 
      "舊歡無夢續。", 
      "莫問杜鵑啼蜀。", 
      "只有江南水竹。", 
      "北客淒涼無伴獨。", 
      "春山生草木。"
    ], 
    "rhythmic": "謁金門"
  }, 
  {
    "author": "韓淲", 
    "paragraphs": [
      "幽意熟。", 
      "吟嘯春風自足。", 
      "爽氣初生晴未燠。", 
      "相逢休問卜。", 
      "畫出高山盤谷。", 
      "巖上飛雲相逐。", 
      "他日江東思渭北。", 
      "斷舷誰爲續。"
    ], 
    "rhythmic": "謁金門"
  }, 
  {
    "author": "韓淲", 
    "paragraphs": [
      "一雨已秋深，月色寒而靜。", 
      "夜半披衣草樹間，玉露團清影。", 
      "長笛倚樓聲，聽徹還重省。", 
      "手啓柴門倦復關，雲臥衣裳冷。"
    ], 
    "rhythmic": "卜算子"
  }, 
  {
    "author": "韓淲", 
    "paragraphs": [
      "慶文章太守，燕寢凝香，誕彌佳節。", 
      "庾嶺歸來，又經年梅發。", 
      "棋酒心情，笙歌滋味，便合朝天闕。", 
      "玉作山前，冰爲水際，幾多風月。", 
      "綠鬢朱顏，浩然相對，自是中原，舊家人物。", 
      "鵷鷺班回，尚記陪清切。", 
      "好把胸蟠萬卷，談笑了、濟時勳業。", 
      "錦幄初溫，寶杯深勸，舞回香雪。"
    ], 
    "rhythmic": "醉蓬萊"
  }, 
  {
    "author": "韓淲", 
    "paragraphs": [
      "爲茲春酒壽詩翁。", 
      "我輩一尊同。", 
      "香動梅梢圓月，年年先得東風。", 
      "冰溪清淺流環玉，蓮幕漫從容。", 
      "但願人生長久，揮弦目送飛鴻。"
    ], 
    "rhythmic": "朝中措"
  }, 
  {
    "author": "韓淲", 
    "paragraphs": [
      "小春時候臘前梅。", 
      "還知道、爲誰開。", 
      "應繞百千回。", 
      "夜色轉、參橫斗魁。", 
      "十分孤靜，替伊愁絕，片月共徘徊。", 
      "一陣暗香來。", 
      "便覺得、詩情有涯。"
    ], 
    "rhythmic": "太常引"
  }, 
  {
    "author": "韓淲", 
    "paragraphs": [
      "誰翻新曲玉溪濱。", 
      "何日得爲鄰。", 
      "醉裏行歌相答，步隨泉石松雲。", 
      "如今又是梅時候，只有眼中人。", 
      "魂斷幽香孤影，花前閒整衣巾。"
    ], 
    "rhythmic": "朝中措"
  }, 
  {
    "author": "韓淲", 
    "paragraphs": [
      "溪風吹雨晚打窗。", 
      "把心情、闌入醉鄉。", 
      "記取在、山深處，我如今、雙鬢已蒼。", 
      "夜闌寒影燈花淡，夢難成、清漏更長。", 
      "寶瑟斷、鸞膠續，淚珠彈、猶帶粉香。"
    ], 
    "rhythmic": "戀繡衾"
  }, 
  {
    "author": "韓淲", 
    "paragraphs": [
      "一朵梅花百和香。", 
      "淺色春風，別樣宮妝。", 
      "西湖衣鉢更難忘。", 
      "雪意江天，渾斷人腸。", 
      "清夜橫斜竹影窗。", 
      "贏得相思，魂夢悠揚。", 
      "玉溪山外水雲鄉。", 
      "茅舍疏籬，不換金章。"
    ], 
    "rhythmic": "一翦梅", 
    "tags": [
      "西湖"
    ]
  }, 
  {
    "author": "韓淲", 
    "paragraphs": [
      "道上疏梅花一樹。", 
      "人去人來，不管流年度。", 
      "閒過南豅同散步。", 
      "東風爲我吹香去。", 
      "試問青春今幾許。", 
      "明日新正，溪影橫山暮。", 
      "遮莫攀翻君且住。", 
      "心兒卻在題詩處。"
    ], 
    "rhythmic": "蝶戀花"
  }, 
  {
    "author": "韓淲", 
    "paragraphs": [
      "盡道今年春較早。", 
      "梅與人情，覺得梅偏好。", 
      "一樹南豅香未老。", 
      "春風已自生芳草。", 
      "來自城中猶帶曉。", 
      "行到君家，細雨吹池沼。", 
      "悵望沙坑須會到。", 
      "玉溪此意年時少。"
    ], 
    "rhythmic": "蝶戀花"
  }, 
  {
    "author": "韓淲", 
    "paragraphs": [
      "山意入春晴，都是梅和柳。", 
      "白白與青青，日映風前酒。", 
      "歸去也如何，路上休回首。", 
      "各自做新年，柳嫋梅枝瘦。"
    ], 
    "rhythmic": "生查子"
  }, 
  {
    "author": "韓淲", 
    "paragraphs": [
      "暗塵明月小桃枝，舊家時情味。", 
      "問而今、風轉蛾兒底。", 
      "有誰把、春衫試。", 
      "景龍燈火昇平世。", 
      "動長安歌吹。", 
      "這山城、不道人能記。", 
      "甚村酒、偏教醉。"
    ], 
    "rhythmic": "探春令"
  }, 
  {
    "author": "韓淲", 
    "paragraphs": [
      "羅帳畫屏新夢悄，綠窗慵起香殘。", 
      "重簾生怕倚闌干。", 
      "春風吹玉水，春雪滿靈山。", 
      "樑燕未來歸雁動，海棠才帶紅酣。", 
      "酒愁花恨霎時間。", 
      "煙雲催薄暮，絲雨溼輕寒。"
    ], 
    "rhythmic": "臨江仙"
  }, 
  {
    "author": "韓淲", 
    "paragraphs": [
      "風回香雪到梨花。", 
      "山影是誰家。", 
      "小窗未晚，重檐初霽，玉倚蒹葭。", 
      "社寒不管人如此，依舊在天涯。", 
      "碧雲暮合，芳心撩亂，醉眼橫斜。"
    ], 
    "rhythmic": "眼兒媚"
  }, 
  {
    "author": "韓淲", 
    "paragraphs": [
      "竹樹陰陰流澗水，黃鸝飛去飛還。", 
      "蓬門籬落小橋灣。", 
      "更無塵跡到，我自愛其閒。", 
      "雨又隨風催薄暮，輕雷時動雲斑。", 
      "歸來涼意一窗間。", 
      "病餘真倦矣，睡熟簟紋寬。"
    ], 
    "rhythmic": "臨江仙"
  }, 
  {
    "author": "韓淲", 
    "paragraphs": [
      "斜日清霜山薄暮。", 
      "行到橋東，林竹疑無路。", 
      "小院橫窗香噀霧。", 
      "膽屏曲幾花如雨。", 
      "細酌心情因少駐。", 
      "九萬剛風，寒影吹瓊素。", 
      "不是月宮那有許。", 
      "霓裳舞徹凌波步。"
    ], 
    "rhythmic": "蝶戀花"
  }, 
  {
    "author": "韓淲", 
    "paragraphs": [
      "玉水明沙。", 
      "峯迴路轉，城倚橋斜。", 
      "老我登臨，同誰酩酊，一望還賒。", 
      "飛鴻杳靄天涯。", 
      "但拚取、心情酒家。", 
      "紫菊枝枝，紅茱顆顆，休問年華。"
    ], 
    "rhythmic": "柳梢青"
  }, 
  {
    "author": "韓淲", 
    "paragraphs": [
      "玉水靈山，霜天清曉，非煙非霧琴堂。", 
      "載臨初度，圭璧記煌煌。", 
      "百里民安撫字，歡呼處、禾黍登場。", 
      "今年好，爲茲春酒，莫惜醉淋浪。", 
      "神仙，□領袖，山河勳業，星斗文章。", 
      "便黃扉青瑣，會遇明良。", 
      "願賜尚方之劍，攀檻折、於古輝光。", 
      "飛鳧去，甘棠遺愛，留與話桐鄉。"
    ], 
    "rhythmic": "滿庭芳"
  }, 
  {
    "author": "韓淲", 
    "paragraphs": [
      "風前覓得梅花句。", 
      "香來自是相分付。", 
      "片月動黃昏。", 
      "一枝橫酒尊。", 
      "人間何處有。", 
      "又到春時候。", 
      "莫負此詩家。", 
      "將心吟好花。"
    ], 
    "rhythmic": "菩薩蠻"
  }, 
  {
    "author": "韓淲", 
    "paragraphs": [
      "梅蕊依稀矣。", 
      "歲華深、け然但把，杖藜閒倚。", 
      "山繞荒林紅葉下，落日孤城煙水。", 
      "意興寄、云何則是。", 
      "底事疏枝橫絕峭，未吹香、便與花相似。", 
      "不忍折，爲之喜。", 
      "寒鴉萬點霜風起。", 
      "正人家、園收芋慄，小槽初美。", 
      "欲醉阿誰同一飲，擬賦才成又止。", 
      "老態度、渾侵發齒。", 
      "摸索孤根春在否。", 
      "任紅紅、白白皆桃李。", 
      "空爛漫，豈能爾。"
    ], 
    "rhythmic": "賀新郎"
  }, 
  {
    "author": "韓淲", 
    "paragraphs": [
      "詔飛天上，看金狨繫馬，西湖風月。", 
      "朝罷香菸攜滿袖，身在瓊樓玉闕。", 
      "錦繡肝腸，珠璣欬唾，綠鬢非華髮。", 
      "與誰經濟，河山應笑吳越。", 
      "且把春酒尋梅，年年眉壽，坐對南枝發。", 
      "兵衛朱門生畫戟，醉舞塵生羅襪。", 
      "山面高堂，溪浮新艦，留取邦人說。", 
      "等閒餘事，一時如此奇絕。"
    ], 
    "rhythmic": "百字令・念奴嬌", 
    "tags": [
      "西湖"
    ]
  }, 
  {
    "author": "韓淲", 
    "paragraphs": [
      "隴頭無驛奚爲朵。", 
      "巖前有折宜來墮。", 
      "風急雪云溪。", 
      "詩清滿意攜。", 
      "竹爐良夜飲。", 
      "飲竟煎僧茗。", 
      "梅以句深長。", 
      "得花情未忘。"
    ], 
    "rhythmic": "菩薩蠻"
  }, 
  {
    "author": "韓淲", 
    "paragraphs": [
      "點染煙濃柳色新。", 
      "小桃紅映水，日初勻。", 
      "露收芳徑草鋪茵。", 
      "凝情久，風淡起輕塵。", 
      "樑燕已爭春。", 
      "折花閒伴酒，試濡脣。", 
      "流鶯何處語聲頻。", 
      "闌干曲，蜂蝶更隨人。"
    ], 
    "rhythmic": "小重山"
  }, 
  {
    "author": "韓淲", 
    "paragraphs": [
      "急管度青枝，醉眠芳草。", 
      "雲斷巫陽夢能到。", 
      "乍醒餘困，晴影暗移紗帽。", 
      "舊時閒意思，都忘了。", 
      "今歲春遲，去年春早。", 
      "點點繁紅又多少。", 
      "惜春歸去，酒病翻成花惱。", 
      "數聲鳴鳥喚，人驚老。"
    ], 
    "rhythmic": "感皇恩"
  }, 
  {
    "author": "韓淲", 
    "paragraphs": [
      "詩社酒徒閒，村村花柳。", 
      "月榭風亭更霞牖。", 
      "臨春結綺，又是那回時候。", 
      "不禁中夜雨，相孱愁。", 
      "弄蕊攀條，爲尋芳酒。", 
      "一斗誰能問千首。", 
      "江南雲夢，空說氣吞八九。", 
      "持杯人共我，能吟否。"
    ], 
    "rhythmic": "感皇恩"
  }, 
  {
    "author": "韓淲", 
    "paragraphs": [
      "南蘭陵郡鷓鴣詞。", 
      "底用登臨更賦詩。", 
      "貴不能淫非一日，老當益壯未多時。", 
      "人間天上風雲會，眼底眉前歲月知。", 
      "只有海門橫北固，宦情隨牒想推移。"
    ], 
    "rhythmic": "瑞鷓鴣"
  }, 
  {
    "author": "韓淲", 
    "paragraphs": [
      "屋上青山列晚雲。", 
      "水邊紅袂映斜曛。", 
      "柳陰荷氣簟湘紋。", 
      "酒以歌長誰樂事，詩成杯灩我離羣。", 
      "香消涼意有南薰。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "作意如何和好歌。", 
      "細翻重看得長哦。", 
      "曉梧吹雨露明荷。", 
      "老我從他琴下爨，故人元自笛亭柯。", 
      "北山煙岫鬱嵯峨。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "鴉矯荒寒燕復低。", 
      "門前長草與人齊。", 
      "長橋南畔小橋西。", 
      "安得有詩同爾句，可教無酒泛其杯。", 
      "相思常苦易離攜。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "只唱離歌一疊休。", 
      "玉溪浮動木蘭舟。", 
      "如何又對雲煙晚，不道難禁草樹秋。", 
      "空脈脈，忍悠悠。", 
      "綢繆終是轉綢繆。", 
      "相思相見知何處，記取新歡說舊遊。"
    ], 
    "rhythmic": "鷓鴣天"
  }, 
  {
    "author": "韓淲", 
    "paragraphs": [
      "歸錦堂成，雲漢上、天垂新畫。", 
      "有朱顏綠鬢，禁林仙客。", 
      "玉局暫從香火社，金龜未報文章力。", 
      "看彤庭、賜第別承恩，居君側。", 
      "斑衣戲，蟠桃摘。", 
      "翠袖倚，歌檀拍。", 
      "正祥開初度，頌聲千百。", 
      "又是臘前梅態度，幾多春近花消息。", 
      "想明年、今日醉西湖，光輝赫。"
    ], 
    "rhythmic": "滿江紅", 
    "tags": [
      "西湖"
    ]
  }, 
  {
    "author": "韓淲", 
    "paragraphs": [
      "一澗水南山，臘盡春生梅雪。", 
      "行過小橋深處，帶疏鍾橫月。", 
      "征衫閒著指東吳，休怕與人別。", 
      "吟到翠圓枝上，是歸來時節。"
    ], 
    "rhythmic": "好事近"
  }, 
  {
    "author": "韓淲", 
    "paragraphs": [
      "南枝已見春消息。", 
      "今年爲壽方知得。", 
      "俾爾熾而昌。", 
      "流霞浮暗香。", 
      "蓬壺清淺水。", 
      "笑指雲階喜。", 
      "高論不規模。", 
      "平戎賦兩都。"
    ], 
    "rhythmic": "菩薩蠻"
  }, 
  {
    "author": "韓淲", 
    "paragraphs": [
      "風軟湖光遠蕩磨。", 
      "春衫初試薄香羅。", 
      "踏青無計奈君何。", 
      "莫笑老來多歲月，肯教閒去少詩歌。", 
      "長安陌上有銅駝。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "春尚早。", 
      "春入湖山漸好。", 
      "人去人來雖未老。", 
      "酒徒猶恨少。", 
      "梅落桃開煙島。", 
      "日日更吹香草。", 
      "一片芳心拚醉倒。", 
      "冷雲藏落照。"
    ], 
    "rhythmic": "謁金門"
  }, 
  {
    "author": "韓淲", 
    "paragraphs": [
      "館娃宮，採香徑，范蠡五湖側。", 
      "子夜吳歌，聲緩不須拍。", 
      "崇桃積李花閒，芳洲綠遍，更冉冉、柳絲無力。", 
      "試思憶。", 
      "老去一片身心，孤負好春色。", 
      "古往今來，時序惱行客。", 
      "去年今日山中，如何知得。", 
      "卻又在、他鄉寒食。"
    ], 
    "rhythmic": "祝英臺近"
  }, 
  {
    "author": "韓淲", 
    "paragraphs": [
      "梅葉陰陰占晚春。", 
      "博山香盡玉嶙峋。", 
      "茶甌酒碗試濡脣。", 
      "閒裏常愁無伴侶，老來不是有情人。", 
      "牡丹天氣惜芳辰。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "溪山好處，贏得題新曲。", 
      "待足人生甚時足。", 
      "問臨流情味，倚遍斜暉，應似畫、小景生綃一幅。", 
      "漁舟聲欸乃，巖上雲飛，杳杳歸鴉去鴻逐。", 
      "任當年伊呂，談笑興王，爭敵恁、閒眠野宿。", 
      "待雪天、月夜我還來，醉瀟灑清幽，那些兒屋。"
    ], 
    "rhythmic": "洞仙歌"
  }, 
  {
    "author": "韓淲", 
    "paragraphs": [
      "山凹春生，探梅只道今年早。", 
      "暗香迎曉。", 
      "人與花能好。", 
      "歲歲持杯，天地同難老。", 
      "須吟嘯。", 
      "放開懷抱。", 
      "更約尋瑤草。"
    ], 
    "rhythmic": "點絳脣"
  }, 
  {
    "author": "韓淲", 
    "paragraphs": [
      "菊花開了。", 
      "待得梅梢來索笑。", 
      "雪色江波。", 
      "看盡千林未覺多。", 
      "一丘緩步。", 
      "只恐朝來有新句。", 
      "歲歲年年。", 
      "白髮催人到酒邊。"
    ], 
    "rhythmic": "減字木蘭花"
  }, 
  {
    "author": "韓淲", 
    "paragraphs": [
      "蕭蕭兩鬢吹華髮，老眼全昏。", 
      "徒倚衡門。", 
      "歲晚寒消澗水痕。", 
      "含情更覺滄洲遠，欲語誰論。", 
      "窈窕孤村。", 
      "細雨梅花只斷魂。"
    ], 
    "rhythmic": "採桑子"
  }, 
  {
    "author": "韓淲", 
    "paragraphs": [
      "華燈自是年年好，月淡煙空。", 
      "依舊東風。", 
      "簫鼓吹香醉臉融。", 
      "謝他詩侶還相覓，雨跡雲蹤。", 
      "不分情濃。", 
      "柳淺梅深鬢影鬆。"
    ], 
    "rhythmic": "採桑子"
  }, 
  {
    "author": "韓淲", 
    "paragraphs": [
      "北客過江來，贏得家家都老。", 
      "屈指中興人物，到如今誰好。", 
      "散庵常是愛山林，健筆勝揮掃。", 
      "我則臨風三嘆。", 
      "信兒曹驚倒。"
    ], 
    "rhythmic": "好事近"
  }, 
  {
    "author": "韓淲", 
    "paragraphs": [
      "一杯易足。", 
      "自斷此生猶杜曲。", 
      "詞客哀時，不敢愁來賦別離。", 
      "孤城麥秀。", 
      "常愧葛洪丹未就。", 
      "詩罷長吟。", 
      "衰晚遲迴違寸心。"
    ], 
    "rhythmic": "減字木蘭花"
  }, 
  {
    "author": "韓淲", 
    "paragraphs": [
      "便把山林寄此身。", 
      "也須詩酒屬吾人。", 
      "仙家舊是金堂士，吏隱新收玉局名。", 
      "惟自樂，不憂貧。", 
      "淵明談笑更清真。", 
      "年年眉壽登高後，醉帽常留菊滿簪。"
    ], 
    "rhythmic": "鷓鴣天"
  }, 
  {
    "author": "韓淲", 
    "paragraphs": [
      "臘雪映江梅，冰玉更分風月。", 
      "袞袞紫樞家世，慶誕彌時節。", 
      "烘堂贏得戲萊衣，春酒寶杯凸。", 
      "籍籍鄭莊人物，要漢廷勳業。"
    ], 
    "rhythmic": "好事近"
  }, 
  {
    "author": "韓淲", 
    "paragraphs": [
      "隨風和雨帶煙開。", 
      "更清冷、照崔巍。", 
      "片片亦佳哉。", 
      "細看得、花如翦裁。", 
      "茅檐出沒，水浮橋外，人自兩峯來。", 
      "吟到澗泉梅。", 
      "問何似、山陰道回。"
    ], 
    "rhythmic": "太常引"
  }, 
  {
    "author": "韓淲", 
    "paragraphs": [
      "脈脈蜂黃蝶粉，盈盈水秀山明。", 
      "賣花聲裏聽吹餳。", 
      "佳麗芳華韻勝。", 
      "下上休看舞燕，惺忪一任啼鶯。", 
      "枕痕屏曲夢關情。", 
      "酒醒春宵漏盡。"
    ], 
    "rhythmic": "西江月"
  }, 
  {
    "author": "韓淲", 
    "paragraphs": [
      "行又住。", 
      "水遠山遙村路。", 
      "把酒問春春幾許。", 
      "老年花似霧。", 
      "坐上風流張緒。", 
      "留我我還難去。", 
      "卻憶章臺飛柳絮。", 
      "只愁縈暮雨。"
    ], 
    "rhythmic": "謁金門"
  }, 
  {
    "author": "韓淲", 
    "paragraphs": [
      "菏花好處，是紅酣落照，翠藹餘涼。", 
      "繞郭從前無此樂，空浮動、山影林篁。", 
      "幾度薰風晚，留望眼、立盡濠梁。", 
      "誰知好事，初移畫舫，特地相將。", 
      "驚起雙飛屬玉，縈小楫衝岸，猶帶生香。", 
      "莫問西湖西畔□，□九里、松下侯王。", 
      "且舉觴寄興，看閒人、來伴吟章。", 
      "寸折柏枝，蓬分蓮實，徒系柔腸。"
    ], 
    "rhythmic": "繞池遊慢", 
    "tags": [
      "西湖"
    ]
  }, 
  {
    "author": "李廷忠", 
    "paragraphs": [
      "撫景幾今古，遺恨此江山。", 
      "百年形勝，但見幽草雜枯菅。", 
      "多少名流登覽，賴有神扶壞棟，詩墨尚斑斑。", 
      "風月要磨洗，顧我已衰顏。", 
      "擎天手，攜玉斧，到江干。", 
      "一新奇觀，領客觴詠有餘閒。", 
      "菸草半川開霽，城郭兩州相望，都在畫屏間。", 
      "便擬騎黃鵠，直上扣雲關。"
    ], 
    "rhythmic": "水調歌頭"
  }, 
  {
    "author": "李廷忠", 
    "paragraphs": [
      "玉帳西來，道前是、繡衣使者。", 
      "遊覽處、秋風鼓吹，自天而下。", 
      "湘水得霜清可鑑，巫峯過雨森如畫。", 
      "有神仙、佳致在胸襟，真瀟灑。", 
      "荊州寶，元無價。", 
      "夔門政，長多暇。", 
      "聽談兵樽俎，百川傾瀉。", 
      "此日壽觴容我勸，他年樞柄還公把。", 
      "趁桂花、時節去朝天，香隨馬。"
    ], 
    "rhythmic": "滿江紅"
  }, 
  {
    "author": "李廷忠", 
    "paragraphs": [
      "檻外長江浪拍空。", 
      "蕭蕭紅蓼白蘋風。", 
      "三秋告稔三農慶，九日追歡九客同。", 
      "煙渚北，月岩東。", 
      "莫嫌光景太匆匆。", 
      "登龍戲馬英雄事，都在南樓一嘯中。"
    ], 
    "rhythmic": "鷓鴣天", 
    "tags": [
      "長江"
    ]
  }, 
  {
    "author": "李廷忠", 
    "paragraphs": [
      "星野涵輝，雲峯環翠。", 
      "南園迎臘開梅蕊。", 
      "瑤臺仙子笑相逢，金釵行裏拼沈醉。", 
      "照乘驪珠，出閒天驥。", 
      "相隨壽母多年紀。", 
      "春風侍宴寶花樓，五枝七葉都榮貴。"
    ], 
    "rhythmic": "踏莎行"
  }, 
  {
    "author": "李廷忠", 
    "paragraphs": [
      "濯錦江頭路。", 
      "望祥雲、密擁旌幢，初開天府。", 
      "冰露壺中秋玉瑩，不著人間煩暑。", 
      "現物表、神仙風度。", 
      "回首太清宮闕杳，是鳴珂簪筆遨遊處。", 
      "舟萬斛，卻西訴。", 
      "籌邊堂上兵無數。", 
      "笑當年、蜀山諒將，夜分旗鼓。", 
      "聽取今朝宣閫令，洗盡蠻煙塞霧。", 
      "便催喚、袞衣歸去。", 
      "運應河清逢嶽誕，辦中興事業須申甫。", 
      "看歲歲，壽觴舉。"
    ], 
    "rhythmic": "賀新涼・賀新郎"
  }, 
  {
    "author": "李廷忠", 
    "paragraphs": [
      "洞天仙伯。", 
      "總是梅標格。", 
      "來索東風一笑，香浮動、潛溪月。", 
      "壽尊誰共酌。", 
      "少年花縣客。", 
      "試問日邊春信，梁園上、正飛雪。"
    ], 
    "rhythmic": "霜天曉角"
  }, 
  {
    "author": "李廷忠", 
    "paragraphs": [
      "昨夜一星明，太微西畔。", 
      "應得良朝誕名將。", 
      "豹韜龍節，談笑坐清江漢。", 
      "年年梅雪裏、開華宴。", 
      "鐵券高勳，金鍾洪算。", 
      "要同宗社流芳遠。", 
      "璽書褒異，自得君王深眷。", 
      "看看登劍履、明光殿。"
    ], 
    "rhythmic": "感皇恩"
  }, 
  {
    "author": "李廷忠", 
    "paragraphs": [
      "人物風流真罕見，何須塵外求仙。", 
      "綠龜千歲穩巢蓮。", 
      "醉傾金鑿落，笑擁玉и娟。", 
      "須信日邊消息好，寒花也作春妍。", 
      "笙歌樂地酒中天。", 
      "功名無限事，都在壽觴前。"
    ], 
    "rhythmic": "臨江仙"
  }, 
  {
    "author": "李廷忠", 
    "paragraphs": [
      "秋到三山呈瑞氣，斑斑繡虎文章。", 
      "早分桂殿一枝香。", 
      "婉謀參幕府，華署等朝行。", 
      "駕月姮娥來獻壽，勝如昨夜輝光。", 
      "十分滿勸紫霞觴。", 
      "年年花萼宴，相約侍君王。"
    ], 
    "rhythmic": "臨江仙"
  }, 
  {
    "author": "李廷忠", 
    "paragraphs": [
      "天啓重光，地鍾上瑞，有人起自東山。", 
      "當年謝傅，幾曾鶴髮貂冠。", 
      "不似文章雋老，重來鳴步鬥樞間。", 
      "洪鈞轉，五原草綠，太白兵閒。", 
      "運慶今朝初度，正日添紋線，月掛冰盤。", 
      "恩重御壺宣勸，喜溢天顏。", 
      "聽取沙堤好語，金科紅篆押千官。", 
      "春長在，調元鼎裏，不假還丹。"
    ], 
    "rhythmic": "慶清朝"
  }, 
  {
    "author": "李廷忠", 
    "paragraphs": [
      "草際雪痕消，梅上春心動。", 
      "碧幕紅裙簇畫筵，橫玉聲三弄。", 
      "雅興雜魚龍，妙舞回鸞鳳。", 
      "莫道司空眼慣□，還入清宵夢。"
    ], 
    "rhythmic": "卜算子"
  }, 
  {
    "author": "胡惠齋", 
    "paragraphs": [
      "小齋幽僻，久無人到此，滿地狼藉。", 
      "几案塵生多少憾，把玉指親傳蹤跡。", 
      "畫出南枝，正開側面，花蕊俱端的。", 
      "可憐風韻，故人難寄消息。", 
      "非共雪月交光，這般造化，豈費東君力。", 
      "只欠清香來撲鼻，亦有天然標格。", 
      "不上寒窗，不隨流水，應不鈿宮額。", 
      "不愁三弄，祗愁羅袖輕拂。"
    ], 
    "rhythmic": "百字令・念奴嬌"
  }, 
  {
    "author": "胡惠齋", 
    "paragraphs": [
      "暝靄黃昏，燈檠上、熒熒初炙。", 
      "銀焰嫋、孤光分夜，寸心凝碧。", 
      "留照嬌顏歡笑偶，上元慶賞嬉遊夕。", 
      "笑聚螢、積雪與偷光，寒儒憶。", 
      "蝶眷戀，成何得。", 
      "花傳喜，知何日。", 
      "聽鄰家昨夜，扣閽誰覓。", 
      "焰短始知新月上，搖紅孤館因風急。", 
      "恨那人、別後不成眠，時時剔。"
    ], 
    "rhythmic": "滿江紅"
  }, 
  {
    "author": "謝直", 
    "paragraphs": [
      "雙槳浪花平，夾岸青山鎖。", 
      "你自歸家我自歸，說着如何過。", 
      "我斷不思量，你莫思量我。", 
      "將你從前與我心，付與他人可。"
    ], 
    "rhythmic": "卜算子"
  }, 
  {
    "author": "高似孫", 
    "paragraphs": [
      "下明光，違宣曲，上揚州。", 
      "玉帳暖、十萬貔貅。", 
      "梅花照雪，月隨歌吹到江頭。", 
      "牙檣錦纜，聽雁聲、夜宿瓜州。", 
      "南山客，東山妓，蒲萄酒，鷫鸘裘。", 
      "佔何遜、杜牧風流。", 
      "瓊花紅葉，做珠簾、十里遨頭。", 
      "竹西歌吹，理新曲、人在春樓。"
    ], 
    "rhythmic": "金人捧露盤"
  }, 
  {
    "author": "高似孫", 
    "paragraphs": [
      "翠簾低護鬱金堂。", 
      "猶自未忺妝。", 
      "梨花新月，杏花新雨，怎奈昏黃。", 
      "春今不管人相憶，欲去又相將。", 
      "只銷相約，與春同去，須到君行。"
    ], 
    "rhythmic": "眼兒媚"
  }, 
  {
    "author": "高似孫", 
    "paragraphs": [
      "青旗報春來了，玉鱗鱗風旎。", 
      "陳瑤席、新奏琳琅，窈窕來薦嘉社。", 
      "桂酒洗瓊芳，麗景暉暉，日夜催紅紫。", 
      "湛青陽新沐，人聲澹盪花裏。", 
      "光泛崇蘭，坼遍桃李，把深心料理。", 
      "共攜手、蘅室蘭房，奈何新恨如此。", 
      "對佳時、芳情脈脈，眉黛蹙、羞搴瓊珥。", 
      "折微馨、聊寄相思，莫愁如水。", 
      "青苹再轉，淑思菲菲，春又過半矣。", 
      "細雨溼香塵，未曉又止。", 
      "莫教一鴂無聊，羣芳亹亹。", 
      "傷情漠漠，淚痕輕洗。", 
      "曲瓊桂帳流蘇暖，望美人、又是論千里。", 
      "佳期杳渺，香風不肯爲媒，可堪玩此芳芷。", 
      "春今漸歇，不忍零花，猶戀餘綺。", 
      "度美曲、造新聲，樂莫樂此新知。", 
      "思美人兮，有花同倚。", 
      "年華做了，功成如委。", 
      "天時相代何日已。", 
      "悵春功、非與他時比。", 
      "殷勤舉酒酬春，春若能留，□還亦喜。"
    ], 
    "rhythmic": "鶯啼序"
  }, 
  {
    "author": "高似孫", 
    "paragraphs": [
      "紅翻繭栗梢頭遍。"
    ], 
    "rhythmic": "失調名"
  }, 
  {
    "author": "易祓", 
    "paragraphs": [
      "海棠枝上，留得嬌鶯語。", 
      "雙燕几時來，並飛入、東風院宇。", 
      "夢迴芳草，綠遍舊池塘，梨花雪，桃花雨。", 
      "畢竟春誰主。", 
      "東郊拾翠，襟袖沾飛絮。", 
      "寶馬趁雕輪，亂紅中、香塵滿路。", 
      "十千斗酒，相與買春閒，吳姬唱，秦娥舞。", 
      "拼醉青樓暮。"
    ], 
    "rhythmic": "驀山溪"
  }, 
  {
    "author": "易祓", 
    "paragraphs": [
      "帝城春晝。", 
      "見杏臉桃腮，胭脂微透。", 
      "一霎兒晴，一霎兒雨，正是催花時候。", 
      "淡煙細柳如畫，雅稱踏青攜手。", 
      "怎知道、那人人，獨倚闌干消瘦。", 
      "別後。", 
      "音信斷，應是淚珠，滴遍香羅袖。", 
      "記得年時，膽瓶兒畔，曾把牡丹同嗅。", 
      "故鄉水遙山遠，怎得新歡如舊。", 
      "強消遣，把閒愁推入，花前杯酒。"
    ], 
    "rhythmic": "喜遷鶯"
  }, 
  {
    "author": "易祓", 
    "paragraphs": [
      "自古清勝地，江帶與山篸。", 
      "誇娥擘此石鐪，不獨嶺之南。", 
      "初見仙岩第一，再見礱巖第二，今見淡巖三。", 
      "邱壑皆有分，品第不須談。", 
      "望前驅，陪後乘，破晴嵐。", 
      "出城一舍而近，峭壁與天參。", 
      "不使塵埃涴腳，忽覺煙雲對面，鶴馭可同驂。", 
      "杖屨從歸去，此樂湘潭。"
    ], 
    "rhythmic": "水調歌頭"
  }, 
  {
    "author": "易祓妻", 
    "paragraphs": [
      "染淚修書寄彥章。", 
      "貪做前廊。", 
      "忘卻迴廊。", 
      "功名成就不還鄉。", 
      "鐵做心腸。", 
      "石做心腸。", 
      "紅日三竿懶畫妝。", 
      "虛度韶光。", 
      "瘦損容光。", 
      "不知何日得成雙。", 
      "羞對鴛鴦。", 
      "懶對鴛鴦。"
    ], 
    "rhythmic": "一翦梅"
  }, 
  {
    "author": "章斯才", 
    "paragraphs": [
      "帝念重湖遠，使者選清強。", 
      "關西夫子人傑，攪轡出鴛行。", 
      "熊楚一天坐鎮，虎節三臺更歷，號令肅秋霜。", 
      "褰帷間風俗，原隰總生光。", 
      "瞻南極，朝北斗，酌霞觴。", 
      "潢池息浪奏凱，籌餉屬蕭張。", 
      "一點眉間多，一札日邊有詔，香案侍東皇。", 
      "歲歲蓬壺宴，好景對棖黃。"
    ], 
    "rhythmic": "水調歌頭"
  }, 
  {
    "author": "章斯才", 
    "paragraphs": [
      "秋老楚天闊，光粲極南星。", 
      "鬱蔥瑞靄浮動，湘水舞湘靈。", 
      "方啓流虹華旦，恰值紱麟彌月，嘉會慶千齡。", 
      "維嶽絳神處，玉印注長生。", 
      "衣袞繡，袍練鵲，紐雙縈。", 
      "民氣和樂，雁到回地作歡聲。", 
      "楚觀連天境界，四景撩人風物，身世自蓬瀛。", 
      "剩酌金貂醁，飛詔到臨蒸。"
    ], 
    "rhythmic": "水調歌頭"
  }, 
  {
    "author": "危稹", 
    "paragraphs": [
      "洛陽九老圖中，當時司馬年猶小。", 
      "爭如今夕，舉杯相勸，十人齊壽。", 
      "已幸同庚，何分雌甲，本無多少。", 
      "但有頭可白，無愁可解，只如此、都贏了。", 
      "慶禮十年還又，更十年、依前難老。", 
      "儘教百歲，做人高祖，見孫白首。", 
      "卻要從今，探梅腳健，看山眼好。", 
      "賴天公，頓得東園長在，陪歌陪酒。"
    ], 
    "rhythmic": "水龍吟"
  }, 
  {
    "author": "危稹", 
    "paragraphs": [
      "老去諸餘情味淺。", 
      "詩詞不上閒釵釧。", 
      "寶幌有人紅兩靨。", 
      "簾間見。", 
      "紫雲元在梨花院。", 
      "十四條絃音調遠。", 
      "柳絲不隔芙蓉面。", 
      "秋入西窗風露晚。", 
      "歸去懶。", 
      "酒酣一任烏巾岸。"
    ], 
    "rhythmic": "漁家傲"
  }, 
  {
    "author": "危稹", 
    "paragraphs": [
      "籍甚聲名，門闌相種，文章世科。", 
      "算當年瑞世，正當夏五，仙家毓德，全是春和。", 
      "底事屏星，著之海嶠，奈此騰驤驥足何。", 
      "君知否，看飛來丹詔，徑上鸞坡。", 
      "殷勤攜酒相過。", 
      "要灩灩浮君金叵羅。", 
      "嘆同心相契，古來難覓，二年同處，意總無它。", 
      "如此平分，更教添個，也自清風明月多。", 
      "拼沈醉，任光浮綠鬢，笑滿紅渦。"
    ], 
    "rhythmic": "沁園春"
  }, 
  {
    "author": "王居安", 
    "paragraphs": [
      "八十歸來，方巖下、幾竿修竹。", 
      "柴門外，沙鋪軟路，水流清玉。", 
      "栽接新來桃與李，安排舊日鬆和菊。", 
      "過小橋、作個看山樓，千峯綠。", 
      "收筆硯，藏棋局。", 
      "酒莫飲，經須讀。", 
      "但平平放下，頓超凡俗。", 
      "獨睡已無年少夢，閒吟不唱他家曲。", 
      "算人生、萬事苦無多，相將足。"
    ], 
    "rhythmic": "滿江紅"
  }, 
  {
    "author": "王居安", 
    "paragraphs": [
      "湖海襟期，煙霞氣宇，天下星郎。", 
      "有靈方時後，年年卻老，神鋒耳底，夜夜騰光。", 
      "萬卷蟠胸，千鍾蘸甲，袞袞詞源三峽滂。", 
      "功成處，見須彌日月，河嶽星霜。", 
      "興來引筆千行。", 
      "看舉世何人是智囊。", 
      "任縱橫萬變，難瞞道眼，優遊自樂，不識愁腸。", 
      "鬧市叢中，密林靜處，鼻觀常聞三界香。", 
      "天書到，聽笙簫競奏，幢蓋班行。"
    ], 
    "rhythmic": "沁園春"
  }, 
  {
    "author": "王克勤", 
    "paragraphs": [
      "銀河無際渺澄空。", 
      "一點壽光中。", 
      "此夕謫仙初度，清歌吉甫清風。", 
      "文章間世，曾親玉座，屢賜金鍾。", 
      "丹禁若須鰲便，赤城喚取漁翁。"
    ], 
    "rhythmic": "朝中措"
  }, 
  {
    "author": "鍾將之", 
    "paragraphs": [
      "鬢嚲雲梳月帶痕。", 
      "軟紅香裏步蓮輕。", 
      "妖嬈六幅過腰裙。", 
      "不怕滿堂佳客醉，只愁滅燭翠眉顰。", 
      "更期疏影月黃昏。"
    ], 
    "rhythmic": "浣溪沙"
  }, 
  {
    "author": "鍾將之", 
    "paragraphs": [
      "蘋老秋深水落痕。", 
      "桂花微弄雨花輕。", 
      "癯仙也解醉紅裙。", 
      "太白麴君愁滿飲，小鴻眉黛愛低顰。", 
      "尊前一洗眼花昏。"
    ], 
    "rhythmic": "浣溪沙"
  }, 
  {
    "author": "鍾將之", 
    "paragraphs": [
      "更似南津港，再遇呂公船。"
    ], 
    "rhythmic": "水調歌頭"
  }, 
  {
    "author": "吳禮之", 
    "paragraphs": [
      "南國風流是故鄉。", 
      "紅鹽落子不因霜。", 
      "於中小底最珍藏。", 
      "薦酒薦茶些子澀，透心透頂十分香。", 
      "可人回味越思量。"
    ], 
    "rhythmic": "浣溪沙"
  }, 
  {
    "author": "吳禮之", 
    "paragraphs": [
      "銀蟾光彩。", 
      "喜稔歲閏正，元宵還再。", 
      "樂事難並，佳時罕遇，依舊試燈何礙。", 
      "花市又移星漢，蓮炬重芳人海。", 
      "盡勾引，遍嬉遊寶馬，香車喧隘。", 
      "晴快。", 
      "天意教、人月更圓，償足風流債。", 
      "媚柳煙濃，夭桃紅小，景物迥然堪愛。", 
      "巷陌笑聲不斷，襟袖餘香仍在。", 
      "待歸也，便相期明日，踏青挑菜。"
    ], 
    "rhythmic": "喜遷鶯"
  }, 
  {
    "author": "吳禮之", 
    "paragraphs": [
      "金風顫葉，那更餞別江樓。", 
      "聽悽切、陽關聲斷，楚館雲收。", 
      "去也難留。", 
      "萬重煙水一扁舟。", 
      "錦屏羅幌，多應換得，蓼岸蘋洲。", 
      "凝想恁時歡笑，傷今萍梗悠悠。", 
      "謾回首、妖嬈何處，眷戀無由。", 
      "先自悲秋。", 
      "眼前景物只供愁。", 
      "寂寥情緒，也恨分淺，也悔風流。"
    ], 
    "rhythmic": "醜奴兒・採桑子"
  }, 
  {
    "author": "吳禮之", 
    "paragraphs": [
      "悶來憑得闌干暖。", 
      "自手引、朱簾高卷。", 
      "桃花半露胭脂面。", 
      "芳草如茵乍展。", 
      "煙光散、湖光瀲灩。", 
      "映綠柳、黃鸝巧囀。", 
      "遙山好似宮眉淺。", 
      "人比遙山更遠。"
    ], 
    "rhythmic": "杏花天"
  }, 
  {
    "author": "吳禮之", 
    "paragraphs": [
      "眷濃恩重，長離永別，憑誰爲返香魂。", 
      "憶湘裙霞袖，杏臉櫻脣。", 
      "眉掃春山淡淡，眼裁秋水盈盈。", 
      "便如何忘得，溫柔情態，恬靜天真。", 
      "憑欄念及，夕陽西下，暮煙四起江村。", 
      "漸入夜、疏星映柳，新月籠雲。", 
      "醞造一生清瘦，能消幾個黃昏。", 
      "斷腸時候，簾垂深院，人掩重門。"
    ], 
    "rhythmic": "雨中花・夜行船"
  }, 
  {
    "author": "吳禮之", 
    "paragraphs": [
      "風傳秋信至。", 
      "顫葉葉庭梧，飄零階砌。", 
      "年華迅流水。", 
      "況榮枯翻手，存亡彈指。", 
      "誰編故紙。", 
      "論古往、英雄鬥智。", 
      "在當時、喚做功名，到此盡成閒氣。", 
      "何謂。", 
      "生爲行客，死乃歸人，世同驛邸。", 
      "十步九計。", 
      "空撈攘，謾兒戲。", 
      "忍都將、有限光陰縈絆，趁逐無窮天地。", 
      "我直須、跳出樊籠，做個俏底。"
    ], 
    "rhythmic": "瑞鶴仙"
  }, 
  {
    "author": "吳禮之", 
    "paragraphs": [
      "劉郎老矣，倦入繁華地。", 
      "觸目愈傷情，念陳跡、人非物是。", 
      "共誰攜手，落日步江村，臨遠水，對遙山，閒看煙雲起。", 
      "買牛賣劍，便作兒孫計。", 
      "朋舊自榮華，也憐我、無名無利。", 
      "簞瓢鍾鼎，等是百年身，空妄作，枉迂迴，貪愛從今止。"
    ], 
    "rhythmic": "驀山溪"
  }, 
  {
    "author": "吳禮之", 
    "paragraphs": [
      "蘋汀蓼岸荻花洲。", 
      "占斷清秋。", 
      "五湖景物供心眼，幾曾有、一點閒愁。", 
      "夢裏翩翩胡蝶，覺來葉葉漁舟。", 
      "謝郎隨分總優遊。", 
      "信任沈浮。", 
      "恬然雲水無貪吝，笑腰纏、騎鶴揚州。", 
      "只恐丹青妙筆，寫傳難盡風流。"
    ], 
    "rhythmic": "風入松"
  }, 
  {
    "author": "吳禮之", 
    "paragraphs": [
      "紅日三竿鶯百囀。", 
      "夢迴鴛枕離魂亂。", 
      "料得玉人腸已斷。", 
      "眉峯斂。", 
      "曉妝鏡裏春愁滿。", 
      "綠瑣窗深難見面。", 
      "雲箋謾寫教誰傳。", 
      "聞道笙歌歸小院。", 
      "樑塵顫。", 
      "多因唱我新詞勸。"
    ], 
    "rhythmic": "漁家傲"
  }, 
  {
    "author": "吳禮之", 
    "paragraphs": [
      "睡思厭厭鶯喚起。", 
      "簾卷東風，猶未忺梳洗。", 
      "眼細眉長雲擁髻。", 
      "笑垂羅袖薰瀋水。", 
      "媚態盈盈閒舉止。", 
      "只有江梅，清韻能相比。", 
      "詩酒琴棋歌舞地。", 
      "又還同醉春風裏。"
    ], 
    "rhythmic": "蝶戀花"
  }, 
  {
    "author": "吳禮之", 
    "paragraphs": [
      "急水浮萍風裏絮。", 
      "恰似人情，恩愛無憑據。", 
      "去便不來來便去。", 
      "到頭畢竟成輕負。", 
      "簾卷春山朝又暮。", 
      "鶯燕空忙，不念花無主。", 
      "心事萬千誰與訴。", 
      "斷雲零雨知何處。"
    ], 
    "rhythmic": "蝶戀花"
  }, 
  {
    "author": "吳禮之", 
    "paragraphs": [
      "滿地落紅初過雨。", 
      "綠樹成陰，紫燕風前舞。", 
      "菸草低迷縈小路。", 
      "晝長人靜扃朱戶。", 
      "瀋水香銷新剪苧。", 
      "敧枕朦朧，花底聞鶯語。", 
      "春夢又還隨柳絮。", 
      "等閒飛過東牆去。"
    ], 
    "rhythmic": "蝶戀花"
  }, 
  {
    "author": "吳禮之", 
    "paragraphs": [
      "畫橋流水飛花舞。", 
      "柳外斜風細雨。", 
      "紅瘦綠肥春暮。", 
      "腸斷桃源路。", 
      "歡隨仙子乘鸞去。", 
      "鏤月裁雲何處。", 
      "唯有病和愁緒。", 
      "肯伴劉郎住。"
    ], 
    "rhythmic": "桃源憶故人"
  }, 
  {
    "author": "吳禮之", 
    "paragraphs": [
      "風乍扇。", 
      "簾外落紅千片。", 
      "飛盡落花春不管。", 
      "鬥忙鶯與燕。", 
      "往事上心撩亂。", 
      "睡起日高猶倦。", 
      "料得伊家情眷眷。", 
      "近來長夢見。"
    ], 
    "rhythmic": "謁金門"
  }, 
  {
    "author": "吳禮之", 
    "paragraphs": [
      "連環易缺。", 
      "難解同心結。", 
      "癡呆佳人才子，情緣重、怕離別。", 
      "意切。", 
      "人路絕。", 
      "共沈煙水闊。", 
      "盪漾香魂何處，長橋月。", 
      "斷橋月。"
    ], 
    "rhythmic": "霜天曉角"
  }, 
  {
    "author": "吳禮之", 
    "paragraphs": [
      "西風又急。", 
      "細雨黃花溼。", 
      "樓枕一篙煙水，蘭舟漾、畫橋側。", 
      "念昔。", 
      "空淚滴。", 
      "故人何處覓。", 
      "魂斷菱歌悽怨，疏簾卷、暮山碧。"
    ], 
    "rhythmic": "霜天曉角"
  }, 
  {
    "author": "吳禮之", 
    "paragraphs": [
      "吳山與越山，相對摩今古。", 
      "嫋纜浙江亭，回首西興渡。", 
      "區區名利人，無分香閨住。", 
      "匆遽促徵鞍，又入臨平路。"
    ], 
    "rhythmic": "生查子"
  }, 
  {
    "author": "吳禮之", 
    "paragraphs": [
      "我不成、心酸眼軟。"
    ], 
    "rhythmic": "失調名"
  }, 
  {
    "author": "吳禮之", 
    "paragraphs": [
      "金菊間芙蓉，秋意未爲蕭索。", 
      "臨水見山庭院。", 
      "伴玉人杯酌。", 
      "攜爐終日嫋沈煙，氤氳篆文□。", 
      "可惜被風吹散，把袖兒籠著。"
    ], 
    "rhythmic": "好事近"
  }, 
  {
    "author": "吳禮之", 
    "paragraphs": [
      "板約紅牙。", 
      "歌翻白雪，杯泛流霞。", 
      "蘇小情多，潘郎年少，歡計生涯。", 
      "軒窗臨水人家。", 
      "更門掩、青春杏花。", 
      "百萬呼盧，十千沽酒，不負韶華。"
    ], 
    "rhythmic": "柳梢青"
  }, 
  {
    "author": "陳善", 
    "paragraphs": [
      "三月風前花薄命，五更枕上春無力。"
    ], 
    "rhythmic": "滿江紅"
  }, 
  {
    "author": "丁黼", 
    "paragraphs": [
      "梅臘賓春，瑞煙滿、華堂馥郁。", 
      "還又祝、屏垂彩帨，觴稱醽醁。", 
      "南浦西山開壽域，朱簾畫棟調新曲。", 
      "慶綵衣、龍節侍慈萱，春長綠。", 
      "雙鶴髮，齊眉福。", 
      "一麟瑞，如冰玉。", 
      "看國封重見，五霞凝軸。", 
      "王母瑤池鸞鳳馭，麻姑金鼎神仙籙。", 
      "數從今、椿算到何時，蟠桃熟。"
    ], 
    "rhythmic": "滿江紅"
  }, 
  {
    "author": "俞國寶", 
    "paragraphs": [
      "夢裏驂鸞鶴。", 
      "覺三山不遠，依前海風吹落。", 
      "浮到五湖煙月上，剛被梅香醉着。", 
      "粲玉樹、輕明疏薄。", 
      "十萬瓊琚天女隊，捧冰壺、玉液琉璃杓。", 
      "來伴我，薦清酌。", 
      "恍然夢斷渾非昨。", 
      "問溪邊竹外，新來爲誰開卻。", 
      "無限冰魂招不得，擬把離騷喚覺。", 
      "待抖擻、紅塵雙腳。", 
      "萬里瑤臺終一到，想玉奴、不負東昏約。", 
      "留此恨，寄殘角。"
    ], 
    "rhythmic": "賀新涼・賀新郎"
  }, 
  {
    "author": "俞國寶", 
    "paragraphs": [
      "一春長費買花錢。", 
      "日日醉花邊。", 
      "玉驄慣識西湖路，驕嘶過、沽酒壚前。", 
      "紅杏香中簫鼓，綠楊影裏鞦韆。", 
      "暖風十里麗人天。", 
      "花壓髻雲偏。", 
      "畫船載取春歸去，餘情寄、湖水湖煙。", 
      "明日重扶殘醉，來尋陌上花鈿。"
    ], 
    "rhythmic": "風入松", 
    "tags": [
      "宋詞三百首", 
      "西湖"
    ]
  }, 
  {
    "author": "俞國寶", 
    "paragraphs": [
      "春衫和淚著。", 
      "又燕入江南，雁歸衡嶽。", 
      "東風曉來惡。", 
      "繞西園無緒，淚隨花落。", 
      "愁鍾恨角。", 
      "夢無憑、難成易覺。", 
      "到春來易感，韓香頓減，沈腰如削。", 
      "離索。", 
      "挑燈佔信，聽鵲求音，不禁春弱。", 
      "雲輕雨薄。", 
      "陽臺遠，信難託。", 
      "念盟釵一股，鸞光兩破，已負秦樓素約。", 
      "但莫教、嫩綠成陰，把人誤卻。"
    ], 
    "rhythmic": "瑞鶴仙"
  }, 
  {
    "author": "俞國寶", 
    "paragraphs": [
      "數聲烏鵲。", 
      "院宇寒蕭索。", 
      "楊柳梢頭秋過卻。", 
      "無葉可供風落。", 
      "可人猶有芙蕖。", 
      "向人泠澹妝梳。", 
      "雲外徵鴻過盡，夕陽依舊平蕪。"
    ], 
    "rhythmic": "清平樂"
  }, 
  {
    "author": "俞國寶", 
    "paragraphs": [
      "翦燭寫香箋，撥火溫寒醑。", 
      "門外東風將我愁，欲作三更雨。", 
      "夜夜玉樓心，日日長亭路。", 
      "豆蔻花開信不來，塵滿金釵股。"
    ], 
    "rhythmic": "卜算子"
  }, 
  {
    "author": "俞國寶", 
    "paragraphs": [
      "東風巷陌暮寒驕。", 
      "燈火鬧河橋。", 
      "勝遊憶遍錢塘夜，青鸞遠、信斷難招。", 
      "蕙草情隨雪盡，梨花夢與雲銷。", 
      "客懷先自病無聊。", 
      "綠酒負金蕉。", 
      "下幃獨擁香篝睡，春城外、玉漏聲遙。", 
      "可惜滿街明月，更無人爲吹簫。"
    ], 
    "rhythmic": "風入松"
  }, 
  {
    "author": "徐衝淵", 
    "paragraphs": [
      "窮達付天命，生死見交情。", 
      "人今老矣，□□狗苟與蠅營。", 
      "贏得一頭霜雪。", 
      "閒卻五湖風月。", 
      "鷗鳥負前盟。", 
      "顏厚已如甲，太息誤平生。", 
      "想箕山，懷潁水，挹餘清。", 
      "只今歸去，滄浪深處濯吾纓。", 
      "笑撫山中泉石。", 
      "細說人間荊棘。", 
      "有道苦難行。", 
      "好補青蘿屋，且佔白雲耕。"
    ], 
    "rhythmic": "水調歌頭"
  }, 
  {
    "author": "李好義", 
    "paragraphs": [
      "花過雨。", 
      "又是一番紅素。", 
      "燕子歸來銜繡幕。", 
      "舊巢無覓處。", 
      "誰在玉樓歌舞。", 
      "誰在玉關辛苦。", 
      "若使胡塵吹得去。", 
      "東風侯萬戶。"
    ], 
    "rhythmic": "謁金門"
  }, 
  {
    "author": "李好義", 
    "paragraphs": [
      "思往事，白盡少年頭。", 
      "曾帥三軍平蜀難，沿邊四郡一齊收。", 
      "逆黨反封侯。", 
      "元宵夜，燈火鬧啾啾。", 
      "廳上一員閒總管，門前幾個紙燈球。", 
      "簫鼓勝皇州。"
    ], 
    "rhythmic": "望江南・憶江南"
  }, 
  {
    "author": "程準", 
    "paragraphs": [
      "船系釣臺下，身寄碧雲端。", 
      "胸中千古風月，筆下助波瀾。", 
      "喚起羊裘仙魄，來伴蟬冠清影，星閣倚闌干。", 
      "上想中興事，名節重於山。", 
      "濯滄浪，開玉鑑，照朱顏。", 
      "平生多少英氣，直欲斬樓蘭。", 
      "盡道詩書元帥，好作經綸上袞，勳業秉華丹。", 
      "霄漢展鸞翼，雷雨震龍蟠。"
    ], 
    "rhythmic": "水調歌頭"
  }, 
  {
    "author": "高翥", 
    "paragraphs": [
      "啄黍黃雞沒骨肥。", 
      "繞籬綠橘綴枝垂。", 
      "新釀酒，旋裁衣。", 
      "正是昏男嫁女時。"
    ], 
    "rhythmic": "秋日田父辭"
  }, 
  {
    "author": "高翥", 
    "paragraphs": [
      "少婦挼藍旋染裙。", 
      "大兒敲葛自漿巾。", 
      "新摘摘，笑欣欣。", 
      "相喚相呼看賽神。"
    ], 
    "rhythmic": "秋日田父辭"
  }, 
  {
    "author": "高惟月", 
    "paragraphs": [
      "巖扃不鎖，算空洞深窈，是誰初鑿。", 
      "帝遣六丁持月斧，亂把雲根鑱斫。", 
      "駭目奇觀，恍如崩浪，洶涌從天落。", 
      "謫仙何處，翠珉佳句如昨。", 
      "惆悵白首重遊，多情還似，與青山有約。", 
      "且對清尊酬勝賞，休想舞衣歌樂。", 
      "景物依然，頭顱如許，何事嗟漂泊。", 
      "翩翩歸興，故山無限林壑。"
    ], 
    "rhythmic": "念奴嬌"
  }, 
  {
    "author": "彭叔夏", 
    "paragraphs": [
      "銅章紆墨綬，茜服佩銀魚。", 
      "慈闈一笑，全勝萊子綵衣裾。", 
      "好事柿紅萱草，長伴朱顏綠髮，榮貴更誰如。", 
      "軸錦裝鸞誥，簾繡窣藤輿。", 
      "龍爲炙，麟作脯，倒瓊壺。", 
      "壽筵今年，邀請金母伴麻姑。", 
      "縹渺飛瓊舞罷，宛轉雙成歌徹，何物奉親娛。", 
      "探支長命縷，預借角蟾蜍。"
    ], 
    "rhythmic": "水調歌頭"
  }, 
  {
    "author": "應", 
    "paragraphs": [
      "橫斜淡月黃昏，漏泄早春消息。"
    ], 
    "rhythmic": "失調名"
  }, 
  {
    "author": "吳康", 
    "paragraphs": [
      "試問海棠健否，海棠雖似，減清香。"
    ], 
    "rhythmic": "失調名"
  }, 
  {
    "author": "吳康", 
    "paragraphs": [
      "凌空蜂翼遞香來，驚破蜜房幽夢。"
    ], 
    "rhythmic": "失調名"
  }, 
  {
    "author": "汪", 
    "paragraphs": [
      "田舍爐頭語。", 
      "便如何學得，三變美成家數。", 
      "村酒三杯狂興發，拔劍偶然起舞。", 
      "只麼也、迎寒送暑。", 
      "待草萬言書上闕，似憂端、倚柱東鄰女。", 
      "卿相事，未易許。", 
      "漁歌且和芙蓉渚。", 
      "又何須、淫辭媟語，訶風詆雨。", 
      "勸人生、且隨緣分，分外一毫莫取。", 
      "那富貴、由天付與。", 
      "身蹈危機猶不覺，如布衣、自在都無阻。", 
      "空博得，雪千縷。"
    ], 
    "rhythmic": "賀新郎"
  }, 
  {
    "author": "汪", 
    "paragraphs": [
      "午夜涼生風不住。", 
      "河漢無聲，時見疏星度。", 
      "佳客伴君知未去。", 
      "對牀只欠瀟瀟雨。", 
      "素月四更山外吐。", 
      "金鴨慵添，消盡沈煙縷。", 
      "料想玉樓人念處。", 
      "歸舟日望荷花浦。"
    ], 
    "rhythmic": "蝶戀花"
  }, 
  {
    "author": "汪", 
    "paragraphs": [
      "誰家野菜飯炊香，正是江南寒食。", 
      "試問春光今幾許，猶有三分之一。", 
      "枝上花稀，柳間鶯老，是處春狼藉。", 
      "新來燕子，尚傳晉苑消息。", 
      "應記往日西湖，萬家羅綺，見滿城爭出。", 
      "急管繁弦嘈雜處，寶馬香車如織。", 
      "猛省狂遊，恍如昨夢，何日重尋覓。", 
      "杜鵑聲裏，桂輪掛上空碧。"
    ], 
    "rhythmic": "念奴嬌", 
    "tags": [
      "西湖"
    ]
  }, 
  {
    "author": "汪", 
    "paragraphs": [
      "落日水亭靜，藕葉勝花香。", 
      "時賢飛蓋，鬆間喝道挾胡牀。", 
      "暑氣林深不受，山色晚來逾好，頓覺酒尊涼。", 
      "妙語發天籟，幽眇亦張皇。", 
      "射者中，弈者勝，興悠長。", 
      "佳人雪藕，更調冰水賽寒漿。", 
      "驚餌游魚深逝，帶箭山禽高舉，此話要商量。", 
      "溪上採菱女，三五傍垂楊。"
    ], 
    "rhythmic": "水調歌頭"
  }, 
  {
    "author": "汪", 
    "paragraphs": [
      "幾點弄晴微雨。", 
      "翳日薄雲來去。", 
      "斷送一番春，滿徑楊花飛絮。", 
      "無語。", 
      "無語。", 
      "還是舊時院宇。"
    ], 
    "rhythmic": "如夢令"
  }, 
  {
    "author": "汪", 
    "paragraphs": [
      "帖子傳新語。", 
      "問自來、翰林學士，幾多人數。", 
      "或道江心空鑄鏡，或道艾人如舞。", 
      "或更道、冰盤消暑。", 
      "或道芸香能去蠹，有宮中、鬥草盈盈女。", 
      "都不管，道何許。", 
      "離騷古意盈洲渚。", 
      "也莫道、龍舟吊屈，浪花吹雨。", 
      "只有闢兵符子好，少有詞人拈取。", 
      "誰肯向、帖中道與。", 
      "絕口用兵兩個字，是老臣、忠愛知艱阻。", 
      "寫此句，絳紗縷。"
    ], 
    "rhythmic": "賀新郎"
  }, 
  {
    "author": "汪", 
    "paragraphs": [
      "夜對燈花語。", 
      "且隨宜、果盤草草，兩三杯數。", 
      "翠玉環中園五畝，自唱山歌自舞。", 
      "況今夜、尊前無暑。", 
      "何用食前須方丈，更後車、何用嬋娟女。", 
      "這閒福，自心許。", 
      "蓼花蘆葉紛江渚。", 
      "有沙邊、寒蛩吟透，梧桐秋雨。", 
      "羨甚滿堂金玉富，未可學人漁取。", 
      "怕天也、未曾相與。", 
      "豹遁蛟藏泉可濯，有鬼神、呵護盤之阻。", 
      "鮮可食，膾銀縷。"
    ], 
    "rhythmic": "賀新郎"
  }, 
  {
    "author": "汪", 
    "paragraphs": [
      "傷時懷抱不勝愁。", 
      "野水粼粼綠遍洲。", 
      "滿地落花春病酒，一簾明月夜登樓。", 
      "明眸皓齒人難得，寒食清明事又休。", 
      "只是鷓鴣三兩曲，等閒白了幾人頭。"
    ], 
    "rhythmic": "鷓鴣詞・瑞鷓鴣"
  }, 
  {
    "author": "汪", 
    "paragraphs": [
      "相逢草草，共吟詩、同醉杯中之物。", 
      "評論三王譏五霸，談辯喧譁鄰壁。", 
      "敲缺唾壺，擊殘如意，妙語飛華雪。", 
      "無能爲也，如何對此三傑。", 
      "看取東野詩成，南昌書就，奈徵車催發。", 
      "後夜山深何處宿，紅豆寒燈明滅。", 
      "一老堪憐，兩生未起，應念星星發。", 
      "風傳佳話，花村無犬驚月。"
    ], 
    "rhythmic": "念奴嬌"
  }, 
  {
    "author": "汪", 
    "paragraphs": [
      "千縷柳絲猶嫩，一星榆火初明。", 
      "載將新意壽幽人。", 
      "紅袖持杯勸盡。", 
      "老鶴自偏野性，沙鷗難比輕身。", 
      "殷勤多謝祝長春。", 
      "一笑東風夜靜。"
    ], 
    "rhythmic": "西江月"
  }, 
  {
    "author": "汪", 
    "paragraphs": [
      "民吾同胞，剖破藩籬，元是大家。", 
      "故見之誥詔，視如子弟，諄勤懇切，悃愊無華。", 
      "孝悌力田，職當勸相，起早非幹爲看花。", 
      "親酌酒，老農唯諾，句句仁芽。", 
      "曉來猶覺寒些。", 
      "看雨溼風吹旗□斜。", 
      "笑吾生八十，盡諳農事，公筵既徹，更共烹茶。", 
      "高唱豳風，敬酬令尹，王道桑麻樂有涯。", 
      "春務急，見溪頭楊柳，已可藏鴉。"
    ], 
    "rhythmic": "沁園春"
  }, 
  {
    "author": "汪", 
    "paragraphs": [
      "一隻船兒沒賽。", 
      "七十六年裝載。", 
      "把柁更須牢，風飽蒲帆輕快。", 
      "無礙。", 
      "無礙。", 
      "匹似子猷訪戴。"
    ], 
    "rhythmic": "如夢令"
  }, 
  {
    "author": "汪", 
    "paragraphs": [
      "可是東風、當日欠商量。", 
      "百紫千紅春富貴，無半點，似渠香。"
    ], 
    "rhythmic": "江城子"
  }, 
  {
    "author": "虞剛簡", 
    "paragraphs": [
      "兒有掌中杯。", 
      "但把歸期苦苦催。", 
      "奕世衣冠仍上第，公臺。", 
      "元自詩書裏面來。", 
      "秋色爲渠開。", 
      "先我梁山馬首回。", 
      "猿鶴莫輕窺蕙帳，驚猜。", 
      "擡步歸休亦樂哉。"
    ], 
    "rhythmic": "南鄉子"
  }, 
  {
    "author": "張拭", 
    "paragraphs": [
      "萬里煙堤，百花風榭，遊女翩翩羽蓋。", 
      "彩掛鞦韆，向花梢嬌對。", 
      "矧門外、森立喬松，日花爭麗，猶若當年文會。", 
      "廊廟夔龍，暫卜鄰交外。", 
      "共講真率，玉糝金齏膾。", 
      "同蕭散寄傲，樽罍傾北海。", 
      "佳處難忘，約追歡須再。", 
      "況風月不用一錢買。", 
      "但回首，七虎堂中心欲碎。", 
      "千里相思，幸前盟猶在。"
    ], 
    "rhythmic": "向湖邊"
  }, 
  {
    "author": "趙希明", 
    "paragraphs": [
      "空山木落。", 
      "月淡闌干角。", 
      "相與羊裘披上，方知道、宦情薄。", 
      "老來須自覺。", 
      "酒尊行處樂。", 
      "疑到碧灣無路，灘聲小、櫓聲薄。"
    ], 
    "rhythmic": "霜天曉角"
  }, 
  {
    "author": "程珌", 
    "paragraphs": [
      "望皇都清曉，瑞日祥煙，洞開閶闔。", 
      "一朵紅雲，映重瞳日月。", 
      "萬歲山高，九霞杯暖，正想宸遊洽。", 
      "絕塞庭琛，重闈天笑，年年仙闕。", 
      "韶鳳徘徊，蒲魚演漾，鎬酒恩濃，龍蟠建業。", 
      "玉琢麟符，分付人中傑。", 
      "奠國安民，持將祝壽，樂作君臣悅。", 
      "看取頭廳，押班稱賀，明年天節。"
    ], 
    "rhythmic": "醉蓬萊"
  }, 
  {
    "author": "程珌", 
    "paragraphs": [
      "歲貢來從玉壘，天恩拜賜金奩。", 
      "春風一朵紫雲鮮。", 
      "明月輕浮盞面。", 
      "想見清都絳闕，雍容多少神仙。", 
      "歸來滿袖玉爐煙。", 
      "願侍年年天宴。"
    ], 
    "rhythmic": "西江月"
  }, 
  {
    "author": "程珌", 
    "paragraphs": [
      "飲罷天廚碧玉觴。", 
      "仙韶九奏少停章。", 
      "何人採得扶桑椹，搗就藍橋碧紺霜。", 
      "凡骨變，驟清涼。", 
      "何須仙露與瓊漿。", 
      "君恩珍重渾如許，祝取天皇似玉皇。"
    ], 
    "rhythmic": "鷓鴣天"
  }, 
  {
    "author": "程珌", 
    "paragraphs": [
      "玉女掃天淨，雍觀掠江寬。", 
      "問君何事底急，夜半挾舟還。", 
      "三島眠龍驚覺，萬頃明瓊碾破，涼月照東南。", 
      "碧氣正吞吐，滿挹漱膺肝。", 
      "煙蓬上，乘雲象，嗷天關。", 
      "人間已夢，我獨危坐玩漫汗。", 
      "螭殿黃昏未鎖，鶴氅翩躚蜚下，共吸酒壺乾。", 
      "興罷吹笙去，風露五更寒。"
    ], 
    "rhythmic": "水調歌頭"
  }, 
  {
    "author": "程珌", 
    "paragraphs": [
      "電闕驅神駿，鐵棰起癡蛟。", 
      "木鳴山裂盛夏，白晝野魖號。", 
      "急上瑤庭深處，爲問龍君何怒，抉破古天河。", 
      "日華開絢採，雨意屬詩豪。", 
      "與君來，蜚玉佩，斬觚瓢。", 
      "纖流沈羽，借我萬斛沸銀濤。", 
      "醉拍滿缸香雪，寫竭一池濃墨，逸氣正飄颻。", 
      "何事謫仙子，歸去續鬆醪。"
    ], 
    "rhythmic": "水調歌頭"
  }, 
  {
    "author": "程珌", 
    "paragraphs": [
      "日轂金鉦赤，雪竇水晶寒。", 
      "支機石下翻浪，噴薄出層關。", 
      "半夜雌龍驚走，明日靈蛇張甲，蜚上石盤桓。", 
      "多謝山君護，未放醉翁閒。", 
      "安得醉，風泚泚，露珊珊。", 
      "翠雲老子，邀我瑤佩駕紅鸞。", 
      "一勺流觴何有，萬石橫缸如注，虹氣飲溪乾。", 
      "忽夢坐銀井，長嘯俯清湍。"
    ], 
    "rhythmic": "水調歌頭"
  }, 
  {
    "author": "程珌", 
    "paragraphs": [
      "天地本無際，南北竟誰分。", 
      "樓前多景，中原一恨杳難論。", 
      "卻似長江萬里，忽有孤山兩點，點破水晶盆。", 
      "爲借鞭霆力，驅去附崑崙。", 
      "望淮陰，兵冶處，儼然存。", 
      "看來天意，止欠士雅與劉琨。", 
      "三拊當時頑石，喚醒隆中一老，細與酌芳尊。", 
      "孟夏正須雨，一洗北塵昏。"
    ], 
    "rhythmic": "水調歌頭", 
    "tags": [
      "長江"
    ]
  }, 
  {
    "author": "程珌", 
    "paragraphs": [
      "渤澥東南界，西北倚崑崙。", 
      "當時推步，但知宇內有乾坤。", 
      "午夜風輪微轉，駕我浮空泛景，一息過天垠。", 
      "俯視人間世，渺渺聚漚塵。", 
      "挽天吳，摩海若，吐還吞。", 
      "寧用計年，八十陽九又三陰。", 
      "要自白榆星外，直至黑流沙底，山與澤俱平。", 
      "不論初末度，一色界如銀。"
    ], 
    "rhythmic": "水調歌頭"
  }, 
  {
    "author": "程珌", 
    "paragraphs": [
      "向來抵掌，未必總談空。", 
      "難遍舉，質三事，試從公。", 
      "記當年，賦得一丘一壑，天鳶闊，淵魚靜，莫擊磬，但酌酒，盡從容。", 
      "一水西來他日，會從公、曳杖其中。", 
      "問前回歸去，已笑白髮成蓬。", 
      "不識如今，幾西風。", 
      "蒙莊多事，論蝨豕，推羊蟻，未辭終。", 
      "又驟說，魚得計，孰能通。", 
      "□□□。", 
      "嘆如雲罔罟，龍伯啖，眇難窮。", 
      "凡三惑，誰使我，釋然融。", 
      "豈是匏瓜者，把行藏、悉俯鴻濛。", 
      "且從頭檢校，想見迎公。", 
      "湖上千鬆。"
    ], 
    "rhythmic": "六州歌頭"
  }, 
  {
    "author": "程珌", 
    "paragraphs": [
      "黃鶴樓前，江百尺、波橫光溢。", 
      "問老子、當年高興，何人知得。", 
      "最愛洞庭天際水，分明表裏玻璃色。", 
      "恐今宵、未必似前番，天應惜。", 
      "都莫問，鴻鍾勒。", 
      "也休羨，壺天謫。", 
      "憶故人霜下，亂灘橫笛。", 
      "便好騎鯨遊汗漫，古來蟾影何曾沒。", 
      "更明年、重約再來時，乘槎客。"
    ], 
    "rhythmic": "滿江紅", 
    "tags": [
      "洞庭湖", 
      "黃鶴樓"
    ]
  }, 
  {
    "author": "程珌", 
    "paragraphs": [
      "頗恨登臨，浪自作、騷人愁語。", 
      "石城上、何須苦說，死袁生褚。", 
      "當日臥龍商略處，秦淮王氣真何許。", 
      "與君來、蕭瑟北風寒，黃雲暮。", 
      "枕鍾阜，湖玄武。", 
      "生此虎，真蹲踞。", 
      "看四山環合，休臨江渚。", 
      "可笑唐人無意度，卻言此虎凌波去。", 
      "君且住、明月爲人來，潮生浦。"
    ], 
    "rhythmic": "滿江紅"
  }, 
  {
    "author": "程珌", 
    "paragraphs": [
      "玉局仙人，輕帆萬里，送入三吳。", 
      "怪一舟如葉，元無濁物，依然姑射，滿載冰壺。", 
      "昔日文君，千言成誦，不識如今記得無。", 
      "新來也，喜都將分付，一顆驪珠。", 
      "向來田賦蠲輸。", 
      "散多少、春風巴與渝。", 
      "算公家粗了，蓴鱸而已，何妨西子，白髮江湖。", 
      "印鑄黃金，時來須佩，畢竟人生萬卷書。", 
      "離情處，正秦淮歲晚，雪意模糊。"
    ], 
    "rhythmic": "沁園春"
  }, 
  {
    "author": "程珌", 
    "paragraphs": [
      "休怪頻年司鑰，仙官長守仙宮。", 
      "東風未肯到凡紅。", 
      "先舞雲韶綵鳳。", 
      "都是一團和氣，故教上苑春濃。", 
      "羣仙拍手過江東。", 
      "高唱紫芝新頌。"
    ], 
    "rhythmic": "步虛詞・西江月"
  }, 
  {
    "author": "程珌", 
    "paragraphs": [
      "公有仙姿，蒼松野鶴，落落昂昂。", 
      "論法主長生，仍須極貴，雲臺絳闕，都許尚羊。", 
      "更憶當年，而今時候，一念功名下帝旁。", 
      "天分付，使人間草木，盡有春香。", 
      "人知相法奇龐。", 
      "又那識、陰功事更長。", 
      "算毗陵荒政，江東風采，忠文典則，澟澟生光。", 
      "再歲秦淮，觚棱入夢，帷幄從來在廟堂。", 
      "公歸去，好平心獻替，人望時康。"
    ], 
    "rhythmic": "沁園春"
  }, 
  {
    "author": "程珌", 
    "paragraphs": [
      "那用招秋，休言推暑，風自薰兮。", 
      "問誰解當初，識公來處，月明碧落，旆卷青霓。", 
      "千丈長鬆，起人生意，凍芋寒瓜空滿畦。", 
      "還堪怪，怪諸公袞袞，我尚憑泥。", 
      "須教一舉崔嵬。", 
      "算人世、功名各有梯。", 
      "更何須煉鼎，玄霜絳雪，只煩煮茗，水餅冰齏。", 
      "紫府多仙，招來滿座，公自長生角亢齊。", 
      "何曾也，有玉麟行地，老鳳梧棲。"
    ], 
    "rhythmic": "沁園春"
  }, 
  {
    "author": "程珌", 
    "paragraphs": [
      "君有新詞，何妨爲我，時遣奚奴。", 
      "看此山大小，風流晉宋，眼中餘子，苦自侏儒。", 
      "九曲清溪，千枝楊柳，還記新條更有無。", 
      "春將好，欲從君商略，君意何如。", 
      "佳人玉佩瓊琚。", 
      "更胸中、澆灌有詩書。", 
      "把古人行處，從頭檢點，今人說底，卻不須渠。", 
      "更上石頭，重登鍾阜，畫作金陵考古圖。", 
      "頻相見，怕薰風早晚，便隔天隅。"
    ], 
    "rhythmic": "沁園春"
  }, 
  {
    "author": "程珌", 
    "paragraphs": [
      "消得雕欄，也不枉教，車馬如狂。", 
      "怪元和一事，韓公子者，歸來斫去，玉毀崑岡。", 
      "爲解花嘲，朝來試看，採佩殷霞浥露香。", 
      "君休怪，算只緣太豔，俗障難降。", 
      "詩人未易平章。", 
      "向百卉、雕零獨後裝。", 
      "看洪爐大器，從來成晚，只須這著，也做花王。", 
      "況是月坡，花圍一尺，壓盡紛紛瑣細芳。", 
      "還堪笑，笑龍鍾老鳳，方入都堂。"
    ], 
    "rhythmic": "沁園春"
  }, 
  {
    "author": "程珌", 
    "paragraphs": [
      "試課陽坡，春後添栽，多少杉鬆。", 
      "正桃塢晝濃，云溪風軟，從容延叩，太史丞公。", 
      "底事越人，見垣一壁，比過秦關遽失瞳。", 
      "江神吏，靈能脫罟，不發衛平蒙。", 
      "休言唐舉無功。", 
      "更休笑、丘軻自厄窮。", 
      "算汨羅醒處，元來醉裏，真敖假孟，畢竟誰封。", 
      "太史亡言，牀頭釀熟，人在晴嵐杳靄中。", 
      "新堤路，喜樛枝鱗角，夭矯蒼龍。"
    ], 
    "rhythmic": "沁園春"
  }, 
  {
    "author": "程珌", 
    "paragraphs": [
      "最是元來，苦無風雨。", 
      "只恁匆匆歸去。", 
      "看遊絲、都不恨，恨秦淮新漲，向人東注。", 
      "醉裏仙人，惜春曾賦。", 
      "卻不解、留春且住。", 
      "問何人、留得住。", 
      "怕小山更有，碧蕪春句。"
    ], 
    "rhythmic": "錦堂春・錦堂春慢"
  }, 
  {
    "author": "程珌", 
    "paragraphs": [
      "日躔東井，正輪囷桂影，十分光潔。", 
      "火令方中符國運，天與非常英傑。", 
      "犖犖平生，眼空宇宙，綠髮千尋雪。", 
      "笑談一鎮，單于底事心懾。", 
      "晚歲佛地功深，人間富貴，五湖煙水闊。", 
      "誰遣心期事左，須酬滿、麒麟勳業。", 
      "又也何妨，長生仙籙，已在黃金闕。", 
      "中原恢拓，要公歸任調燮。"
    ], 
    "rhythmic": "壺中天・念奴嬌"
  }, 
  {
    "author": "程珌", 
    "paragraphs": [
      "青旆搖風，朱簾漏月黃昏早。", 
      "蓬山萬疊忽蜚來，上有千燈照。", 
      "和氣祥煙繚繞。", 
      "映瓊樓、五雲縹緲。", 
      "青裙縞袂，亂吹繁弦，九衢歡笑。", 
      "元是琴堂，十分管領春光到。", 
      "手移星宿下人寰，招客來仙島。", 
      "信道邦人見少。", 
      "彷佛似、皇都春好。", 
      "明年只恐，鰲山扈從，隨班清曉。"
    ], 
    "rhythmic": "燭影搖紅"
  }, 
  {
    "author": "程珌", 
    "paragraphs": [
      "煙漠漠。", 
      "醉裏看春都錯。", 
      "過了清明遲一著。", 
      "牡丹重約摸。", 
      "曉日漸明檐角。", 
      "天與芳辰難卻。", 
      "駐得韶華元有藥。", 
      "桃源誰共約。"
    ], 
    "rhythmic": "謁金門"
  }, 
  {
    "author": "程珌", 
    "paragraphs": [
      "道家弱水蓬萊，鯨波萬里誰知得。", 
      "人間自有，南昌居士，仙風道骨。", 
      "詩似白星，貌如聃老，風塵挺出。", 
      "向謫仙家裏，滕王閣畔，飄玉佩、下丹闕。", 
      "黃髮四朝元老，又誰知、重生綠髮。", 
      "手提一筆，活人多少，三千功積。", 
      "已冠文昌，人人瞻望，玉樞躔逼。", 
      "對新涼、酒頰微紅，宛是一星南極。"
    ], 
    "rhythmic": "水龍吟", 
    "tags": [
      "滕王閣"
    ]
  }, 
  {
    "author": "程珌", 
    "paragraphs": [
      "少年意氣，腦燕兵胡，虜王區脫。", 
      "眼底朦朧，腹中空洞，不著曹劉元白。", 
      "聞道殊科八中，也要彩盧連擲。", 
      "收拾盡，到如今但有，寸心如鐵。", 
      "天付，真奇特。", 
      "口靜神充，雙眼胡僧碧。", 
      "楚國離騷，唐朝詞學，未信芳塵□歇。", 
      "結取佳人香佩，截斷兒曹綺舌。", 
      "歸去也，且斕斑戲彩，好春長日。"
    ], 
    "rhythmic": "喜遷鶯"
  }, 
  {
    "author": "程珌", 
    "paragraphs": [
      "評君誰似，似長鬆千丈，離奇多節。", 
      "骨瘦棱棱，文高犖犖，今日□來仙闕。", 
      "走卒識公容貌，酋虜問公官閥。", 
      "更史館，一編書多少，頻添勳業。", 
      "偉絕。", 
      "今歲別。", 
      "新綠名孫，又見枝生葉。", 
      "底事七旬，雙瞳如水，畢竟桂花方發。", 
      "賜第彤墀秋早，又一瑤樞光潔。", 
      "故人也，念相逢誰似，鳳池同列。"
    ], 
    "rhythmic": "喜遷鶯"
  }, 
  {
    "author": "程珌", 
    "paragraphs": [
      "一天風露，喜初行彈壓，人間殘暑。", 
      "金母此時，雲軿先絳，又見樞星光吐。", 
      "人道鴻濛逢日，可是東方明處。", 
      "更天上、走王人絡繹，儀鸞瓊醑。", 
      "聽語。", 
      "更希舉。", 
      "試把皇朝、盛事都來數。", 
      "當日鰲頭，皇扉侍母，綠髮方瞳□□。", 
      "更有飛鳧王季，往往文星再聚。", 
      "渾休問，但回班千歲，貂蟬成譜。"
    ], 
    "rhythmic": "喜遷鶯"
  }, 
  {
    "author": "程珌", 
    "paragraphs": [
      "去年玉燕，記曾期今歲，瑤光入度。", 
      "今日都人，從頭屈指，盡是黑頭公輔。", 
      "爭道一朝語合，誰信千齡際遇。", 
      "更積雨。", 
      "曉來晴，洗出琉璃秋宇。", 
      "笑語。", 
      "知何許。", 
      "旆卷青霓，來自鈞天所。", 
      "道骨仙風，安排頓著，須是人間紫府。", 
      "要識雲臺高絕，更有鳳池深處。", 
      "從今數。", 
      "看千秋萬歲，永承明主。"
    ], 
    "rhythmic": "喜遷鶯"
  }, 
  {
    "author": "程珌", 
    "paragraphs": [
      "官已尚書，人猶寒素，仙有名言。", 
      "謂是若人，法當至貴，仍主修年。", 
      "唐人四字鮮妍。", 
      "堪照映、畫堂彩煙。", 
      "更對新涼，一聲芝曲，萬斛金船。"
    ], 
    "rhythmic": "柳梢青"
  }, 
  {
    "author": "程珌", 
    "paragraphs": [
      "嫩綠成堆。", 
      "朝來紅紫，都在莓苔。", 
      "方見春來，又聞春去，暗裏誰催。", 
      "人生易老何哉。", 
      "春去矣、秋風又來。", 
      "何似云溪，長春日月，無去無歸。"
    ], 
    "rhythmic": "柳梢青"
  }, 
  {
    "author": "程珌", 
    "paragraphs": [
      "平生有意，把六經膏澤，人人沾受。", 
      "白被子明康節輩，浪說乘除先後。", 
      "遇合一時，英雄千古，誰是高強手。", 
      "蹉跎歲晚，臨風浩然搔首。", 
      "今但入夢青山，云溪深處，煙月生懷袖。", 
      "宿有十年蕭散願，此段功緣須就。", 
      "因憶坡公，仇池有約，莫誤歸時候。", 
      "今朝對酒，歌此與君爲壽。"
    ], 
    "rhythmic": "酹江月・念奴嬌"
  }, 
  {
    "author": "程珌", 
    "paragraphs": [
      "袖手云溪畔。", 
      "看人間、紛紛飢烏腐鼠，觸蠻交戰。", 
      "便得金魚垂玉帶，多少雌黃點勘。", 
      "算此語、必非河漢。", 
      "直自彈冠班八座，更青春、數到期頤算。", 
      "一段玉，無纖玷。", 
      "公難學處尤堪羨。", 
      "全似□、泠泠秋水，體清形健。", 
      "袞處從來高一著，那肯隨人腳轉。", 
      "要須是、常見乾坤清晏。", 
      "天意未教公猛去，要都俞、了卻從公便。", 
      "歌壽斝，朱簾卷。"
    ], 
    "rhythmic": "賀新郎"
  }, 
  {
    "author": "程珌", 
    "paragraphs": [
      "綠楊欲舞，紅杏微笑，春工漸侈。", 
      "試僂指、自從嘉定，數到寶慶□□裏。", 
      "無一歲、不書年大有，問元功誰燮理。", 
      "□□□、於變雍熙，如此自當千歲。", 
      "況是端笏蓬萊陛。", 
      "但看雍容、玉立山峙。", 
      "煉五色、補天無跡，扶日天衢光四被。", 
      "安清祐、填羣心聲色，恬然如談笑耳。", 
      "更八荒、民生奠枕，此著又當千歲。", 
      "又況善述先猷，嚴武備、不開邊鄙。", 
      "陰功遍南北，千歲未多疇祉。", 
      "且說總是三千歲。", 
      "此際方岐嶷。", 
      "聽今日、處處笙歌，何止南樓十二。"
    ], 
    "rhythmic": "寶鼎現"
  }, 
  {
    "author": "程珌", 
    "paragraphs": [
      "歸來一笑，尚看看趁得，人間寒食。", 
      "阿壽牽衣仍問我，雙鬢新來添白。", 
      "忍見庭前，去年芳草，依舊青青色。", 
      "西湖雨後，綠波兩岸平拍。", 
      "天教斷送流年，三之一矣，又是成疏隔。", 
      "燕子春寒渾未到，誰說江南消息。", 
      "玉樹薰香，冰桃翻浪，好個山間景物。", 
      "這回歸去，松風深處橫笛。"
    ], 
    "rhythmic": "念奴嬌", 
    "tags": [
      "西湖"
    ]
  }, 
  {
    "author": "程珌", 
    "paragraphs": [
      "嫣然一笑，向燭花光下，經年才見。", 
      "欲語還羞如有恨，方得東君一盼。", 
      "天意無情，更教微雨，香淚流丹臉。", 
      "今朝霽色，笙歌初沸庭院。", 
      "因是思入東屏，當年手植，遍桃源低岸。", 
      "失腳東來春七度，辜負芳叢無限。", 
      "問訊園丁，寧如歸去，細與從頭看。", 
      "東風獨立，白雲遮斷雙眼。"
    ], 
    "rhythmic": "念奴嬌"
  }, 
  {
    "author": "程珌", 
    "paragraphs": [
      "鑾殿秋深，玉堂宵永，千門人靜。", 
      "問天上、西風幾度，金盤光滿，露濃銀井。", 
      "碧雲飛下雙鸞影。", 
      "迤邐笙歌近笑語，羣仙隱隱。", 
      "更前問訊。", 
      "墮在紅塵今省。", 
      "漸曙色、曉風清迥。", 
      "更積靄沈陰、都卷盡。", 
      "向窗前、引鏡看來，尚喜精神炯炯。", 
      "便折簡、浮丘共酌，奈天也、未教酩酊。", 
      "來歲卻笑羣仙，月寒空冷。"
    ], 
    "rhythmic": "傾杯・傾杯樂"
  }, 
  {
    "author": "程珌", 
    "paragraphs": [
      "算千葩百卉，誰伴東風，早春時候。", 
      "唯有江梅，在人間長久。", 
      "雪後霜前，衝涉多少，尚精神如舊。", 
      "歲歲年年，酴酥飲了，便爲公壽。", 
      "更向尊前席上，細看人與梅花，棱棱爭瘦。", 
      "桃李漫山，都落芳塵後。", 
      "和氣滿身，參調玉弦，表天然孤秀。", 
      "來歲今朝，星闈霧閣，一卮春酒。"
    ], 
    "rhythmic": "醉蓬萊"
  }, 
  {
    "author": "程珌", 
    "paragraphs": [
      "記蟾宮桂子，撒向人間，如今時候。", 
      "□□□□，□□□□□。", 
      "白下長幹，亂灘橫笛，想昔遊依舊。", 
      "大海一漚，千年一息，誰稱彭壽。", 
      "開遍門前丹蕊，漸西風入東籬，釀成仙酒。", 
      "□□□□，□□□□□。", 
      "卓筆雞籠，懸天寶蓋，占斷宣徽秀。", 
      "來歲清苕，公家事了，斑衣藍綬。"
    ], 
    "rhythmic": "醉蓬萊"
  }, 
  {
    "author": "程珌", 
    "paragraphs": [
      "天上初秋桂子，庭前八月丹花。", 
      "一年一度見仙槎。", 
      "秋色分明如畫。", 
      "願把陰功一脈，燈燈相續無涯。", 
      "降祥作善豈其差。", 
      "永作漁樵嘉話。"
    ], 
    "rhythmic": "西江月"
  }, 
  {
    "author": "程珌", 
    "paragraphs": [
      "底事中秋無月，元來留待今宵。", 
      "羣仙拍手度仙橋。", 
      "驚起眠龍夭矯。", 
      "天上靈槎一度，人間八月江潮。", 
      "西興渡口幾魂消。", 
      "又見潮生月上。"
    ], 
    "rhythmic": "西江月"
  }, 
  {
    "author": "程珌", 
    "paragraphs": [
      "未歲嘉平，初旬日四，雪中歸自崇唐。", 
      "山林湖海，一氣接蒼茫。", 
      "踏盡玉龍千丈，更一望、龍尾天長。", 
      "須臾上，高峯四顧，迤邐過前岡。", 
      "羣山，如玉削，松林百萬，盡傅瓊霜。", 
      "渾疑是天際，一鶴翱翔。", 
      "人道玉皇三六，欲一叩、風力方剛。", 
      "明朝好，金烏銜燭，八表散祥光。"
    ], 
    "rhythmic": "滿庭芳"
  }, 
  {
    "author": "程珌", 
    "paragraphs": [
      "去臘飛花，今春未已，迤邐將度元宵。", 
      "俄然甲子，青帝下新條。", 
      "淨掃一天沈靄，紅輪滿、大地山河。", 
      "從今好，便當聽取，萬國起歌謠。", 
      "有人，當此際，鋤雲深塢，剪月中阿。", 
      "已佔斷春風，自種仙桃。", 
      "更扶疏桂影直，從巖底、上拂雲梢。", 
      "仍爲我，長摩蒼石，無負此清波。"
    ], 
    "rhythmic": "滿庭芳"
  }, 
  {
    "author": "程珌", 
    "paragraphs": [
      "人道蒼姬，燠多寒少，故教千歲綿綿。", 
      "算來春夏，一氣本無偏。", 
      "底事今年玉曆，秋未朔、風露泠然。", 
      "君知否，山深地僻，自是早霜天。", 
      "如今，當此去，十分親切，面問嬋娟。", 
      "何須看仙槎，海上重還。", 
      "好在金英玉屑，□爲我、滿泛金船。", 
      "仍傳語，橫江秀石，□永鎖三川。"
    ], 
    "rhythmic": "滿庭芳"
  }, 
  {
    "author": "程珌", 
    "paragraphs": [
      "不應雙睫。", 
      "看盡人間花與雪。", 
      "曾是當時。", 
      "一朵紅雲擁日飛。", 
      "如今正好。", 
      "萬綠千紅深處坐。", 
      "也使春工。", 
      "喚作天池五月風。"
    ], 
    "rhythmic": "減字木蘭花"
  }, 
  {
    "author": "朱用之", 
    "paragraphs": [
      "宮額塗黃。", 
      "怕箋凝怨墨，酒漬離觴。", 
      "紅樓春寄夢，青瑣夕生香。", 
      "花氣暖，柳陰涼。", 
      "棹曲水滄浪。", 
      "愛弄嬌、臨流梳洗，顧影低相。", 
      "桃花結子成雙。", 
      "縱題紅去後，枉誤劉郎。", 
      "琴心挑別恨，鶯羽學新妝。", 
      "千萬恨，惱愁腸。", 
      "便憔悴何妨。", 
      "待共伊、平消別後，幾度風光。"
    ], 
    "rhythmic": "意難忘"
  }, 
  {
    "author": "厲元範", 
    "paragraphs": [
      "葉葉柳眉齊抹翠，梢梢花臉爭勻白。"
    ], 
    "rhythmic": "失調名"
  }, 
  {
    "author": "鄭域", 
    "paragraphs": [
      "道是花來春未。", 
      "道是雪來香異。", 
      "竹外一枝斜。", 
      "野人家。", 
      "冷落竹籬茅舍。", 
      "富貴玉堂瓊榭。", 
      "兩地不同栽。", 
      "一般開。"
    ], 
    "rhythmic": "昭君怨"
  }, 
  {
    "author": "鄭域", 
    "paragraphs": [
      "水晶宮殿，放三千龍女，凌波浮浴。", 
      "花裏雕房分洞戶，隱隱釘頭齊簇。", 
      "處子嬌羞，碧裙無袖，密護圓瑳玉。", 
      "堤頭微露，半身猶掩金綠。", 
      "知是紫府筵開，□隨纖指，出玲瓏窗屋。", 
      "倩剝霓裳輕手搔，掐損些些香玉。", 
      "端的中心，密藏芳意，苦苦何時足。", 
      "巴城憔悴，採歌猶聞新曲。"
    ], 
    "rhythmic": "念奴嬌"
  }, 
  {
    "author": "鄭域", 
    "paragraphs": [
      "嫣然一笑，風味人間沒。", 
      "來自廣寒宮，直偷得、天香入骨。", 
      "軟金縷屑，點綴碧瓊枝，花藏葉，葉籠花，剛被風吹拂。", 
      "道人衾帳，不用沈煙熨。", 
      "插滿枕屏山，覺身在、藍橋仙窟。", 
      "一觴一詠，消得九秋愁，籬邊菊，畹中蘭，甘避芳塵不。"
    ], 
    "rhythmic": "驀山溪"
  }, 
  {
    "author": "鄭域", 
    "paragraphs": [
      "綠雲剪葉。", 
      "低護黃金屑。", 
      "占斷花中聲譽，香與韻、兩清潔。", 
      "勝絕。", 
      "君聽說。", 
      "是他來處別。", 
      "試看金衣猶帶，金庭露、玉階月。"
    ], 
    "rhythmic": "霜天曉角"
  }, 
  {
    "author": "鄭域", 
    "paragraphs": [
      "素肌瑩淨，隔鮫綃貼襯，猩紅妝束。", 
      "火傘飛空熔不透，一塊玲瓏冰玉。", 
      "破暑當筵，褪衣剝帶，微露真珠肉。", 
      "中心些子，向人何大焦縮。", 
      "應恨舊日楊妃，塵埃走遍，向南閩西蜀。", 
      "困入筠籠消黯攪，香色精神愁蹙。", 
      "賴有君謨，爲傳家譜，不棄青黃綠。", 
      "到頭甜口，是人都要圜熟。"
    ], 
    "rhythmic": "念奴嬌"
  }, 
  {
    "author": "鄭域", 
    "paragraphs": [
      "蕊宮仙子，愛癡兒、不禁三偷家果。", 
      "棄核成根傳漢苑，依舊風煙難□。", 
      "老養丹砂，長留紅臉，點透胭脂顆。", 
      "金盤盛處，恍然天上新墮。", 
      "莫厭對此飛觴，千年一熟，異人間梨棗。", 
      "劉阮塵緣猶未斷，卻向花間飛過。", 
      "爭似蓮枝，摘來滿把，鶯嘴平分破。", 
      "餐霞嚼露，鎮長歌醉蓬島。"
    ], 
    "rhythmic": "念奴嬌"
  }, 
  {
    "author": "鄭域", 
    "paragraphs": [
      "東陵美景，有輕煙和月，斜風吹雨。", 
      "一體龍鬚隨地轉，不學松蘿兒女。", 
      "結就員青，收來掌握，猶帶金盤露。", 
      "拍浮金井，水花零亂飛舞。", 
      "誰信六月飄霜，破開落刃，散銀絲金縷。", 
      "冷碧悽香縈齒頰，洗我塵襟煩暑。", 
      "杜老吟詩，已公留客，此興無今古。", 
      "安期非誕，世間有棗如許。"
    ], 
    "rhythmic": "念奴嬌"
  }, 
  {
    "author": "鄭域", 
    "paragraphs": [
      "東風吹雨破花慳。", 
      "客氈曉夢生寒。", 
      "有人斜倚小屏山。", 
      "蹙損眉彎。", 
      "合是一釵雙燕，卻成兩鏡孤鸞。", 
      "暮雲修竹淚留殘。", 
      "翠袖凝斑。"
    ], 
    "rhythmic": "畫堂春"
  }, 
  {
    "author": "鄭域", 
    "paragraphs": [
      "東風料峭寒吹面。", 
      "低下繡簾休卷。", 
      "憔悴怕他春見。", 
      "一任鶯花怨。", 
      "新愁不受詩排遣。", 
      "塵滿玉毫金硯。", 
      "若問此愁深淺。", 
      "天闊浮雲遠。"
    ], 
    "rhythmic": "桃源憶故人"
  }, 
  {
    "author": "鄭域", 
    "paragraphs": [
      "嗟來咄去，被天公、把做小兒調戲。", 
      "蹀雪龍庭歸未久，還促炎州行李。", 
      "不半年間，北胡南越，一萬三千里。", 
      "征衫著破，著衫人、可知矣。", 
      "休問海角天涯，黃蕉丹荔，自足供甘旨。", 
      "泛綠依紅無個事，時舞斑衣而已。", 
      "救蟻藤橋，養魚盆沼，是亦經綸耳。", 
      "伊周安在，且須學老萊子。"
    ], 
    "rhythmic": "念奴嬌"
  }, 
  {
    "author": "鄭域", 
    "paragraphs": [
      "酒薄愁濃醉不成。", 
      "夜長敧枕數殘更。", 
      "嫩寒時節過燒燈。", 
      "已自孤鸞羞對鏡，未能雙鳳怕聞笙。", 
      "莫教吹作別離聲。"
    ], 
    "rhythmic": "浣溪沙"
  }, 
  {
    "author": "王澡", 
    "paragraphs": [
      "疏明瘦直。", 
      "不受東皇識。", 
      "留與伴春終肯，千紅底、怎著得。", 
      "夜色。", 
      "何處笛。", 
      "曉寒無奈力。", 
      "若在壽陽宮院，一點點、有人惜。"
    ], 
    "rhythmic": "霜天曉角"
  }, 
  {
    "author": "王澡", 
    "paragraphs": [
      "玉東西，歌宛轉。", 
      "未做苦離調。", 
      "著上征衫，字字是愁抱。", 
      "月寒鬢影刁蕭，舵樓開纜，記柳暗、乳鴉啼曉。", 
      "短亭草。", 
      "還是綠與春歸，羅屏夢空好。", 
      "燕語難憑，憔悴未渠了。", 
      "可能妒柳羞花，起來渾懶，便瘦也、教春知道。"
    ], 
    "rhythmic": "祝英臺近"
  }, 
  {
    "author": "趙希", 
    "paragraphs": [
      "又是年時，冷煙寒食梨花院。", 
      "柳金拖線。", 
      "一曲珠歌轉。", 
      "翠碧雕樑，風軟簾通燕。", 
      "何須勸。", 
      "酒豪詩健。", 
      "逸韻今重見。"
    ], 
    "rhythmic": "點絳脣"
  }, 
  {
    "author": "戴復古", 
    "paragraphs": [
      "赤壁磯頭，一番過、一番懷古。", 
      "想當時、周郎年少，氣吞區宇。", 
      "萬騎臨江貔虎噪，千艘列炬魚龍怒。", 
      "卷長波、一鼓困曹瞞，今如許。", 
      "江上渡，江邊路。", 
      "形勝地，興亡處。", 
      "覽遺蹤，勝讀史書言語。", 
      "幾度東風吹世換，千年往事隨潮去。", 
      "問道傍、楊柳爲誰春，搖金縷。"
    ], 
    "rhythmic": "滿江紅"
  }, 
  {
    "author": "戴復古", 
    "paragraphs": [
      "鵰鶚上雲漢，虎豹守天關。", 
      "一官遊戲，笑向古郢試朱轓。", 
      "天下封疆幾郡，盡得公爲太守，奉詔仰天寬。", 
      "萬物一吐氣，千里賀平安。", 
      "雪樓高，三百尺，玉欄干。", 
      "政成無事，時復把酒對江山。", 
      "問訊莫愁安在，見說風流宋玉，猶有屋三間。", 
      "請和陽春曲，留與世人看。"
    ], 
    "rhythmic": "水調歌頭"
  }, 
  {
    "author": "戴復古", 
    "paragraphs": [
      "一曲狂歌，有百餘言，說盡一生。", 
      "費十年燈火，讀書讀史，四方奔走，求利求名。", 
      "蹭蹬歸來，閉門獨坐，贏得窮吟詩句清。", 
      "夫詩者，皆吾儂平日，愁嘆之聲。", 
      "空餘豪氣崢嶸。", 
      "安得良田二頃耕。", 
      "向臨邛滌器，可憐司馬，成都賣卜，誰識君平。", 
      "分則宜然，吾何敢怨，螻蟻逍遙戴粒行。", 
      "開懷抱，有青梅薦酒，綠樹啼鶯。"
    ], 
    "rhythmic": "沁園春"
  }, 
  {
    "author": "戴復古", 
    "paragraphs": [
      "說與黃花道。", 
      "九秋深、三光五嶽，氣鍾英表。", 
      "金馬玉堂真學士，蘊藉詩書奧妙。", 
      "一一是、經綸才調。", 
      "斟酌古今來活國，算忠言、讜論知多少。", 
      "又入奏，金門曉。", 
      "朝回問寢披萱草。", 
      "對高堂長說，一片君恩難報。", 
      "更待癡兒千載遇，膝下十分榮耀。", 
      "趁綠鬢、朱顏不老。", 
      "整頓乾坤濟時了，奉板輿、拜國夫人號。", 
      "可謂忠，可謂孝。"
    ], 
    "rhythmic": "賀新郎"
  }, 
  {
    "author": "戴復古", 
    "paragraphs": [
      "憶把金罍酒。", 
      "嘆別來、光陰荏苒，江湖宿留。", 
      "世事不堪頻着眼，贏得兩眉長皺。", 
      "但東望、故人翹首。", 
      "木落山空天遠大，送飛鴻、北去傷懷久。", 
      "天下事，公知否。", 
      "錢塘風月西湖柳。", 
      "渡江來、百年機會，從前未有。", 
      "喚起東山丘壑夢，莫惜風霜老手。", 
      "要整頓、封疆如舊。", 
      "早晚樞庭開幕府，是英雄、盡爲公奔走。", 
      "看金印，大如鬥。"
    ], 
    "rhythmic": "賀新郎", 
    "tags": [
      "西湖"
    ]
  }, 
  {
    "author": "戴復古", 
    "paragraphs": [
      "百尺連雲起。", 
      "試登臨、江山人物，一時俱偉。", 
      "旁挹金陵龍虎勢，京峴諸峯對峙。", 
      "隱隱接、揚州歌吹。", 
      "雪浪舞從三峽下，乍逢迎、海若談秋水。", 
      "形勝地，有如此。", 
      "使君一世經綸志。", 
      "把風斤月斧，來此等閒遊戲。", 
      "見說樓成無多日，大手一何容易。", 
      "笑天下、紛紛血指。", 
      "醞釀春風與和氣，舉長江、變作香醪美。", 
      "人共樂，醉桃李。"
    ], 
    "rhythmic": "賀新郎", 
    "tags": [
      "長江"
    ]
  }, 
  {
    "author": "戴復古", 
    "paragraphs": [
      "輪奐半天上，勝概壓南樓。", 
      "籌邊獨坐，豈欲登覽快雙眸。", 
      "浪說胸吞雲夢，直把氣吞殘虜，西北望神州。", 
      "百載一機會，人事恨悠悠。", 
      "騎黃鶴，賦鸚鵡，謾風流。", 
      "嶽王祠畔，楊柳煙鎖古今愁。", 
      "整頓乾坤手段，指授英雄方略，雅志若爲酬。", 
      "杯酒不在手，雙鬢恐驚秋。"
    ], 
    "rhythmic": "水調歌頭"
  }, 
  {
    "author": "戴復古", 
    "paragraphs": [
      "三日春光，羣賢勝踐，山陰何似山陽。", 
      "鵝池墨妙，曲水記流觴。", 
      "自許風流丘壑，何人共、擊楫長江。", 
      "新亭上，山河有異，舉目恨堂堂。", 
      "使君，經世志，十年邊上，兩鬢風霜。", 
      "問池邊楊柳，因甚淒涼。", 
      "萬樹重新種了，株株在、桃李花傍。", 
      "仍須待，剩栽蘭芷，爲國洗河湟。"
    ], 
    "rhythmic": "滿庭芳", 
    "tags": [
      "長江"
    ]
  }, 
  {
    "author": "戴復古", 
    "paragraphs": [
      "赤壁磯頭，臨皋亭下，扁舟兩度經過。", 
      "江山如畫，風月奈愁何。", 
      "三國英雄安在，而今但、一目煙波。", 
      "風流處，竹樓無恙，相對有東坡。", 
      "登臨，還自笑，狂遊四海，一向忘家。", 
      "算天寒路遠，早早歸呵。", 
      "明日片帆東下，滄洲上、千里蘆花。", 
      "真堪愛，買魚沽酒，到處聽吳歌。"
    ], 
    "rhythmic": "滿庭芳"
  }, 
  {
    "author": "戴復古", 
    "paragraphs": [
      "龍山行樂。", 
      "何如今日登黃鶴。", 
      "風光政要人酬酢。", 
      "欲賦歸來，莫是淵明錯。", 
      "江山登覽長如昨。", 
      "飛鴻影裏秋光薄。", 
      "此懷祗有黃花覺。", 
      "牢裹烏紗，一任西風作。"
    ], 
    "rhythmic": "醉落魄・一斛珠"
  }, 
  {
    "author": "戴復古", 
    "paragraphs": [
      "袖劍飛吟。", 
      "洞庭青草，秋水深深。", 
      "萬頃波光，岳陽樓上，一快披襟。", 
      "不須攜酒登臨。", 
      "問有酒、何人共斟。", 
      "變盡人間，君山一點，自古如今。"
    ], 
    "rhythmic": "柳梢青", 
    "tags": [
      "洞庭湖", 
      "岳陽樓"
    ]
  }, 
  {
    "author": "戴復古", 
    "paragraphs": [
      "處處逢花，家家插柳。", 
      "政寒食、清明時候。", 
      "奉板輿行樂，使星隨後。", 
      "人間稀有。", 
      "出郭尋仙，繡衣春晝。", 
      "馬上列、兩行紅袖。", 
      "對韶華一笑，勸國夫人酒。", 
      "百千長壽。"
    ], 
    "rhythmic": "錦帳春"
  }, 
  {
    "author": "戴復古", 
    "paragraphs": [
      "萬石崔嵬，二水漣漪。", 
      "此江山、天下之奇。", 
      "太平氣象，百姓熙熙。", 
      "有文章公，經綸手，把州麾。", 
      "滿斟壽酒，笑拈梅枝。", 
      "管年年、長見花時。", 
      "佳人休唱，淺近歌詞。", 
      "讀浯溪頌，愚公記，澹巖詩。"
    ], 
    "rhythmic": "行香子"
  }, 
  {
    "author": "戴復古", 
    "paragraphs": [
      "新荷池沼，綠槐庭院。", 
      "檐外雨聲初斷。", 
      "喧喧兩部亂蛙鳴，怎得似、啼鶯睍睆。", 
      "風光流轉。", 
      "客遊汗漫。", 
      "莫問鬢絲長短。", 
      "即時杯酒醉時歌，算省得、閒愁一半。"
    ], 
    "rhythmic": "鵲橋仙"
  }, 
  {
    "author": "戴復古", 
    "paragraphs": [
      "鶯啼啼不盡，任燕語、語難通。", 
      "這一點閒愁，十年不斷，惱亂春風。", 
      "重來故人不見，但依然、楊柳小樓東。", 
      "記得同題粉壁，而今壁破無蹤。", 
      "蘭皋新漲綠溶溶。", 
      "流恨落花紅。", 
      "念著破春衫，當時送別，燈下裁縫。", 
      "相思謾然自苦，算雲煙、過眼總成空。", 
      "落日楚天無際，憑欄目送飛鴻。"
    ], 
    "rhythmic": "木蘭花慢"
  }, 
  {
    "author": "戴復古", 
    "paragraphs": [
      "賣花擔上，菊蕊金初破。", 
      "說着重陽怎虛過。", 
      "看畫城簇簇，酒肆歌樓，奈沒個巧處，安排着我。", 
      "家鄉煞遠哩，抵死思量，枉把眉頭萬千鎖。", 
      "一笑且開懷，小閣團欒，旋簇着、幾般蔬果。", 
      "把三杯兩盞記時光，問有甚曲兒，好唱一個。"
    ], 
    "rhythmic": "洞仙歌"
  }, 
  {
    "author": "戴復古", 
    "paragraphs": [
      "宿酒才醒又醉，春霄欲雨還晴。", 
      "柳邊花底聽鶯聲。", 
      "白髮莫教臨鏡。", 
      "過隙光陰易去，浮雲富貴難憑。", 
      "但將一笑對公卿。", 
      "我是無名百姓。"
    ], 
    "rhythmic": "西江月"
  }, 
  {
    "author": "戴復古", 
    "paragraphs": [
      "三過武昌臺下，卻逢三度重陽。", 
      "菊花祗作舊時黃。", 
      "白雪堆人頭上。", 
      "昨日將軍亭館，今朝陶令壺觴。", 
      "醉來東望海茫茫。", 
      "家近蓬萊方丈。"
    ], 
    "rhythmic": "西江月"
  }, 
  {
    "author": "戴復古", 
    "paragraphs": [
      "蝸角爭多少。", 
      "是英雄、割據乾坤，到頭休了。", 
      "一片泥塗荒草地，盡是魚龍故道。", 
      "新堤上、風濤難保。", 
      "滄海桑田何時變，怕桑田、未變人先老。", 
      "休爲此，生煩惱。", 
      "訟庭不許頻頻到。", 
      "這官坊、翻來覆去，有何分曉。", 
      "無諍人中爲第一，長訟元非吉兆。", 
      "但有恨、平章不早。", 
      "尊酒喚回和氣在，看從來、兄弟依然好。", 
      "把前事，付一笑。"
    ], 
    "rhythmic": "賀新郎"
  }, 
  {
    "author": "戴復古", 
    "paragraphs": [
      "請賦林堂，林堂未成，吾何賦哉。", 
      "想胸中丘壑，山中風月，亭臺幾所，花木千栽。", 
      "應接光陰，品題勝概，須待堂成我再來。", 
      "聽分付，是經行去處，莫放蒼苔。", 
      "吾曹不墮塵埃。", 
      "要胸次長隨笑口開。", 
      "任江湖浪跡，鷗盟雁序，功名到手，鳳閣鸞臺。", 
      "它日相尋，有逾此約，酌水浮君三百杯。", 
      "聞斯語，有冠山突兀，袍嶺崔嵬。"
    ], 
    "rhythmic": "沁園春"
  }, 
  {
    "author": "戴復古", 
    "paragraphs": [
      "圉圉洋洋各自由。", 
      "或行或舞或沈浮。", 
      "觀魚未必知魚樂，政恐清波照白頭。", 
      "休結綱，莫垂鉤。", 
      "機心一露使魚愁。", 
      "終知不是池中物，掉尾江湖汗漫遊。"
    ], 
    "rhythmic": "鷓鴣天"
  }, 
  {
    "author": "戴復古", 
    "paragraphs": [
      "羊城舊路。", 
      "檀板一聲驚客去。", 
      "不擬重來。", 
      "白髮飄飄上越臺。", 
      "故人居處。", 
      "曲巷深深通竹所。", 
      "問訊桃花。", 
      "欲訪劉郎不在家。"
    ], 
    "rhythmic": "減字木蘭花"
  }, 
  {
    "author": "戴復古", 
    "paragraphs": [
      "天台狂客。", 
      "醉裏不知秋鬢白。", 
      "應接風光。", 
      "憶在江亭醉幾場。", 
      "吳姬勸酒。", 
      "唱得廉頗能飯否。", 
      "西雨東晴。", 
      "人道無情又有情。"
    ], 
    "rhythmic": "減字木蘭花"
  }, 
  {
    "author": "戴復古", 
    "paragraphs": [
      "阻風中酒。", 
      "流落江湖成白首。", 
      "歷盡艱關。", 
      "贏得虛名在世間。", 
      "浩然歸去。", 
      "憶着石屏茅屋趣。", 
      "想見山村。", 
      "樹有交柯犢有孫。"
    ], 
    "rhythmic": "減字木蘭花"
  }, 
  {
    "author": "戴復古", 
    "paragraphs": [
      "病起無聊倚繡牀。", 
      "玉容清瘦懶梳妝。", 
      "水沈煙冷橘花香。", 
      "說個話兒方有味，吃些酒子又何妨。", 
      "一聲啼鴂斷人腸。"
    ], 
    "rhythmic": "浣溪沙"
  }, 
  {
    "author": "戴復古", 
    "paragraphs": [
      "醉狂癡作。", 
      "誤信青樓約。", 
      "酒醒梅花吹畫角。", 
      "翻得一場寂寞。", 
      "相如謾賦凌雲。", 
      "琴臺不遇文君。", 
      "江上琵琶舊曲，只堪分付商人。"
    ], 
    "rhythmic": "清平樂"
  }, 
  {
    "author": "戴復古", 
    "paragraphs": [
      "誤入風塵門戶，驅來花月樓臺。", 
      "樽前幾度得徘徊。", 
      "可憐容易別，不見牡丹開。", 
      "莫恨銀瓶酒盡，但將妾淚添杯。", 
      "江頭恰限北風回。", 
      "再三相祝去，千萬寄書來。"
    ], 
    "rhythmic": "臨江仙"
  }, 
  {
    "author": "戴復古", 
    "paragraphs": [
      "西山岩壑，東湖亭館，盡是經行舊路。", 
      "別時方見有荷花，還又見、梅花歲暮。", 
      "宋家兄弟，黃家兄弟，一一煩君傳語。", 
      "相忘不寄一行書，元自有、不相忘處。"
    ], 
    "rhythmic": "鵲橋仙"
  }, 
  {
    "author": "戴復古", 
    "paragraphs": [
      "泛杭川，臨塵水。", 
      "幾日共遊戲。", 
      "歌笑開懷，酒醒又還醉。", 
      "奈何一但分攜，連宵風雨，剪不斷、客愁千里。", 
      "水雲際。", 
      "遙望一片飛鴻，苦是失羣地。", 
      "滿眼春風，管甚閒桃李。", 
      "此行歸老家山，相逢難又，但一味、相思而已。"
    ], 
    "rhythmic": "祝英臺近"
  }, 
  {
    "author": "戴復古", 
    "paragraphs": [
      "大江西去，鬱孤臺八境，人間圖畫。", 
      "地涌千峯搖翠浪，兩派玉虹如瀉。", 
      "彈壓江山，品題風月，四海今王謝。", 
      "風流人物，如公一世雄也。", 
      "一片憂國丹心，彈絲吹笛，未必能陶寫。", 
      "西北風塵方澒洞，宰相閒歸綠野。", 
      "月斧爭鳴，風斤運巧，不用修亭榭。", 
      "紫樞黃閣，要公整頓天下。"
    ], 
    "rhythmic": "大江西上曲・念奴嬌"
  }, 
  {
    "author": "戴復古", 
    "paragraphs": [
      "太守風流，何人似、金華仙伯。", 
      "試看取、珠篇玉句，銀鉤鐵畫。", 
      "葉葉柳眉齊抹翠，梢梢花臉爭勻白。", 
      "比池塘、春草夢來詩，尤奇絕。", 
      "胸中有，蛾眉月。", 
      "筆頭帶，蓬□雪。", 
      "笑歸來萬里，不登今闕。", 
      "鹿瑞堂前冬日暖，螺山江上春波闊。", 
      "但傷時、一念不能休，添華髮。"
    ], 
    "rhythmic": "滿江紅"
  }, 
  {
    "author": "戴復古", 
    "paragraphs": [
      "壺山好，博古又通今。", 
      "結屋三間藏萬卷，揮毫一字直千金。", 
      "四海有知音。", 
      "門外路，咫尺是湖陰。", 
      "萬柳堤邊行處樂，百花洲上醉時吟。", 
      "不負一生心。"
    ], 
    "rhythmic": "望江南・憶江南"
  }, 
  {
    "author": "戴復古", 
    "paragraphs": [
      "壺山好，膽氣不妨粗。", 
      "手奮空拳成活計，眼穿故紙下功夫。", 
      "處世未全疏。", 
      "生涯事，近日果何如。", 
      "背錦奚奴能檢典，畫眉老婦出交租。", 
      "且喜有贏餘。"
    ], 
    "rhythmic": "望江南・憶江南"
  }, 
  {
    "author": "戴復古", 
    "paragraphs": [
      "壺山好，文字滿胸中。", 
      "詩律變成長慶體，歌詞漸有稼軒風。", 
      "最會說窮通。", 
      "中年後，雖老未成翁。", 
      "兒大相傳書種在，客來不放酒尊空。", 
      "相對醉顏紅。"
    ], 
    "rhythmic": "望江南・憶江南"
  }, 
  {
    "author": "戴復古", 
    "paragraphs": [
      "壺山好，也解憶狂夫。", 
      "轉首便成千裏別，經年不寄一行書。", 
      "渾似不相疏。", 
      "催歸曲，一唱一愁予。", 
      "有劍賣來酤酒吃，無錢歸去買山居。", 
      "安處即吾廬。"
    ], 
    "rhythmic": "望江南・憶江南"
  }, 
  {
    "author": "戴復古", 
    "paragraphs": [
      "石屏老，家住海東雲。", 
      "本是尋常田舍子，如何呼喚作詩人。", 
      "無益費精神。", 
      "千首富，不救一生貧。", 
      "賈島形模元自瘦，杜陵言語不妨村。", 
      "誰解學西崑。"
    ], 
    "rhythmic": "望江南・憶江南"
  }, 
  {
    "author": "戴復古", 
    "paragraphs": [
      "石屏老，長憶少年遊。", 
      "自謂虎頭須食肉，誰知猿臂不封侯。", 
      "身世一虛舟。", 
      "平生事，說着也堪羞。", 
      "四海九州雙腳底，千愁萬恨兩眉頭。", 
      "白髮早歸休。"
    ], 
    "rhythmic": "望江南・憶江南"
  }, 
  {
    "author": "戴復古", 
    "paragraphs": [
      "石屏老，悔不住山林。", 
      "註定一生知有命，老來萬事付無心。", 
      "巧語不如喑。", 
      "貧亦樂，莫負好光陰。", 
      "但願有頭生白髮，何憂無地覓黃金。", 
      "遇酒且須斟。"
    ], 
    "rhythmic": "望江南・憶江南"
  }, 
  {
    "author": "戴復古", 
    "paragraphs": [
      "今朝欲去。", 
      "忽有留人處。", 
      "說與江頭楊柳樹。", 
      "系我扁舟且住。", 
      "十分酒興詩腸。", 
      "難禁冷落秋光。", 
      "借取春風一笑，狂夫到老猶狂。"
    ], 
    "rhythmic": "清平樂"
  }, 
  {
    "author": "戴復古", 
    "paragraphs": [
      "長亭短亭。", 
      "春風酒醒。", 
      "無端惹起離情。", 
      "有黃鸝數聲。", 
      "芙蓉繡茵。", 
      "江山畫屏。", 
      "夢中昨夜分明。", 
      "悔先行一程。"
    ], 
    "rhythmic": "醉太平"
  }, 
  {
    "author": "戴復古", 
    "paragraphs": [
      "草木生春，樓臺不夜，團團月上雲霄。", 
      "太平官府，民物共逍遙。", 
      "指點江梅一笑，幾番負、雨秀風嬌。", 
      "今年好，花邊把酒，歌舞醉元宵。", 
      "風流，賢太守，青雲志氣，玉樹丰標。", 
      "是神仙班裏，舊日王喬。", 
      "出奉板輿行樂，金蓮照、十里笙簫。", 
      "收燈後，看看丹詔，催入聖明朝。"
    ], 
    "rhythmic": "滿庭芳"
  }, 
  {
    "author": "戴復古", 
    "paragraphs": [
      "漁父飲，不須錢。", 
      "柳枝斜貫錦鱗鮮。", 
      "換酒卻歸船。"
    ], 
    "rhythmic": "漁父・漁歌子"
  }, 
  {
    "author": "戴復古", 
    "paragraphs": [
      "漁父醉，釣竿閒。", 
      "柳下呼兒牢系船。", 
      "高眠風月天。"
    ], 
    "rhythmic": "漁父・漁歌子"
  }, 
  {
    "author": "戴復古", 
    "paragraphs": [
      "漁父醒，荻花洲。", 
      "三千六百釣魚鉤。", 
      "從頭下復休。"
    ], 
    "rhythmic": "漁父・漁歌子"
  }, 
  {
    "author": "戴復古", 
    "paragraphs": [
      "漁父笑，笑何人。", 
      "古來豪傑盡成塵。", 
      "江山秋復春。"
    ], 
    "rhythmic": "漁父・漁歌子"
  }, 
  {
    "author": "戴復古", 
    "paragraphs": [
      "訪衡山之頂，雪鴻渺渺，湘江之上，梅竹娟娟。", 
      "寄語波臣，傳言鷗鷺，穩護渠儂書畫船。"
    ], 
    "rhythmic": "沁園春", 
    "tags": [
      "衡山"
    ]
  }, 
  {
    "author": "戴復古妻", 
    "paragraphs": [
      "惜多才，憐薄命，無計可留汝。", 
      "揉碎花箋，忍寫斷腸句。", 
      "道傍楊柳依依，千絲萬縷，抵不住、一分愁緒。", 
      "如何訴。", 
      "便教緣盡今生，此身已輕許。", 
      "捉月盟言，不是夢中語。", 
      "後回君若重來，不相忘處，把杯酒、澆奴墳土。"
    ], 
    "rhythmic": "祝英臺近"
  }, 
  {
    "author": "李子酉", 
    "paragraphs": [
      "紗窗春睡朦朧著。", 
      "相見尚懷相別惡。", 
      "夢隨城上角聲殘，淚逐樓前花片落。", 
      "東風不解吹愁卻。", 
      "明月幾番乖後約。", 
      "當時惟恐不多情，今日情多無處著。"
    ], 
    "rhythmic": "玉樓春"
  }, 
  {
    "author": "徐夢龍", 
    "paragraphs": [
      "冰肌玉容。", 
      "情真意濃。", 
      "小樓幾度春風。", 
      "醉琉璃酒鍾。", 
      "關山萬重。", 
      "何時又逢。", 
      "思量雨跡雲蹤。", 
      "似襄王夢中。"
    ], 
    "rhythmic": "醉太平"
  }, 
  {
    "author": "趙擴", 
    "paragraphs": [
      "花似醺容上玉肌。", 
      "方論時事卻嬪妃。", 
      "芳陰人醉漏聲遲。", 
      "珠箔半鉤風乍暖，雕樑新語燕初飛。", 
      "斜陽猶送水精卮。"
    ], 
    "rhythmic": "浣溪沙"
  }, 
  {
    "author": "方信孺", 
    "paragraphs": [
      "碧洞青崖著雨，紅泉白石生寒。", 
      "朅來十月九湖山。", 
      "人笑元郎太漫。", 
      "絕壑偏宜疊鼓，夕陽休喚歸鞍。", 
      "茲遊未必勝驂鸞。", 
      "聊作湖南公案。"
    ], 
    "rhythmic": "西江月"
  }, 
  {
    "author": "龔大明", 
    "paragraphs": [
      "山居好。", 
      "山居好。", 
      "鶴唳猿啼餞昏曉。", 
      "碧窗柏子炷爐香，跌坐蒲團誦黃老。"
    ], 
    "rhythmic": "失調名"
  }, 
  {
    "author": "龔大明", 
    "paragraphs": [
      "山居好。", 
      "山居好。", 
      "門對青山水環繞。", 
      "一榻煙霞夢寐清，我以不貪爲至寶。"
    ], 
    "rhythmic": "失調名"
  }, 
  {
    "author": "龔大明", 
    "paragraphs": [
      "山居好。", 
      "山居好。", 
      "竹杖芒鞋恣幽討。", 
      "坐分苔石樹陰涼，閒數落花聽啼鳥。"
    ], 
    "rhythmic": "失調名"
  }, 
  {
    "author": "龔大明", 
    "paragraphs": [
      "山居好。", 
      "山居好。", 
      "斫月鋤雲種瑤草。", 
      "泠泠碧澗響寒泉，簌簌落花風自掃。"
    ], 
    "rhythmic": "失調名"
  }, 
  {
    "author": "龔大明", 
    "paragraphs": [
      "清高絕，雪崖翁。", 
      "向上玄機頓觀通。", 
      "金鼎有丹成九轉，凝然宴坐白雲中。"
    ], 
    "rhythmic": "失調名"
  }, 
  {
    "author": "龔大明", 
    "paragraphs": [
      "我本無爲野客，飄飄浪跡人間。", 
      "一時被命住名山。", 
      "未免隨機應變。", 
      "識破塵勞擾擾，何如樂取清閒。", 
      "流霞細酌詠詩篇。", 
      "且與白雲爲伴。"
    ], 
    "rhythmic": "西江月"
  }, 
  {
    "author": "陳楠", 
    "paragraphs": [
      "奪取天機妙，夜半看辰杓。", 
      "一些珠露，阿誰運倒稻花頭。", 
      "便向此時採取，宛如碧蓮合蕊，滴破玉池秋。", 
      "萬籟風初起，明月一沙鷗。", 
      "紫河車，乘赤鳳，入瓊樓。", 
      "謂之玉汞，與鉛與土正相投。", 
      "五氣三花聚頂，吹著自然真火，煉得似紅榴。", 
      "十月胎仙出，雷電送金虯。"
    ], 
    "rhythmic": "水調歌頭"
  }, 
  {
    "author": "陳楠", 
    "paragraphs": [
      "紅蓮含蕊，露珠凝碧，飛落華池滴滴。", 
      "運歸金鼎喚丁公，煉得似、一枚朱橘。", 
      "三花噴火，五雲擁月，上有金胎神室。", 
      "洞房雲雨正春風，十個月、胎仙了畢。"
    ], 
    "rhythmic": "鵲橋仙"
  }, 
  {
    "author": "陳楠", 
    "paragraphs": [
      "金丹大藥人人有。", 
      "要須是、心傳口授。", 
      "一片白龍肝，一盞醍醐酒。", 
      "只爲離無尋坎有。", 
      "移卻南宸回北斗。", 
      "好笑。", 
      "見金翁奼女，兩個廝鬥。", 
      "些兒鉛汞調勻，觀漢月海潮，抽添火候。", 
      "一箭透三關，方表神仙手。", 
      "兔子方來烏處住，龜兒便把蛇吞了。", 
      "知否。", 
      "那兩個鍾呂，是吾師友。"
    ], 
    "rhythmic": "真珠簾"
  }, 
  {
    "author": "陳楠", 
    "paragraphs": [
      "黃中寶，須向膽中求。", 
      "春氣令人生萬物，乾坤膝下與吾儔。", 
      "百脈自通流。", 
      "施造化，左右火雙抽。", 
      "浩浩騰騰光宇宙，苦煙煙上靄環樓。", 
      "夫婦漸相謀。"
    ], 
    "rhythmic": "望江南・憶江南"
  }, 
  {
    "author": "陳楠", 
    "paragraphs": [
      "玄珠降，丹窟在中宮。", 
      "九候息調重九數，赤波或進太陽東。", 
      "心腎遂交通。", 
      "逢六變，重六息陰功。", 
      "火自海門朝帝坐，水從蓮萼佐丁公。", 
      "紫電透玲瓏。"
    ], 
    "rhythmic": "望江南・憶江南"
  }, 
  {
    "author": "陳楠", 
    "paragraphs": [
      "毛髮薄，三轉運行陽。", 
      "胎色漸紅陰漸縮，推移歲運助陽剛。", 
      "育火養中央。", 
      "成物象，五轉辨微茫。", 
      "出入尚遲形上小，晨昏時飲玉壺漿。", 
      "天籟奏笙簧。"
    ], 
    "rhythmic": "望江南・憶江南"
  }, 
  {
    "author": "陳楠", 
    "paragraphs": [
      "丹已返，四轉運行陰。", 
      "逢六閉藏陽戶氣，三關全透合丁壬。", 
      "龜遊任浮沉。", 
      "時出入，無礙貫他心。", 
      "遊戲神通常出面，圓光周匝繞千尋。", 
      "寒暑不相侵。"
    ], 
    "rhythmic": "望江南・憶江南"
  }, 
  {
    "author": "陳楠", 
    "paragraphs": [
      "珠自右，紫電入丹城。", 
      "內養嬰兒成赤象，時逢五轉採陽精。", 
      "火自水中生。", 
      "燒鬼嶽，紫電起崢嶸。", 
      "隨意嬉遊寰海內，寐如砂磧臥長鯨。", 
      "時序與偕行。"
    ], 
    "rhythmic": "望江南・憶江南"
  }, 
  {
    "author": "陳楠", 
    "paragraphs": [
      "日精滿，陰魄化無形。", 
      "每遇月圓開地戶，神龜時飲碧瑤精。", 
      "清潔復如冰。", 
      "陽砂赤，陰粉色微青。", 
      "粉換肉兮砂換骨，凡胎換盡聖胎靈。", 
      "飛舉似流星。"
    ], 
    "rhythmic": "望江南・憶江南"
  }, 
  {
    "author": "陳楠", 
    "paragraphs": [
      "形透日，七轉任飛騰。", 
      "幽靜深巖圖宴坐，息無來往氣堅凝。", 
      "卻粒著其能。", 
      "生成火，返本氣澄清。", 
      "九候浴時開地戶，月中取火日求冰。", 
      "五內換重新。"
    ], 
    "rhythmic": "望江南・憶江南"
  }, 
  {
    "author": "陳楠", 
    "paragraphs": [
      "內外變，八轉始還元。", 
      "地帶長垂主坎戶，周行胎息貫天門。", 
      "太始道方存。", 
      "純一體，赤黑氣常噴。", 
      "丹火發時燒內景，冷泉涌處浴猴孫。", 
      "神水赤龜吞。"
    ], 
    "rhythmic": "望江南・憶江南"
  }, 
  {
    "author": "史彌鞏", 
    "paragraphs": [
      "羊左合人我。", 
      "左既絕糧甘自餓。", 
      "羊仕楚王官職大。", 
      "依舊殺身蓬顆。", 
      "顏公疇昔曾經過。", 
      "佳詠至今傳播。"
    ], 
    "rhythmic": "失調名"
  }, 
  {
    "author": "徐鹿卿", 
    "paragraphs": [
      "廊廟補天手，夷夏想威名。", 
      "上前張膽明目，傾倒漢公卿。", 
      "二百年來章貢，前趙後蕭相□，今古兩豪英。", 
      "四海望霖雨，可但總祥刑。", 
      "自兒時，文字裏，已心傾。", 
      "魁躔邈在霄漢，薄宦偶趨承。", 
      "山見崆峒秀麗，水見玉虹清絕，猶願見先生。", 
      "寄語二三子，洙泗在江城。"
    ], 
    "rhythmic": "水調歌頭"
  }, 
  {
    "author": "徐鹿卿", 
    "paragraphs": [
      "雪銷平野，正雲開天宇，燈輝花市。", 
      "明滅吐吞無盡藏，巧鬥飛橋激水。", 
      "鐵馬響冰，牙旗穿夜，簫鼓聲歌沸。", 
      "豐年歡笑，釀成千裏和氣。", 
      "相歡交□遊嬉，賣薪買酒，歌舞昇平裏。", 
      "記得前年隨玉輦，吹下天香撲鼻。", 
      "璧月騰輝，仙球穩縋，歸有傳柑遺。", 
      "來年此夜，通明仍許歸侍。"
    ], 
    "rhythmic": "酹江月・念奴嬌"
  }, 
  {
    "author": "徐鹿卿", 
    "paragraphs": [
      "嶺嶠轉和氣，英簜挾新涼。", 
      "登車攪轡慷慨，風采肅臺綱。", 
      "第一澄清官府，次第諮詢民瘼，餘事到囷倉。", 
      "謹勿養稂莠，莠盛稻苗傷。", 
      "金芝秀，蒲澗碧，荔枝香。", 
      "此中風味不惡，暫借使星光。", 
      "毋薄炎荒瘴海，曾著廣平李勉，歸去□平章。", 
      "喚起昔賢夢，千載續遺芳。"
    ], 
    "rhythmic": "水調歌頭"
  }, 
  {
    "author": "徐鹿卿", 
    "paragraphs": [
      "解組輕千里。", 
      "趁朝來、風高氣爽，波平如砥。", 
      "試問餘恩深幾許，江闊秋清無底。", 
      "看兩徑、棠陰舞翠。", 
      "明月歸艎輕似葉，只梅花、香裏詩千紙。", 
      "端不愧，西江水。", 
      "謫仙才氣蘭亭字。", 
      "更清姿雅度，修竹長鬆標緻。", 
      "官職幾人曾此過，萱草春風誰似。", 
      "任彩服、蹁躚娛戲。", 
      "去此雲霄真一握，算令公、勳業渾餘事。", 
      "中書考，從今始。"
    ], 
    "rhythmic": "賀新郎", 
    "tags": [
      "長江"
    ]
  }, 
  {
    "author": "徐鹿卿", 
    "paragraphs": [
      "狂吟江浦。", 
      "不食人間煙火語。", 
      "韋曲名家。", 
      "也試河陽一縣花。", 
      "羣仙推去。", 
      "暫寄嶺梅清絕處。", 
      "笑俯清溪。", 
      "只有清風明月知。"
    ], 
    "rhythmic": "減字木蘭花"
  }, 
  {
    "author": "徐鹿卿", 
    "paragraphs": [
      "雲橫遠浦。", 
      "一段秋光煩著語。", 
      "月下誰家。", 
      "丹桂迎風一兩花。", 
      "雙鳧來去。", 
      "不踏人間風日處。", 
      "才入云溪。", 
      "問我來時總不知。"
    ], 
    "rhythmic": "減字木蘭花"
  }, 
  {
    "author": "徐鹿卿", 
    "paragraphs": [
      "薰風有意，還年年吹下，九天綸紼。", 
      "庾嶺高哉知幾仞，不隔清名突兀。", 
      "明月扁舟，圖書之外，所載無南物。", 
      "襄公往矣，遼遼直到今日。", 
      "南來北地開藩，甘棠好在，一夜春光入。", 
      "父老歡迎相告語，依舊朱顏綠髮。", 
      "四海無波，四江無訟，是先生清德。", 
      "嶺梅迎笑，和羹□□消息。"
    ], 
    "rhythmic": "酹江月・念奴嬌"
  }, 
  {
    "author": "徐鹿卿", 
    "paragraphs": [
      "五剡乃脫選，通籍入金閨。", 
      "祖宗立法初意，正欲獵英奇。", 
      "近世流風薄矣，強者立躋霄漢，弱者困塵泥。", 
      "流水伯牙操，底處有鍾期。", 
      "公爲政，民不擾，吏無欺。", 
      "春風桃李滿縣，當路幾人知。", 
      "五馬宏開公道，一鶚首旌治最，遲乃速之基。", 
      "不枉受人薦，更看薦人時。"
    ], 
    "rhythmic": "水調歌頭"
  }, 
  {
    "author": "徐鹿卿", 
    "paragraphs": [
      "別駕映旋軫，父老繞稱觥。", 
      "西風底事於役，造物豈無情。", 
      "知道神生崧嶽，大庾嶺邊和氣，未足助歡聲。", 
      "小試活人手，詳讞命公行。", 
      "贛灘石，青原雨，快閣晴。", 
      "西江一帶風物，盡把祝長生。", 
      "福與此江無盡，壽與此江俱遠，名與此江清。", 
      "江水直到海，公亦上蓬瀛。"
    ], 
    "rhythmic": "水調歌頭"
  }, 
  {
    "author": "徐鹿卿", 
    "paragraphs": [
      "庾嶺梅花，到江空歲晚，始放南枝。", 
      "豈徒冰雪蹊徑，不受侵欺。", 
      "孤高自負，盡炎涼、變態無期。", 
      "便瘴雨、蠻煙如許，淡妝也不隨時。", 
      "未肯移根上苑，且竹邊院落，月下園籬。", 
      "除卻西湖句子，此後無詩。", 
      "向□紅紫，要十分、嫵媚因誰。", 
      "算只有、天憐清苦，紛紛蜂蝶爭知。"
    ], 
    "rhythmic": "漢宮春", 
    "tags": [
      "西湖"
    ]
  }, 
  {
    "author": "徐鹿卿", 
    "paragraphs": [
      "吏隱南昌，問盤根幾世，長子孫枝。", 
      "仙風道骨如此，信不吾欺。", 
      "素姿傾國，□難昏、坐覺愆期。", 
      "算好與、水仙作配，又還恨不同時。", 
      "歲晚尋盟有幾，早蘭辭湘浦，竹謝東籬。", 
      "自向月中弄影，雪裏評詩。", 
      "角聲吹動，這一天、清興關誰。", 
      "剛喚起、赤松孤竹，此心惟許君知。"
    ], 
    "rhythmic": "漢宮春"
  }, 
  {
    "author": "徐鹿卿", 
    "paragraphs": [
      "斗大橫江，舊曾著、周程夫子。", 
      "譚道處，疏梅迎笑，雙鬆延翠。", 
      "百載高風勤景仰，數椽老屋重經始。", 
      "更大書、留與後人看，公歸矣。"
    ], 
    "rhythmic": "滿江紅"
  }, 
  {
    "author": "鄒應龍", 
    "paragraphs": [
      "吾家二老。", 
      "前有高平生癸卯。", 
      "若到今辰。", 
      "詎止榮華九十齡。", 
      "共惟伯母。", 
      "九十新年還又五。", 
      "五五相承。", 
      "好看重逢乙已春。"
    ], 
    "rhythmic": "木蘭花・玉樓春"
  }, 
  {
    "author": "鄒應龍", 
    "paragraphs": [
      "九十吾家兩壽星。", 
      "今夫人賽昔夫人。", 
      "百年轉眼新開帙，十月循環小有春。", 
      "生日到，轉精神。", 
      "目光如鏡步如雲。", 
      "年年長侍華堂宴，子子孫孫孫又孫。"
    ], 
    "rhythmic": "鷓鴣天"
  }, 
  {
    "author": "鄒應龍", 
    "paragraphs": [
      "壽母開年九十三。", 
      "佳辰就養大江南。", 
      "緹屏晃耀新寧國，繡斧斕斑老樸庵。", 
      "傾玉斝，擘黃柑。", 
      "兩孫垂綬碧於藍。", 
      "便當刊頌崆峒頂，留與千年作美談。"
    ], 
    "rhythmic": "鷓鴣天"
  }, 
  {
    "author": "鄒應龍", 
    "paragraphs": [
      "帝裏風光別是天。", 
      "花如錦繡柳如煙。", 
      "還逢令節春三二，又慶慈闈歲八千。", 
      "斟壽斝，列長筵。", 
      "子孫何以詠高年。", 
      "各裒千首西湖什，一度生朝獻一篇。"
    ], 
    "rhythmic": "鷓鴣天", 
    "tags": [
      "西湖"
    ]
  }, 
  {
    "author": "鄒應龍", 
    "paragraphs": [
      "彩結輕車五馬隨。", 
      "傾城爭出看花枝。", 
      "笙歌十里巖前去，燈火千門月下歸。", 
      "蓮炬引，老萊衣。", 
      "蛾眉無數捲簾窺。", 
      "誰知萬里逢燈夕，卻勝尋常三五時。"
    ], 
    "rhythmic": "鷓鴣天"
  }, 
  {
    "author": "鄒應龍", 
    "paragraphs": [
      "滿二望三時，春景方明媚。", 
      "又見蟠桃結子來，王母初筵啓。", 
      "無數桂林山，不盡灕江水。", 
      "總入今朝祝壽杯，永保千千歲。"
    ], 
    "rhythmic": "卜算子"
  }, 
  {
    "author": "鄒應博", 
    "paragraphs": [
      "覓得個州兒，稍供彩戲。", 
      "多謝天公爲排備。", 
      "一輪明月，醞作清廉滋味。", 
      "傾入壽杯裏，何妨醉。", 
      "我有祿書，呈母年萬計。", 
      "八十三那裏暨。", 
      "便和兒算，恰一百四十地。", 
      "這九千餘歲，長隨侍。"
    ], 
    "rhythmic": "感皇恩"
  }, 
  {
    "author": "鄒應博", 
    "paragraphs": [
      "天遣豐年祝母齡。", 
      "人人安業即安親。", 
      "探支十日新陽福，來獻千秋古佛身。", 
      "兒捧盞，婦傾瓶。", 
      "更欣筵上有嘉賓。", 
      "紫駝出釜雙臺饋，玉節升堂兩使星。"
    ], 
    "rhythmic": "鷓鴣天"
  }, 
  {
    "author": "鄒應博", 
    "paragraphs": [
      "諸佛林中女壽星。", 
      "千祥百福產心田。", 
      "喜歸王母初生地，滿勸麻姑不老泉。", 
      "吾夢佛，半千員。", 
      "一年一佛護庭萱。", 
      "數過九十從頭數，四百餘零一十年。"
    ], 
    "rhythmic": "鷓鴣天"
  }, 
  {
    "author": "黃某", 
    "paragraphs": [
      "八十加三迎九十，還似嬰童。"
    ], 
    "rhythmic": "浪淘沙"
  }, 
  {
    "author": "葉秀髮", 
    "paragraphs": [
      "胸襟灑落。", 
      "光風霽月澄寥廓。", 
      "生平素志惟丘壑。", 
      "隨分田園，花木四時樂。", 
      "兒孫不用千金橐。", 
      "吾家自有詩書粕。", 
      "生朝有酒團欒酌。", 
      "因笑渠儂，癡呆畫松鶴。"
    ], 
    "rhythmic": "醉落魄・一斛珠"
  }, 
  {
    "author": "李劉", 
    "paragraphs": [
      "鵠立通明殿。", 
      "又重逢、揆餘初度，夢庚華旦。", 
      "不學花奴簪紅槿，且看秋香宜晚。", 
      "任甲子、從新重換。", 
      "天欲東都修車馬，故降神生甫維周翰。", 
      "歌崧嶽，詠江漢。", 
      "明堂朝罷夷琛獻。", 
      "引星辰、萬人共聽，風塵長算。", 
      "清晝山東諸將捷，席捲黃河兩岸。", 
      "問誰在、玉皇香案。", 
      "師保萬民功業別，向西京、原廟行圭瓚。", 
      "定郟鄏，卜瀍澗。"
    ], 
    "rhythmic": "賀新郎", 
    "tags": [
      "黃河"
    ]
  }, 
  {
    "author": "李劉", 
    "paragraphs": [
      "湖南三千里。", 
      "百萬人家爭送喜。", 
      "元戎初度，和氣水流山峙。", 
      "荊楚中間壽域開，翼軫傍邊臺躔起。", 
      "崧嶽降神，維箕騎尾。", 
      "見說君王注倚。", 
      "問舟楫、鹽梅誰是。", 
      "國人爭望周公，東歸几几。", 
      "功名多載旗常上，福祿平分天壤裏。", 
      "家家弦管，年年弧矢。"
    ], 
    "rhythmic": "魚遊春水"
  }, 
  {
    "author": "李劉", 
    "paragraphs": [
      "萬里碧雞使，叱馭問邛崍。", 
      "槍旗有燁，川秦奔走送龍媒。", 
      "好在靈均初度，喚起長庚佳夢，霜月照金罍。", 
      "壽似武侯柏，香在草堂梅。", 
      "舞娉婷，斟鑿落，沃崔嵬。", 
      "神堯孫子，向來八九上三臺。", 
      "掛了桑弧蓬矢，便恐彤弓秬瓚，分寶下天階。", 
      "歸賦梁園雪，試喚長卿來。"
    ], 
    "rhythmic": "水調歌頭"
  }, 
  {
    "author": "李劉", 
    "paragraphs": [
      "漢庭用老，想君王也憶、潛郎白首。", 
      "底事煌煌金玉節，奔走天涯許久。", 
      "江右風流，湖南清絕，更借詩翁手。", 
      "明年七十，人間此事希有。", 
      "固是守得堂間，魴齋亭下，要稱歸來柳。", 
      "上恐夜深□賈傅，便有鋒車迎候。", 
      "壽嶽峯前，壽星池畔，且壽長沙酒。", 
      "期頤三萬，祖風應管依舊。"
    ], 
    "rhythmic": "酹江月・念奴嬌"
  }, 
  {
    "author": "李劉", 
    "paragraphs": [
      "鄭履聲傳，倪經業紹，半千賢運重開。", 
      "妙年闊步，高折桂枝回。", 
      "卿月郎星曆遍，都貪把、符竹南來。", 
      "棠陰永，仍持玉節，臬事副欽哉。", 
      "吾生，真幸會，舊家桃李，曾費栽培。", 
      "更春風次第，吹到寒荄。", 
      "遙望紱麟祥旦，霄躔邈、阻奉琅杯。", 
      "誰知道，清源路遠，直上即蓬萊。"
    ], 
    "rhythmic": "滿庭芳"
  }, 
  {
    "author": "李劉", 
    "paragraphs": [
      "湘江貫地維，衡嶽生人傑。", 
      "誰遣益州星，暫伴峨眉月。", 
      "初度慶今朝，繡斧雙龍節。", 
      "爲國罩嘉魚，趣覲黃金闕。"
    ], 
    "rhythmic": "生查子"
  }, 
  {
    "author": "李劉", 
    "paragraphs": [
      "濯錦江邊玉樹明。", 
      "碧油幢裏綵衣榮。", 
      "當年此日下長庚。", 
      "細酌成都千歲酒，閒看嶰谷一陽春。", 
      "歸聽雲母隔屏聲。"
    ], 
    "rhythmic": "浣溪沙"
  }, 
  {
    "author": "李劉", 
    "paragraphs": [
      "我生辰在鬥牛中。", 
      "井路有何功。", 
      "運轉峨眉山月，按行雪界天風。", 
      "歸歟老矣，愁添鬢白，酒借顏紅。", 
      "丘壑堪容我輩，軒裳分付諸公。"
    ], 
    "rhythmic": "朝中措"
  }, 
  {
    "author": "李劉", 
    "paragraphs": [
      "端正九秋月，今夜始生明。", 
      "揚輝毓秀，飄然海上跨長鯨。", 
      "認得靈均初度，直用望舒爲御，重耀紫樞庭。", 
      "何事乘槎使，尚藉執珪卿。", 
      "合東西，瞻使節，鏡中行。", 
      "騰騰漸漸，繞枝烏鵲不須驚。", 
      "太白擒胡了未，即墨降城安否，玉斧仗修成。", 
      "圓卻山河影，搗藥兔長生。"
    ], 
    "rhythmic": "水調歌頭"
  }, 
  {
    "author": "李劉", 
    "paragraphs": [
      "恰則重陽信宿前。", 
      "菊潭先壽濮陽仙。", 
      "暫陪明月清風夜，共醉孤雲落照邊。", 
      "羣玉府，紫微天。", 
      "看看東壁二星連。", 
      "月中斫桂吳夫子，定是長生不記年。"
    ], 
    "rhythmic": "鷓鴣天"
  }, 
  {
    "author": "李劉", 
    "paragraphs": [
      "萬里綵衣遠，旬日黃花後。", 
      "蓬矢紀佳辰，蓮幕翻新奏。", 
      "更看桂枝香，歸獻靈椿壽。", 
      "同對小蟠桃，共醉長生酒。"
    ], 
    "rhythmic": "生查子"
  }, 
  {
    "author": "鄭清之", 
    "paragraphs": [
      "楚天霜曉，看老來秋圃，寒花猶在。", 
      "金闕栽培端正色，全勝東籬風采。", 
      "雅韻清虛，幽香淡泊，惟有陶家愛。", 
      "由他塵世，落紅愁處如海。", 
      "多少風雨飄搖，夫君何素，晚節應難改。", 
      "休道三閭曾舊識，輕把木蘭相對。", 
      "延桂同盟，索梅爲友，不復嬌春態。", 
      "年年秋後，笑觀芳草蕭艾。"
    ], 
    "rhythmic": "念奴嬌"
  }, 
  {
    "author": "陳鵠", 
    "paragraphs": [
      "莫待柳吹綿。", 
      "吹綿時杜鵑。"
    ], 
    "rhythmic": "失調名"
  }, 
  {
    "author": "李仲虺", 
    "paragraphs": [
      "門外數峯圍繞。", 
      "帖石路兒彎小。", 
      "花老不禁風，委地亂紅多少。", 
      "人俏。", 
      "人俏。", 
      "隔葉數聲啼鳥。"
    ], 
    "rhythmic": "如夢令"
  }, 
  {
    "author": "黃簡", 
    "paragraphs": [
      "畫樓瀕水翠梧陰。", 
      "清夜理瑤琴。", 
      "打窗風雨，逼簾煙月，種種關心。", 
      "當時不道春無價，幽夢費重尋。", 
      "難忘最是，鮫綃暈滿，蟫錦香沉。"
    ], 
    "rhythmic": "眼兒媚"
  }, 
  {
    "author": "黃簡", 
    "paragraphs": [
      "病酒心情。", 
      "喚愁無限，可奈流鶯。", 
      "又是一年，花驚寒食，柳認清明。", 
      "天涯翠巘層層。", 
      "是多少、長亭短亭。", 
      "倦倚東風，只憑好夢，飛到銀屏。"
    ], 
    "rhythmic": "柳梢青"
  }, 
  {
    "author": "黃簡", 
    "paragraphs": [
      "龜紋曉扇堆雲母。", 
      "日上彩闌新過雨。", 
      "眉心猶帶寶觥酲，耳性已通銀字譜。", 
      "密奩彩索看看午。", 
      "暈素分紅能幾許。", 
      "妝成挼鏡問春風，比似庭花誰解語。"
    ], 
    "rhythmic": "玉樓春"
  }, 
  {
    "author": "陳耆卿", 
    "paragraphs": [
      "莫惜花前泥酒壺。", 
      "沙場千步錦平鋪。", 
      "將軍閒試臨邊手，按出吳宮小陣圖。", 
      "清露裏，曉霜餘。", 
      "嬌紅淡白更憐渠。", 
      "人間落木蕭蕭下，獨倚秋江畫不如。"
    ], 
    "rhythmic": "鷓鴣天"
  }, 
  {
    "author": "陳耆卿", 
    "paragraphs": [
      "豔朵珍叢間舞衣。", 
      "蹴球場外打紅圍。", 
      "小輿穿入花深處，且住簪花醉一卮。", 
      "秋欲盡，最憐伊。", 
      "江梅未破菊離披。", 
      "情知不與韶華競，回首西風怨阿誰。"
    ], 
    "rhythmic": "鷓鴣天"
  }, 
  {
    "author": "林表民", 
    "paragraphs": [
      "並湖遊冶路。", 
      "垂堤萬柳，麴塵籠霧。", 
      "草色將春，離思暗傷南浦。", 
      "舊日愔愔坊陌，尚想得、畫樓窗戶。", 
      "成遠阻。", 
      "鳳箋空寄，燕樑何許。", 
      "淒涼瘦損文園，記翠管聯吟，玉壺通語。", 
      "事逐徵鴻，幾度悲歡休數。", 
      "鶯醉亂花深裏，悄難替、愁人分訴。", 
      "空院宇。", 
      "東風晚來吹雨。"
    ], 
    "rhythmic": "玉漏遲"
  }, 
  {
    "author": "薛師石", 
    "paragraphs": [
      "十載江湖不上船。", 
      "卷蓬高臥月明天。", 
      "今夜泊，杏花灣。", 
      "只有笭箵當酒錢。"
    ], 
    "rhythmic": "漁父詞・漁父"
  }, 
  {
    "author": "薛師石", 
    "paragraphs": [
      "鄰家船上小姑兒。", 
      "相問如何是別離。", 
      "雙墜髻，一灣眉。", 
      "愛看紅鱗比目魚。"
    ], 
    "rhythmic": "漁父詞・漁父"
  }, 
  {
    "author": "薛師石", 
    "paragraphs": [
      "平明霧靄雨初晴。", 
      "兒子敲針作釣成。", 
      "香餌小，繭絲輕。", 
      "釣得魚兒不識名。"
    ], 
    "rhythmic": "漁父詞・漁父"
  }, 
  {
    "author": "薛師石", 
    "paragraphs": [
      "船系蘭芷鱠長鱸。", 
      "曲袷方袍忽訪吾。", 
      "神甚爽，貌全枯。", 
      "莫是當年楚大夫。"
    ], 
    "rhythmic": "漁父詞・漁父"
  }, 
  {
    "author": "薛師石", 
    "paragraphs": [
      "春融水暖百花開。", 
      "獨棹扁舟過釣臺。", 
      "鷗與鷺，莫相猜。", 
      "不是逃名不肯來。"
    ], 
    "rhythmic": "漁父詞・漁父"
  }, 
  {
    "author": "薛師石", 
    "paragraphs": [
      "夜來採石渡頭眠。", 
      "月下相逢李謫仙。", 
      "歌一曲，別無言。", 
      "白鶴飛來雪滿船。"
    ], 
    "rhythmic": "漁父詞・漁父"
  }, 
  {
    "author": "薛師石", 
    "paragraphs": [
      "莫論輕重釣竿頭。", 
      "住得船歸即便休。", 
      "酒味薄，勝空甌。", 
      "事事何須著意求。"
    ], 
    "rhythmic": "漁父詞・漁父"
  }, 
  {
    "author": "史達祖", 
    "paragraphs": [
      "做冷欺花，將煙困柳，千里偷催春暮。", 
      "盡日冥迷，愁裏欲飛還住。", 
      "驚粉重、蝶宿西園，喜泥潤、燕歸南浦。", 
      "最妨它、佳約風流，鈿車不到杜陵路。", 
      "沈沈江上望極，還被春潮晚急，難尋官渡。", 
      "隱約遙峯，和淚謝娘眉嫵。", 
      "臨斷岸、新綠生時，是落紅、帶愁流處。", 
      "記當日、門掩梨花，翦燈深夜語。"
    ], 
    "rhythmic": "綺羅香", 
    "tags": [
      "宋詞三百首"
    ]
  }, 
  {
    "author": "史達祖", 
    "paragraphs": [
      "過春社了，度簾幕中間，去年塵冷。", 
      "差池欲住，試入舊巢相併。", 
      "還相雕樑藻井。", 
      "又軟語、商量不定。", 
      "飄然快拂花梢，翠尾分開紅影。", 
      "芳徑。", 
      "芹泥雨潤。", 
      "愛貼地爭飛，競誇輕俊。", 
      "紅樓歸晚，看足柳昏花暝。", 
      "應自棲香正穩。", 
      "便忘了、天涯芳信。", 
      "愁損翠黛雙蛾，日日畫闌獨憑。"
    ], 
    "rhythmic": "雙雙燕", 
    "tags": [
      "宋詞三百首"
    ]
  }, 
  {
    "author": "史達祖", 
    "paragraphs": [
      "杏花煙，梨花月，誰與暈開春色。", 
      "坊巷曉愔愔，東風斷、舊火銷處近寒食。", 
      "少年蹤跡。", 
      "愁暗隔、水南山北。", 
      "還是寶絡雕鞍，被鶯聲、喚來香陌。", 
      "記飛蓋西園，寒猶凝結。", 
      "驚醉耳、誰家夜笛。", 
      "燈前重簾不掛，殢華裾、粉淚曾拭。", 
      "如今故里信息。", 
      "賴海燕、年時相識。", 
      "奈芳草、正鎖江南，夢春衫怨碧。"
    ], 
    "rhythmic": "陽春曲・陽春"
  }, 
  {
    "author": "史達祖", 
    "paragraphs": [
      "似紅如白含芳意。", 
      "錦宮外、煙輕雨細。", 
      "燕子不知愁，驚墮黃昏淚。", 
      "燭花偏在紅簾底。", 
      "想人怕、春寒正睡。", 
      "夢著玉環嬌，又被東風醉。"
    ], 
    "rhythmic": "海棠春令・海棠春"
  }, 
  {
    "author": "史達祖", 
    "paragraphs": [
      "不翦春衫愁意態。", 
      "過收燈、有些寒在。", 
      "小雨空簾，無人深巷，已早杏花先賣。", 
      "白髮潘郎寬沈帶。", 
      "怕看山、憶它眉黛。", 
      "草色拖裙，煙光惹鬢，常記故園挑菜。"
    ], 
    "rhythmic": "夜行船"
  }, 
  {
    "author": "史達祖", 
    "paragraphs": [
      "巧沁蘭心，偷黏草甲，東風慾障新暖。", 
      "謾凝碧瓦難留，信知暮寒輕淺。", 
      "行天入鏡，做弄出、輕鬆纖軟。", 
      "料故園、不卷重簾，誤了乍來雙燕。", 
      "青未了、柳回白眼。", 
      "紅欲斷、杏開素面。", 
      "舊遊憶著山陰，厚盟遂妨上苑。", 
      "寒爐重暖，便放慢春衫針線。", 
      "恐鳳靴、挑菜歸來，萬一灞橋相見。"
    ], 
    "rhythmic": "東風第一枝", 
    "tags": [
      "宋詞三百首"
    ]
  }, 
  {
    "author": "史達祖", 
    "paragraphs": [
      "草腳愁蘇，花心夢醒，鞭香拂散牛土。", 
      "舊歌空憶珠簾，彩筆倦題繡戶。", 
      "黏雞貼燕，想立斷、東風來處。", 
      "暗惹起、一掬相思，亂若翠盤紅縷。", 
      "今夜覓、夢池秀句。", 
      "明日動、探花芳緒。", 
      "寄聲沽酒人家，預約俊，遊伴侶。", 
      "憐它梅柳，乍忍俊、天街酥雨。", 
      "待過了一月燈期，日日醉扶歸去。"
    ], 
    "rhythmic": "東風第一枝"
  }, 
  {
    "author": "史達祖", 
    "paragraphs": [
      "酒館歌雲，燈街舞繡，笑聲喧似簫鼓。", 
      "太平京國多歡，大酺綺羅幾處。", 
      "東風不動，照花影、一天春聚。", 
      "耀翠光、金縷相交，苒苒細吹香霧。", 
      "羞醉玉、少年丰度。", 
      "懷豔雪、舊家伴侶。", 
      "閉門明月關心，倚窗小梅索句。", 
      "吟情慾斷，念嬌俊、知人無據。", 
      "想袖寒、珠絡藏香，夜久帶愁歸去。"
    ], 
    "rhythmic": "東風第一枝"
  }, 
  {
    "author": "史達祖", 
    "paragraphs": [
      "遊人等得春晴也。", 
      "處處旗亭堪繫馬。", 
      "雨前穠杏尚娉婷，風后殘梅無顧藉。", 
      "忌拈針線還逢社。", 
      "鬥草贏多裙欲卸。", 
      "明朝雙燕定歸來，叮囑重簾休放下。"
    ], 
    "rhythmic": "玉樓春"
  }, 
  {
    "author": "史達祖", 
    "paragraphs": [
      "玉容寂寞誰爲主。", 
      "寒食心情愁幾許。", 
      "前身清澹似梅妝，遙夜依微留月住。", 
      "香迷胡蝶飛時路。", 
      "雪在鞦韆來往處。", 
      "黃昏著了素衣裳，深閉重門聽夜雨。"
    ], 
    "rhythmic": "玉樓春"
  }, 
  {
    "author": "史達祖", 
    "paragraphs": [
      "月波疑滴。", 
      "望玉壺天近，了無塵隔。", 
      "翠眼圈花，冰絲織練，黃道寶光相直。", 
      "自憐詩酒瘦，難應接、許多春色。", 
      "最無賴，是隨香趁燭，曾伴狂客。", 
      "蹤跡。", 
      "謾記憶。", 
      "老了杜郎，忍聽東風笛。", 
      "柳院燈疏，梅廳雪在，誰與細傾春碧。", 
      "舊情拘未定，猶自學、當年遊歷。", 
      "怕萬一，誤玉人、夜寒簾隙。"
    ], 
    "rhythmic": "喜遷鶯", 
    "tags": [
      "宋詞三百首"
    ]
  }, 
  {
    "author": "史達祖", 
    "paragraphs": [
      "兩袖梅風，謝橋邊、岸痕猶帶陰雪。", 
      "過了匆匆燈市，草根青發。", 
      "燕子春愁未醒，誤幾處、芳音遼絕。", 
      "煙溪上、采綠人歸，定應愁沁花骨。", 
      "非幹厚情易歇。", 
      "奈燕臺句老，難道離別。", 
      "小徑吹衣，曾記故里風物。", 
      "多少驚心舊事，第一是、侵階羅襪。", 
      "如今但、柳發晞春，夜來和露梳月。"
    ], 
    "rhythmic": "萬年歡"
  }, 
  {
    "author": "史達祖", 
    "paragraphs": [
      "龍香吹袖白藤鞭。", 
      "帽檐衝柳煙。", 
      "一春幾度畫橋邊。", 
      "東風聽管絃。", 
      "花活計，酒因緣。", 
      "從人嘲少年。", 
      "真須吟就綠楊篇。", 
      "灣頭寄小憐。"
    ], 
    "rhythmic": "阮郎歸"
  }, 
  {
    "author": "史達祖", 
    "paragraphs": [
      "舊時明月舊時身。", 
      "舊時梅萼新。", 
      "舊時月底似梅人。", 
      "梅春人不春。", 
      "香入夢，粉成塵。", 
      "情多多斷魂。", 
      "芙蓉孔雀夜溫溫。", 
      "愁痕即淚痕。"
    ], 
    "rhythmic": "阮郎歸"
  }, 
  {
    "author": "史達祖", 
    "paragraphs": [
      "潘郎心老不成春。", 
      "風味隔花塵。", 
      "簾波浸筍，窗紗分柳，還過天津。", 
      "近時無覓湘雲處，不記是行人。", 
      "樓高望遠，應將秦鏡，多照施顰。"
    ], 
    "rhythmic": "眼兒媚"
  }, 
  {
    "author": "史達祖", 
    "paragraphs": [
      "兒家七十二鴛鴦。", 
      "珠佩鎖瑤箱。", 
      "期花等月，秦臺吹玉，賈袖傳香。", 
      "十年白玉堂前見，直是翦柔腸。", 
      "將愁去也，不成今世，終誤王昌。"
    ], 
    "rhythmic": "眼兒媚"
  }, 
  {
    "author": "史達祖", 
    "paragraphs": [
      "嬌月籠煙，下楚領、香分兩朵湘雲。", 
      "花房漸密時，弄杏箋初會，歌裏殷勤。", 
      "沈沈夜久西窗，屢隔蘭燈幔影昏。", 
      "自綵鸞、飛入芳巢，繡屏羅薦粉光新。", 
      "十年未始輕分。", 
      "念此飛花，可憐柔脆銷春。", 
      "空餘雙淚眼，到舊家時郎謾染愁巾。", 
      "袖止說道凌虛，一夜相思玉樣人。", 
      "但起來、梅發窗前，哽咽疑是君。"
    ], 
    "rhythmic": "憶瑤姬"
  }, 
  {
    "author": "史達祖", 
    "paragraphs": [
      "采綠隨雙槳，看山藉一筇。", 
      "關南桃樹幾番紅。", 
      "昨夜詩情頻在、雨聲中。", 
      "花徑無雲隔，苔垣只夢通。", 
      "舊歡一餉可過從。", 
      "試覓鴛鴦新杏、簡春風。"
    ], 
    "rhythmic": "南歌子"
  }, 
  {
    "author": "史達祖", 
    "paragraphs": [
      "紅樓橫落日，蕭郎去、幾度碧雲飛。", 
      "記窗眼遞香，玉臺妝罷，馬蹄敲月，沙路人歸。", 
      "如今但，一鶯通信息，雙燕說相思。", 
      "入耳舊歌，怕聽琴縷，斷腸新句，羞染烏絲。", 
      "相逢南溪上，桃花嫩、嬌樣淺澹羅衣。", 
      "恰是怨深腮赤，愁重聲遲。", 
      "悵東風巷陌，草迷春恨，軟塵庭戶，花誤幽期。", 
      "多少寄來芳字，都待還伊。"
    ], 
    "rhythmic": "風流子"
  }, 
  {
    "author": "史達祖", 
    "paragraphs": [
      "飛瓊神仙客，因遊戲、誤落古桃源。", 
      "藉吟箋賦筆，試融春恨，舞裙歌扇，聊應塵緣。", 
      "遣人怨，亂雲天一角，弱水路三千。", 
      "還因秀句，意流江外，便隨輕夢，身墮愁邊。", 
      "風流休相誤，尋芳縱來晚，尚有它年。", 
      "只爲賦情不淺，彈淚風前。", 
      "想霧帳吹香，獨憐奇俊，露杯分酒，誰伴嬋娟。", 
      "好在夜軒涼月，空自團圓。"
    ], 
    "rhythmic": "風流子"
  }, 
  {
    "author": "史達祖", 
    "paragraphs": [
      "獎綠催紅，仰一番膏雨，始張春色。", 
      "未踏畫橋煙，江南岸、應是草穠花密。", 
      "尚憶濺裙蘋溪，覺詩愁相覓。", 
      "光風外，除是倩鶯煩燕，謾通消息。", 
      "梨花夜來白。", 
      "相思夢、空闌一林月。", 
      "深深柳枝巷陌，難重遇、弓彎兩袖雲碧。", 
      "見說倦理秦箏，怯春蔥無力。", 
      "空遣恨，當時留秀句，蒼苔蠹壁。"
    ], 
    "rhythmic": "金盞子"
  }, 
  {
    "author": "史達祖", 
    "paragraphs": [
      "軟波拖碧蒲芽短。", 
      "畫橋外、花晴柳暖。", 
      "今年自是清明晚。", 
      "便覺芳情較懶。", 
      "春衫瘦、東風翦翦。", 
      "過花塢、香吹醉面。", 
      "歸來立馬斜陽岸。", 
      "隔岸歌聲一片。"
    ], 
    "rhythmic": "杏花天"
  }, 
  {
    "author": "史達祖", 
    "paragraphs": [
      "古城官道花如霰。", 
      "便恰限、花間再見。", 
      "雙眉最現愁深淺。", 
      "隔雨春山兩點。", 
      "回頭但、垂楊帶苑。", 
      "想今夜、銅駝夢遠。", 
      "行人去了鶯聲怨。", 
      "此度關心未免。"
    ], 
    "rhythmic": "杏花天"
  }, 
  {
    "author": "史達祖", 
    "paragraphs": [
      "細風微月垂楊院。", 
      "記年少、春愁一點。", 
      "棲鶯未覺花梢顫。", 
      "踏損殘紅幾片。", 
      "長安共、日邊近遠。", 
      "況老去，芳情漸減。", 
      "屏山幾夜春寒淺。", 
      "卻將因而夢見。"
    ], 
    "rhythmic": "杏花天"
  }, 
  {
    "author": "史達祖", 
    "paragraphs": [
      "扇香曾靠腮邊粉。", 
      "舊塵埋、月輪有暈。", 
      "南風未似愁來近。", 
      "前事臨窗隱隱。", 
      "涼花畔、雲歌露飲。", 
      "夢斷了、終難再問。", 
      "鴛鴦帶上三生恨。", 
      "將淚揩磨不盡。"
    ], 
    "rhythmic": "杏花天"
  }, 
  {
    "author": "史達祖", 
    "paragraphs": [
      "煙光搖縹瓦。", 
      "望晴檐多風，柳花如灑。", 
      "錦瑟橫牀，想淚痕塵影，鳳弦常下。", 
      "倦出犀帷，頻夢見、王孫驕馬。", 
      "諱道相思，偷理綃裙，自驚腰衩。", 
      "惆悵南樓遙夜。", 
      "記翠箔張燈，枕肩歌罷。", 
      "又入銅駝，遍舊家門巷，首詢聲價。", 
      "可惜東風，將恨與、閒花俱謝。", 
      "記取崔徽模樣，歸來暗寫。"
    ], 
    "rhythmic": "三姝媚", 
    "tags": [
      "宋詞三百首"
    ]
  }, 
  {
    "author": "史達祖", 
    "paragraphs": [
      "裁春衫尋芳。", 
      "記金刀素手，同在晴窗。", 
      "幾度因風殘絮，照花斜陽。", 
      "誰念我今無腸。", 
      "自少年、消磨疏狂。", 
      "但聽雨挑燈，敧牀病酒，多夢睡時妝。", 
      "飛花去，良宵長。", 
      "有絲闌舊曲，金譜新腔。", 
      "最恨湘雲人散，楚蘭魂傷。", 
      "身是客，愁爲鄉。", 
      "算玉簫、猶逢韋郎。", 
      "近寒食人家，相思未忘蘋藻香。"
    ], 
    "rhythmic": "壽樓春"
  }, 
  {
    "author": "史達祖", 
    "paragraphs": [
      "綺翼□□，問誰常借春陂。", 
      "生愁近渚風微。", 
      "紫山深，金殿暖，日暮同歸。", 
      "白頭相守，情雖定、事卻難期。", 
      "帶恨飛來，煙埋秦草，年年枉夢紅衣。", 
      "舊沙間，香頸冷，合是單棲。", 
      "將終怨魂，何年化、連理芳枝。"
    ], 
    "rhythmic": "于飛樂"
  }, 
  {
    "author": "史達祖", 
    "paragraphs": [
      "玉樹曉飛香，待倩它、和愁點破妝鏡。", 
      "輕嫩一天春，平白地、都護雨昏煙暝。", 
      "幽花露溼，定應獨把闌干憑。", 
      "謝屐未蠟，安排共文鵷，重遊芳徑。", 
      "年來夢裏揚州，怕事隨歌殘，情趁雲冷。", 
      "嬌眄隔東風，無人會、鶯燕暗中心性。", 
      "深盟縱約，盡同晴雨全無定。", 
      "海棠夢在，相思過西園，鞦韆紅影。"
    ], 
    "rhythmic": "南浦"
  }, 
  {
    "author": "史達祖", 
    "paragraphs": [
      "謝池曉。", 
      "被酒滯春眠，詩縈芳草。", 
      "正一階梅粉，都未有人掃。", 
      "細禽啼處東風軟，嫩約關心早。", 
      "未燒燈，怕有殘寒，故園稀到。", 
      "說道試妝了。", 
      "也爲我相思，佔它懷抱。", 
      "靜數窗櫺，最歡聽鵲聲好。", 
      "半年白玉臺邊話，屢見鉤小。", 
      "指芳期，夜月花陰夢老。"
    ], 
    "rhythmic": "探芳信"
  }, 
  {
    "author": "史達祖", 
    "paragraphs": [
      "柳枝愁，桃葉恨，前事怕重記。", 
      "紅藥開時，新夢又溱洧。", 
      "此情老去須休，春風多事。", 
      "便老去、越難迴避。", 
      "阻幽會。", 
      "應念偷翦酴醿，柔條暗縈繫。", 
      "節物移人，春暮更憔悴。", 
      "可堪竹院題詩，蘚階聽雨，寸心外、安愁無地。"
    ], 
    "rhythmic": "祝英臺近"
  }, 
  {
    "author": "史達祖", 
    "paragraphs": [
      "綰流蘇，垂錦綬。", 
      "煙外紅塵逗。", 
      "莫倚莓牆，花氣釅如酒。", 
      "便愁醺醉青虯，蜿蜿無力，戲穿碎、一屏新繡。", 
      "謾懷舊。", 
      "如今姚魏俱無，風標較消瘦。", 
      "露點搖香，前度翦花手。", 
      "見郎和笑拖裙，匆匆欲去，驀忽地、罥留芳袖。"
    ], 
    "rhythmic": "祝英臺近"
  }, 
  {
    "author": "史達祖", 
    "paragraphs": [
      "落花深，芳草暗，春到斷腸處。", 
      "金勒驕風，欲過大堤去。", 
      "翠樓葛領西邊，恰如曾約，畫闌映、一枝瓊樹。", 
      "正凝佇。", 
      "芳意欺月矜春，渾欲便偷許。", 
      "多少鶯聲，不敢寄愁與。", 
      "謝郎日日西湖，如今歸後，幾時見、倚簾吹絮。"
    ], 
    "rhythmic": "祝英臺近", 
    "tags": [
      "西湖"
    ]
  }, 
  {
    "author": "史達祖", 
    "paragraphs": [
      "春愁遠。", 
      "春夢亂。", 
      "鳳釵一股輕塵滿。", 
      "江煙白。", 
      "江波碧。", 
      "柳戶清明，燕簾寒食。", 
      "憶憶憶。", 
      "鶯聲曉，簫聲短。", 
      "落花不許春拘管。", 
      "新相識。", 
      "休相失。", 
      "翠陌吹衣，畫樓橫笛。", 
      "得得得。"
    ], 
    "rhythmic": "釵頭鳳・擷芳詞"
  }, 
  {
    "author": "史達祖", 
    "paragraphs": [
      "西月澹窺樓角，東風暗落檐牙。", 
      "一燈初見影窗紗。", 
      "又是重簾不下。", 
      "幽思屢隨芳草，閒愁多似楊花。", 
      "楊花芳草遍天涯。", 
      "繡被春寒夜夜。"
    ], 
    "rhythmic": "西江月"
  }, 
  {
    "author": "史達祖", 
    "paragraphs": [
      "三十六宮月冷，百單八顆香懸。", 
      "只宜結贈散花天。", 
      "金粟分身顯現。", 
      "指嫩香隨甲影，頸寒秋入雲邊。", 
      "未忘靈鷲舊因緣。", 
      "贏得今生圓轉。"
    ], 
    "rhythmic": "西江月"
  }, 
  {
    "author": "史達祖", 
    "paragraphs": [
      "一片秋香世界，幾層涼雨闌干。", 
      "青天不惜爛銀盤。", 
      "借與先生爲勸。", 
      "酒喚詩來酒外，人言身在人間。", 
      "如何得似碧雲閒。", 
      "且共嫦娥相伴。"
    ], 
    "rhythmic": "西江月"
  }, 
  {
    "author": "史達祖", 
    "paragraphs": [
      "裙摺綠羅芳草，冠樑白玉芙蓉。", 
      "次公筵上見山公。", 
      "紅綬欲銜雙鳳。", 
      "已向冰奩約月，更來玉界乘風。", 
      "凌波襪冷一尊同。", 
      "莫負彩舟涼夢。"
    ], 
    "rhythmic": "西江月"
  }, 
  {
    "author": "史達祖", 
    "paragraphs": [
      "墜絮孳萍，狂鞭孕竹，偷移紅紫池亭。", 
      "餘花未落，似供殘蝶經營。", 
      "賦得送春詩了，夏帷攛斷綠陰成。", 
      "桑麻外，乳鳩稚燕，別樣芳情。", 
      "荀令舊香易冷，嘆俊遊疏懶，枉自銷凝。", 
      "塵侵謝屐，幽徑斑駁苔生。", 
      "便覺寸心尚老，故人前度謾丁寧。", 
      "空相誤，祓蘭曲水，挑菜東城。"
    ], 
    "rhythmic": "慶清朝"
  }, 
  {
    "author": "史達祖", 
    "paragraphs": [
      "雙鴛蹙月天津近。", 
      "歸後嫩情常剩。", 
      "燈市一年愁凝。", 
      "心共梅花冷。", 
      "網塵洞戶春沈靜。", 
      "衰盡冶遊情性。", 
      "羞見素娥嬌影。", 
      "明似愁鸞鏡。"
    ], 
    "rhythmic": "桃源憶故人"
  }, 
  {
    "author": "史達祖", 
    "paragraphs": [
      "明霞烘透春機杼。", 
      "春在明霞多處。", 
      "我是有詩漁父。", 
      "一夢秦天古。", 
      "柳枝巷陌深朱戶。", 
      "牆外風流一樹。", 
      "十五年來凝佇。", 
      "彈盡胭脂雨。"
    ], 
    "rhythmic": "桃源憶故人"
  }, 
  {
    "author": "史達祖", 
    "paragraphs": [
      "風約簾波，錦機寒、難遮海棠煙雨。", 
      "夜酒未蘇，春枕猶敧，曾是誤成歌舞。", 
      "半褰薇帳雲頭散，奈愁味、不隨香去。", 
      "盡沈靜、文園更渴，有人知否。", 
      "懶記溫柔舊處。", 
      "偏只怕、臨風見他桃樹。", 
      "繡戶鎖塵，錦瑟空弦，無復畫眉心緒。", 
      "待拈銀管書春恨，被雙燕、替人言語。", 
      "意不盡，垂楊幾千萬裏。"
    ], 
    "rhythmic": "花心動"
  }, 
  {
    "author": "史達祖", 
    "paragraphs": [
      "人行花塢。", 
      "衣沾香霧。", 
      "有新詞、逢春分付。", 
      "屢欲傳情，奈燕子、不曾飛去。", 
      "倚珠簾、詠郎秀句。", 
      "相思一度。", 
      "穠愁一度。", 
      "最難忘、遮燈私語。", 
      "澹月梨花，借夢來、花邊廊廡。", 
      "指春衫、淚曾濺處。"
    ], 
    "rhythmic": "解佩令"
  }, 
  {
    "author": "史達祖", 
    "paragraphs": [
      "梨花不礙東城月。", 
      "月明照見空闌雪。", 
      "雪底夜香微。", 
      "褰簾拜月歸。", 
      "錦衾幽夢短。", 
      "明月南堂宴。", 
      "宴罷小樓臺。", 
      "春風來不來。"
    ], 
    "rhythmic": "菩薩蠻"
  }, 
  {
    "author": "史達祖", 
    "paragraphs": [
      "唐昌觀裏東風軟。", 
      "齊王宮外芳名遠。", 
      "桂子典刑邊。", 
      "梅花伯仲間。", 
      "籠茸鎪暖雪。", 
      "瑣細雕晴月。", 
      "誰駕七香車。", 
      "綠雲飛玉沙。"
    ], 
    "rhythmic": "菩薩蠻"
  }, 
  {
    "author": "史達祖", 
    "paragraphs": [
      "廣寒夜搗玄霜細。", 
      "玉龍睡重癡涎墜。", 
      "鬥合一團嬌。", 
      "偎人暖欲消。", 
      "心情雖軟弱。", 
      "也要人摶搦。", 
      "寶扇莫驚秋。", 
      "班姬應更愁。"
    ], 
    "rhythmic": "菩薩蠻"
  }, 
  {
    "author": "史達祖", 
    "paragraphs": [
      "花落臺池靜。", 
      "自春衫閒來，老了舊香荀令。", 
      "酒既相違詩亦可，此外雲沈夢冷。", 
      "又催喚、官河蘭艇。", 
      "匝岸煙霏吹不斷，望樓陰、欲帶朱橋影。", 
      "和草色，入輕暝。", 
      "裙邊竹葉多應剩。", 
      "怪南溪見後，無個再來芳信。", 
      "胡蝶一生花裏活，難制竊香心性。", 
      "便有段、新愁隨定。", 
      "落日年年宮樹綠，墮新聲、玉笛西風勁。", 
      "誰伴我，月中聽。"
    ], 
    "rhythmic": "賀新郎"
  }, 
  {
    "author": "史達祖", 
    "paragraphs": [
      "綠障南城樹。", 
      "有高樓銜城，樓下芰荷無數。", 
      "客自倚闌魚亦避，恐是持竿伴侶。", 
      "對別浦、扁舟容與。", 
      "楊柳影間風不到，倩詩情、飛過鴛鴦浦。", 
      "人正在，斷腸處。", 
      "兩山帶著冥冥雨。", 
      "想低簾短額，誰見恨時眉嫵。", 
      "別爲清尊眠錦瑟，怕被歌留愁住。", 
      "便欲趁、採蓮歸去。", 
      "前度劉郎雖老矣，奈年來、猶道多情句。", 
      "應笑煞，舊鷗鷺。"
    ], 
    "rhythmic": "賀新郎"
  }, 
  {
    "author": "史達祖", 
    "paragraphs": [
      "鵲翅西風淺。", 
      "乍疏雲垂幔，近月銀鉤將卷。", 
      "天上應閒支機石，前度芳盟誰踐。", 
      "便好織、迴文錦獻。", 
      "乞得穠歡今夜裏，算盈盈、一水曾何遠。", 
      "寧不會，暗相見。", 
      "綵樓吹斷閒針線。", 
      "想幽情嫩約，別有蘚庭花院。", 
      "青鳥沈沈音塵絕，煙鎖蓬萊宮殿。", 
      "漸木杪、參旗西轉。", 
      "不怕天孫成間阻，怕人間、薄倖心腸變。", 
      "又學得，易分散。"
    ], 
    "rhythmic": "賀新郎"
  }, 
  {
    "author": "史達祖", 
    "paragraphs": [
      "同住西山下。", 
      "是天地中間，愛酒能詩之社。", 
      "船向少陵佳處放，塵世必無知者。", 
      "暑不到、雲宮風榭。", 
      "楚竹忽然呼月上，被東西，幾葉雲縈惹。", 
      "雲散去，笑聲罷。", 
      "清尊莫爲嬋娟瀉。", 
      "爲狂吟醉舞，毋失晉人風雅。", 
      "踏碎橋邊楊柳影，不聽漁樵閒話。", 
      "更欲舉、空杯相謝。", 
      "北斗以南如此幾，想吾曹、便是神仙也，問今夜，是何夜。"
    ], 
    "rhythmic": "賀新郎"
  }, 
  {
    "author": "史達祖", 
    "paragraphs": [
      "西子相思切。", 
      "委蕭蕭、風裳水佩，照人清越。", 
      "山染蛾眉波曼睩，聊可與之娛悅。", 
      "便莫賦、湘妃羅襪。", 
      "怕見綠荷相倚恨，恨白鷗、佔了涼波闊。", 
      "揀涼處，放船歇。", 
      "道人不是塵埃物。", 
      "縱狂吟魂魄，吹亂一巾涼發。", 
      "不覺引杯澆肺渴，正要清歌駭發。", 
      "更坐上、其人冰雪。", 
      "截取斷虹堪作釣，待玉奩、今夜來時節。", 
      "也勝釣，石城月。"
    ], 
    "rhythmic": "賀新郎"
  }, 
  {
    "author": "史達祖", 
    "paragraphs": [
      "冷截龍腰，偷拿鸞爪，楚山長鎖秋雲。", 
      "梅華未落，年年怨入江城。", 
      "千嶂碧，一聲清。", 
      "杜人間、兒女簫笙。", 
      "共淒涼處，琵琶湓浦，長嘯蘇門。", 
      "當時低度西鄰。", 
      "天澹闌干欲暮，曾賦高情。", 
      "子期老矣，不堪帶酒重聽。", 
      "纖手靜，七星明。", 
      "有新聲、應更魂驚。", 
      "夢迴人世，寥寥夜月，空照天津。"
    ], 
    "rhythmic": "夜合花"
  }, 
  {
    "author": "史達祖", 
    "paragraphs": [
      "柳鎖鶯魂，花翻蝶夢，自知愁染潘郎。", 
      "輕衫未攬，猶將淚點偷藏。", 
      "念前事，怯流光。", 
      "早春窺、酥雨池塘。", 
      "向銷凝裏，梅開半面，情滿徐妝。", 
      "風絲一寸柔腸。", 
      "曾在歌邊惹恨，燭底縈香。", 
      "芳機瑞錦，如何未織鴛鴦。", 
      "人扶醉，月依牆。", 
      "是當初、誰敢疏狂。", 
      "把閒言語，花房夜久，各自思量。"
    ], 
    "rhythmic": "夜合花", 
    "tags": [
      "宋詞三百首"
    ]
  }, 
  {
    "author": "史達祖", 
    "paragraphs": [
      "秀肌豐靨，韻多香足，綠勻紅注。", 
      "翦取東風入金盤，斷不買、臨邛賦。", 
      "宮錦機中春富裕。", 
      "勸玉環休妒。", 
      "等得明朝酒消時，是閒澹、雍容處。"
    ], 
    "rhythmic": "留春令"
  }, 
  {
    "author": "史達祖", 
    "paragraphs": [
      "故人溪上，掛愁無奈，煙梢月樹。", 
      "一涓春水點黃昏，便沒頓、相思處。", 
      "曾把芳心深相許。", 
      "故夢勞詩苦。", 
      "聞說東風亦多情，被竹外、香留住。"
    ], 
    "rhythmic": "留春令"
  }, 
  {
    "author": "史達祖", 
    "paragraphs": [
      "杏煙嬌溼鬢。", 
      "過杜若汀洲，楚衣香潤。", 
      "回頭翠樓近。", 
      "指鴛鴦沙上，暗藏春恨。", 
      "歸鞭隱隱。", 
      "便不念、芳盟未穩。", 
      "自簫聲、吹落雲東，再數故園花信。", 
      "誰問。", 
      "聽歌窗罅，倚月鉤闌，舊家輕俊。", 
      "芳心一寸。", 
      "相思後，總灰盡。", 
      "奈春風多事，吹花搖柳，也把幽情喚醒。", 
      "對南溪、桃萼翻紅，又成瘦損。"
    ], 
    "rhythmic": "瑞鶴仙"
  }, 
  {
    "author": "史達祖", 
    "paragraphs": [
      "館娃春睡起。", 
      "爲發妝酒暖，臉霞輕膩。", 
      "冰霜一生裏。", 
      "厭從來冷澹，粉腮重洗。", 
      "胭脂暗試。", 
      "便無限、芳穠氣味。", 
      "向黃昏、竹外寒深，醉裏爲誰偷倚。", 
      "嬌媚。", 
      "春風模樣，霜月心腸，瘦來肌體。", 
      "孤香細細。", 
      "吹夢到，杏花底。", 
      "被高樓橫管，一聲驚斷，卻對南枝灑淚。", 
      "謾相思、桃葉桃根，舊家姊妹。"
    ], 
    "rhythmic": "瑞鶴仙"
  }, 
  {
    "author": "史達祖", 
    "paragraphs": [
      "花落苔香，斷無人肯行鵷甃。", 
      "晚風翻繡。", 
      "吹醒東窗酒。", 
      "猶臥氍毹，明月知人瘦。", 
      "香消後。", 
      "亂愁依舊。", 
      "開□胡酥手。"
    ], 
    "rhythmic": "點絳脣"
  }, 
  {
    "author": "史達祖", 
    "paragraphs": [
      "山月隨人，翠蘋分破秋山影。", 
      "釣船歸盡。", 
      "橋外詩心迥。", 
      "多少荷花，不蓋鴛鴦冷。", 
      "西風定。", 
      "可憐潘鬢。", 
      "偏浸秦臺鏡。"
    ], 
    "rhythmic": "點絳脣"
  }, 
  {
    "author": "史達祖", 
    "paragraphs": [
      "蕙花老盡離騷句。", 
      "綠染遍、江頭樹。", 
      "日午酒消聽驟雨。", 
      "青榆錢小，碧苔錢古。", 
      "難買東君住。", 
      "官河不礙遺鞭路。", 
      "被芳草、將愁去。", 
      "多定紅樓簾影暮。", 
      "蘭燈初上，夜香初炷。", 
      "猶自聽鸚鵡。"
    ], 
    "rhythmic": "青玉案"
  }, 
  {
    "author": "史達祖", 
    "paragraphs": [
      "不見東山月露香。", 
      "姚家借得小芬芳。", 
      "亂鶯隨趁過宮牆。", 
      "香珀碾花嬌有意，綠茸繡葉澀無光。", 
      "御封春酒幾時嘗。"
    ], 
    "rhythmic": "浣溪沙"
  }, 
  {
    "author": "史達祖", 
    "paragraphs": [
      "二月東風吹客袂。", 
      "蘇小門前，楊柳如腰細。", 
      "胡蝶識人遊冶地。", 
      "舊曾來處花開未。", 
      "幾夜湖山生夢寐。", 
      "評泊尋芳，只怕春寒裏。", 
      "令歲清明逢上已。", 
      "相思先到濺裙水。"
    ], 
    "rhythmic": "蝶戀花"
  }, 
  {
    "author": "史達祖", 
    "paragraphs": [
      "草腳青回細膩，柳梢綠轉條苗。", 
      "舊遊重到合魂銷。", 
      "棹橫春水渡，人憑赤闌橋。", 
      "歸夢有時曾見，新愁未肯相饒。", 
      "酒香紅被夜迢迢。", 
      "莫交無用月，來照可憐宵。"
    ], 
    "rhythmic": "臨江仙"
  }, 
  {
    "author": "史達祖", 
    "paragraphs": [
      "倦客如今老矣，舊時不奈春何。", 
      "幾曾湖上不經過。", 
      "看花南陌醉，駐馬翠樓歌。", 
      "遠眼愁隨芳草，湘裙憶著春羅。", 
      "枉教裝得舊時多。", 
      "向來簫鼓地，猶見柳婆姿。"
    ], 
    "rhythmic": "臨江仙"
  }, 
  {
    "author": "史達祖", 
    "paragraphs": [
      "愁與西風應有約，年年同赴清秋。", 
      "舊遊簾幕記揚州。", 
      "一燈人著夢，雙燕月當樓。", 
      "羅帶鴛鴦塵暗澹，更須整頓風流。", 
      "天涯萬一見溫柔。", 
      "瘦應因此瘦，羞亦爲郎羞。"
    ], 
    "rhythmic": "臨江仙"
  }, 
  {
    "author": "史達祖", 
    "paragraphs": [
      "花隔東垣，詠燕臺秀句，結帶謀歡。", 
      "匆匆舊盟，有限飛夢重關。", 
      "南塘夜月，照湘琴、別鶴孤鸞。", 
      "天便遣、清愁易長，春衣常恁香寒。", 
      "唐昌故宮何許，頓翦霞裁霧，擺落塵緣。", 
      "一聲步虛，婉婉雲駐天壇。", 
      "淒涼故里，想香車、不到人間。", 
      "羞再見、東陽帶眼，教人依舊思凡。"
    ], 
    "rhythmic": "漢宮春"
  }, 
  {
    "author": "史達祖", 
    "paragraphs": [
      "漢江側。", 
      "月弄仙人佩色。", 
      "含情久，搖曳楚衣，天水空濛染嬌碧。", 
      "文漪簟影織。", 
      "涼骨時將粉飾。", 
      "誰曾見，羅襪去時，點點波間冷雲積。", 
      "相思舊飛鷁。", 
      "謾想像風裳，追恨瑤席。", 
      "涉江幾度和愁摘。", 
      "記雪映雙腕，刺縈絲縷，分開綠蓋素袂溼。", 
      "放新句吹入。", 
      "寂寂。", 
      "意猶昔。", 
      "念淨社因緣，天許相覓。", 
      "飄蕭羽扇搖團白。", 
      "屢側臥尋夢，倚闌無力。", 
      "風標公子，欲下處、似認得。"
    ], 
    "rhythmic": "蘭陵王"
  }, 
  {
    "author": "史達祖", 
    "paragraphs": [
      "素馨柎萼太寒生。", 
      "多翦春冰。", 
      "夜深綠霧侵涼月，照晶晶、花葉分明。", 
      "人臥碧紗幮淨，香吹雪練衣輕。", 
      "頻伽銜得墮南薰。", 
      "不受纖塵。", 
      "若隨荔子華清去，定空埋、身外芳名。", 
      "借重玉爐沈炷，起予石鼎湯聲。"
    ], 
    "rhythmic": "風入松"
  }, 
  {
    "author": "史達祖", 
    "paragraphs": [
      "紅塵飛不到處。", 
      "此地知無暑。", 
      "亂竹分幽徑，虛堂中、自回互。", 
      "陰壑生暗霧。", 
      "飛泉注。", 
      "氣入閒尊俎。", 
      "快風度。", 
      "齊宮楚榭，如今空鎖煙樹。", 
      "何人伴我，夢賦雪車冰柱。", 
      "惟有蟬聲助冷語。", 
      "驚寤。", 
      "飛雪來獻涼雨。"
    ], 
    "rhythmic": "隔浦蓮・隔浦蓮近拍"
  }, 
  {
    "author": "史達祖", 
    "paragraphs": [
      "洛神一醉未醒。", 
      "俯鑑窺紅影。", 
      "萬綠森相衛，西風靜、不放冷。", 
      "侵曉鷗夢穩。", 
      "非塵境。", 
      "棹月香千頃。", 
      "錦機靚。", 
      "亭亭不語，多應嗔賦玉井。", 
      "西湖遊子，慣識雨愁煙恨。", 
      "只恐吳娃暗折贈。", 
      "耿耿。", 
      "柔絲容易縈損。"
    ], 
    "rhythmic": "隔浦蓮・隔浦蓮近拍", 
    "tags": [
      "西湖"
    ]
  }, 
  {
    "author": "史達祖", 
    "paragraphs": [
      "暈粉就妝鏡。", 
      "掩金閨、彩絲未整。", 
      "趁無人、學指鴛鴦頸。", 
      "恨誰踏、蘚花徑。", 
      "一夢蒲香葵冷。", 
      "墮銀瓶、脆繩掛井。", 
      "扇底並團圓影。", 
      "只此是、沈郎病。"
    ], 
    "rhythmic": "鳳來朝"
  }, 
  {
    "author": "史達祖", 
    "paragraphs": [
      "秋是愁鄉。", 
      "自錦瑟斷絃，有淚如江。", 
      "平生花裏活，奈舊夢難忘。", 
      "藍橋雲樹正綠，料抱月、幾夜眠香。", 
      "河漢阻，但鳳音傳恨，闌影敲涼。", 
      "新妝。", 
      "蓮嬌試曉，梅瘦破春，因甚卻扇臨窗。", 
      "紅巾銜翠翼，早弱水茫茫。", 
      "柔指各自未翦，問此去、莫負王昌。", 
      "芳信準，更敢尋、紅杏西廂。"
    ], 
    "rhythmic": "玉簟涼"
  }, 
  {
    "author": "史達祖", 
    "paragraphs": [
      "河深鵲冷，雲高鸞遠，水佩風裳縹緲。", 
      "卻推離恨下人間，第一個、黃昏過了。", 
      "舟行有恨，愁來無限，去去長安漸杳。", 
      "應將巧思入相思，覺淚比、銀灣較少。"
    ], 
    "rhythmic": "鵲橋仙"
  }, 
  {
    "author": "史達祖", 
    "paragraphs": [
      "暮草堆青雲浸浦。", 
      "記匆匆、倦篙曾駐。", 
      "漁榔四起，沙鷗未落，怕愁沾詩句。", 
      "碧袖一聲歌，石城怨、西風隨去。", 
      "滄波盪晚，菰蒲弄秋，還重到、斷魂處。", 
      "酒易醒，思正苦。", 
      "想空山、桂香懸樹。", 
      "三年夢冷，孤吟意短，屢煙鍾津鼓。", 
      "屐齒厭登臨，移橙後、幾番涼雨。", 
      "潘郎漸老，風流頓減，閒居未賦。"
    ], 
    "rhythmic": "湘江靜"
  }, 
  {
    "author": "史達祖", 
    "paragraphs": [
      "雨入愁邊，翠樹晚，無人風葉如翦。", 
      "竹尾通涼，卻怕小簾低卷。", 
      "孤坐便怯詩慳，念後賞、舊曾題遍。", 
      "更暗塵、偷鎖鸞影，心事屢羞團扇。", 
      "賣花門館生秋草，悵弓彎、幾時重見。", 
      "前歡盡屬風流夢，天共朱樓遠。", 
      "聞道秀骨病多，難自任、從來恩怨。", 
      "料也和、前度金籠鸚鵡，說人情淺。"
    ], 
    "rhythmic": "玲瓏四犯"
  }, 
  {
    "author": "史達祖", 
    "paragraphs": [
      "闊甚吳天，頓放得、江南離緒多少。", 
      "一雨爲秋，涼氣小窗先到。", 
      "輕夢聽徹風蒲，又散入、楚空清曉。", 
      "問世間、愁在何處，不離澹煙衰草。", 
      "簟紋獨浸芙蓉影，想悽悽、欠郎偎抱。", 
      "即今臥得雲衣冷，山月仍相照。", 
      "方悔翠袖，易分難聚，有玉香花笑。", 
      "待雁來、先寄新詞歸去，且教知道。"
    ], 
    "rhythmic": "玲瓏四犯"
  }, 
  {
    "author": "史達祖", 
    "paragraphs": [
      "秋江帶雨，寒沙縈水，人瞰畫閣愁獨。", 
      "煙蓑散響驚詩思，還被亂鷗飛去，秀句難續。", 
      "冷眼盡歸圖畫上，認隔岸、微茫雲屋。", 
      "想半屬、漁市樵村，欲暮競然竹。", 
      "須信風流未老，憑持酒、慰此淒涼心目。", 
      "一鞭南陌，幾篙官渡，賴有歌眉舒綠。", 
      "只匆匆眺遠，早覺閒愁掛喬木。", 
      "應難奈，故人天際，望徹淮山，相思無雁足。"
    ], 
    "rhythmic": "八歸", 
    "tags": [
      "宋詞三百首"
    ]
  }, 
  {
    "author": "史達祖", 
    "paragraphs": [
      "一帶古苔牆。", 
      "多聽寒螿。", 
      "篋中針線早銷香。", 
      "燕尾寶刀窗下夢，誰翦秋裳。", 
      "宮漏莫添長。", 
      "空費思量。", 
      "鴛鴦難得再成雙。", 
      "昨夜楚山花簟裏，波影先涼。"
    ], 
    "rhythmic": "過龍門・浪淘沙令"
  }, 
  {
    "author": "史達祖", 
    "paragraphs": [
      "醉月小紅樓。", 
      "錦瑟箜篌。", 
      "夜來風雨曉來收。", 
      "幾點落花饒柳絮，同爲春愁。", 
      "寄信問晴鷗。", 
      "誰在芳洲。", 
      "綠波寧處有蘭舟。", 
      "獨對舊時攜手地，情思悠悠。"
    ], 
    "rhythmic": "過龍門・浪淘沙令"
  }, 
  {
    "author": "史達祖", 
    "paragraphs": [
      "晚雨未摧宮樹，可憐閒葉，猶抱涼蟬。", 
      "短景歸秋，吟思又接愁邊。", 
      "漏初長、夢魂難禁，人漸老、風月俱寒。", 
      "想幽歡。", 
      "土花庭甃，蟲網闌干。", 
      "無端。", 
      "啼蛄攪夜，恨隨團扇，苦近秋蓮。", 
      "一笛當樓，謝娘懸淚立風前。", 
      "故園晚、強留詩酒，新雁遠、不致寒暄。", 
      "隔蒼煙。", 
      "楚香羅袖，誰伴嬋娟。"
    ], 
    "rhythmic": "玉胡蝶・玉蝴蝶", 
    "tags": [
      "宋詞三百首"
    ]
  }, 
  {
    "author": "史達祖", 
    "paragraphs": [
      "秋風早入潘郎鬢，斑斑遽驚如許。", 
      "暖雪侵梳，晴絲拂領，栽滿愁城深處。", 
      "瑤簪謾妒。", 
      "便羞插宮花，自憐衰暮。", 
      "尚想春情，舊吟悽斷茂陵女。", 
      "人間公道惟此，嘆朱顏也恁，容易墮去。", 
      "涅了重緇，搔來更短，方悔風流相誤。", 
      "郎潛幾縷。", 
      "漸疏了銅駝，俊遊儔侶。", 
      "縱有黟黟，奈何詩思苦。"
    ], 
    "rhythmic": "齊天樂"
  }, 
  {
    "author": "史達祖", 
    "paragraphs": [
      "闌干只在鷗飛處，年年怕吟秋興。", 
      "斷浦沈雲，空山掛雨，中有詩愁千頃。", 
      "波聲未定。", 
      "望舟尾拖涼，渡頭籠暝。", 
      "正好登臨，有人歌罷翠簾冷。", 
      "悠然魂墜故里，奈閒情未了，還被吹醒。", 
      "拜月虛檐，聽蛩壞砌，誰復能憐嬌俊。", 
      "憂心耿耿。", 
      "寄桐葉芳題，冷楓新詠。", 
      "莫遣秋聲，樹頭喧夜永。"
    ], 
    "rhythmic": "齊天樂"
  }, 
  {
    "author": "史達祖", 
    "paragraphs": [
      "犀紋隱隱鶯黃嫩，籬落翠深偷見。", 
      "細雨重移，新霜試摘，佳處一年秋晚。", 
      "荊江未遠。", 
      "想橘友荒涼，木奴嗟怨。", 
      "就說風流，草泥來趁蟹螯健。", 
      "並刀寒映素手，醉魂沈夜飲，曾倩排遣。", 
      "沆瀣含酸，金罌裹玉，蔌蔌吳鹽輕點。", 
      "瑤姬齒軟。", 
      "待惜取團圓，莫教分散。", 
      "入手溫存，帕羅香自滿。"
    ], 
    "rhythmic": "齊天樂"
  }, 
  {
    "author": "史達祖", 
    "paragraphs": [
      "鴛鴦拂破蘋花影，低低趁涼飛去。", 
      "畫裏移舟，詩邊就夢，葉葉碧雲分雨。", 
      "芳遊自許。", 
      "過柳影閒波，水花平渚。", 
      "見說西風，爲人吹恨上瑤樹。", 
      "闌干斜照未滿，杏牆應望斷，春翠偷聚。", 
      "淺約挼香，深盟搗月，誰是窗間青羽。", 
      "孤箏幾柱。", 
      "問因甚參差，暫成離阻。", 
      "夜色空庭，待歸聽俊語。"
    ], 
    "rhythmic": "齊天樂"
  }, 
  {
    "author": "史達祖", 
    "paragraphs": [
      "西風來勸涼雲去，天東放開金鏡。", 
      "照野霜凝，如河桂溼，一一冰壺相映。", 
      "殊方路永。", 
      "更分破秋光，盡成悲境。", 
      "有客躊躇，古庭空自吊孤影。", 
      "江南朋舊在許，也能憐天際，詩思誰領。", 
      "夢斷刀頭，書開蠆尾，別有相思隨定。", 
      "憂心耿耿。", 
      "對風鵲殘枝，露蛩荒井。", 
      "斟酌妲娥，九秋宮殿冷。"
    ], 
    "rhythmic": "齊天樂"
  }, 
  {
    "author": "史達祖", 
    "paragraphs": [
      "楚夢吹成樹外雲。", 
      "乍雁影斜分。", 
      "黃花心事一簾塵。", 
      "但頻憶、小腰身。", 
      "今宵素壁冰弦冷，怕彈斷、沈郎魂。", 
      "秋衣因甚滿愁痕。", 
      "是干預、幾黃昏。"
    ], 
    "rhythmic": "燕歸樑"
  }, 
  {
    "author": "史達祖", 
    "paragraphs": [
      "獨臥秋窗桂未香。", 
      "怕雨點飄涼。", 
      "玉人只在楚雲傍。", 
      "也著淚、過昏黃。", 
      "西風今夜梧桐冷，斷無夢、到鴛鴦。", 
      "秋鉦二十五聲長。", 
      "請各自，奈思量。"
    ], 
    "rhythmic": "燕歸樑"
  }, 
  {
    "author": "史達祖", 
    "paragraphs": [
      "白壁舊帶秦城夢，因誰拜下，楊柳樓心。", 
      "正是夜分，魚鑰不動香深。", 
      "時有露螢自照，佔風裳、可喜影麩金。", 
      "坐來久，都將涼意，盡付沈吟。", 
      "殘雲事緒無人舍，恨匆匆、藥娥歸去難尋。", 
      "綴取霧窗，會唱幾拍清音。", 
      "猶有老來印愁處，冷光應念雪翻簪。", 
      "空獨對、西風緊，弄一片桐陰。"
    ], 
    "rhythmic": "月當廳"
  }, 
  {
    "author": "史達祖", 
    "paragraphs": [
      "江水蒼蒼，望倦柳愁荷，共感秋色。", 
      "廢閣先涼，古簾空暮，雁程最嫌風力。", 
      "故園信息。", 
      "愛渠入眼南山碧。", 
      "念上國。", 
      "誰是、膾鱸江漢未歸客。", 
      "還又歲晚，瘦骨臨風，夜聞秋聲，吹動岑寂。", 
      "露蛩悲、清燈冷屋，翻書愁上鬢毛白。", 
      "年少俊遊渾斷得。", 
      "但可憐處，無奈苒苒魂驚，採香南浦，翦梅煙驛。"
    ], 
    "rhythmic": "秋霽", 
    "tags": [
      "宋詞三百首"
    ]
  }, 
  {
    "author": "史達祖", 
    "paragraphs": [
      "萬水歸陰，故潮信、盈虛因月。", 
      "偏只到、涼秋半破，鬥成雙絕。", 
      "有物揩磨金鏡淨，何人拿攫銀河決。", 
      "想子胥、今夜見嫦娥，沈冤雪。", 
      "光直下，蛟龍穴。", 
      "聲直上，蟾蜍窟。", 
      "對望中天地，洞然如刷。", 
      "激氣已能驅粉黛，舉杯便可吞吳越。", 
      "待明朝、說似與兒曹，心應折。"
    ], 
    "rhythmic": "滿江紅"
  }, 
  {
    "author": "史達祖", 
    "paragraphs": [
      "好領青衫，全不向、詩書中得。", 
      "還也費、區區造物，許多心力。", 
      "未暇買田清潁尾，尚須索米長安陌。", 
      "有當時、黃卷滿前頭，多慚德。", 
      "思往事，嗟兒劇。", 
      "憐牛後，懷雞肋。", 
      "奈棱棱虎豹，九重九隔。", 
      "三徑就荒秋自好，一錢不直貧相逼。", 
      "對黃花、常待不吟詩，詩成癖。"
    ], 
    "rhythmic": "滿江紅"
  }, 
  {
    "author": "史達祖", 
    "paragraphs": [
      "緩轡西風，嘆三宿、遲遲行客。", 
      "桑梓外、鋤耰漸入，柳坊花陌。", 
      "雙闕遠騰龍鳳影，九門空鎖鴛鴦翼。", 
      "更無人、擫笛傍宮牆，苔花碧。", 
      "天相漢，民懷國。", 
      "天厭虜，臣離德。", 
      "趁建瓴一舉，並收鰲極。", 
      "老子豈無經世術，詩人不預平戎策。", 
      "辦一襟、風月看昇平，吟春色。"
    ], 
    "rhythmic": "滿江紅"
  }, 
  {
    "author": "史達祖", 
    "paragraphs": [
      "吳梅初試澗谷春。", 
      "夜幽幽、江雁叫雲。", 
      "人正在、孤窗底，被濃愁、醺破醉魂。", 
      "雨窗只剩殘燈影，伴羅衣、無限淚痕。", 
      "瘦骨怕、紅綿冷，說年時、斗帳夜分。"
    ], 
    "rhythmic": "戀繡衾"
  }, 
  {
    "author": "史達祖", 
    "paragraphs": [
      "黃花驚破九日愁。", 
      "正寒城、風雨怨秋。", 
      "愁便是、秋心也，又隨人、來到畫樓。", 
      "因緣幸自天安頓，更題紅、不禁御溝。", 
      "待寫與、相思話，爲怕奴、憔悴且休。"
    ], 
    "rhythmic": "戀繡衾"
  }, 
  {
    "author": "史達祖", 
    "paragraphs": [
      "天風入扇吹苧衣。", 
      "小紅樓、夜氣正微。", 
      "有人在、冰弦外，水精簾、花影自移。", 
      "陽臺只是虛無夢，便不成、涼夜誤伊。", 
      "想閒了、流離簟，就一身、明月伴歸。"
    ], 
    "rhythmic": "戀繡衾"
  }, 
  {
    "author": "史達祖", 
    "paragraphs": [
      "人若梅嬌。", 
      "正愁橫斷塢，夢繞溪橋。", 
      "倚風融漢粉，坐月怨秦簫。", 
      "相思因甚到纖腰。", 
      "定知我今，無魂可銷。", 
      "佳期晚，謾幾度、淚痕相照。", 
      "人悄。", 
      "天眇眇。", 
      "花外語香，時透郎懷抱。", 
      "暗握荑苗，乍嘗櫻顆，猶恨侵階芳草。", 
      "天念王昌忒多情，換巢鸞鳳教偕老。", 
      "溫柔鄉，醉芙蓉、一帳春曉。"
    ], 
    "rhythmic": "換巢鸞鳳"
  }, 
  {
    "author": "史達祖", 
    "paragraphs": [
      "香剝酥痕，自昨夜、春愁醒。", 
      "高情寄、冰橋雪嶺。", 
      "試約黃昏，便不誤、黃昏信。", 
      "人靜。", 
      "倩嬌娥、留連秀影。", 
      "吟鬢簪香，已斷了、多情病。", 
      "年年待、將春管領。", 
      "鏤月描雲，不枉了、閒心性。", 
      "謾聽。", 
      "誰敢把、紅兒比並。"
    ], 
    "rhythmic": "惜奴嬌"
  }, 
  {
    "author": "史達祖", 
    "paragraphs": [
      "夜寒幽夢飛來，小梅影下東風曉。", 
      "蝶魂未冷，吾身良是，悠然一笑。", 
      "竹杖敲苔，布鞋踏凍，歲常先到。", 
      "傍蒼林卻恨，儲風養月，須我輩、新詩吊。", 
      "永以南枝爲好。", 
      "怕從今、逢花漸老。", 
      "愁消秀句，寒回斗酒，春心多少。", 
      "之子逃空，伊人遁世，又還驚覺。", 
      "但歸來對月，高情耿耿，寄白雲杪。"
    ], 
    "rhythmic": "龍吟曲・水龍吟"
  }, 
  {
    "author": "史達祖", 
    "paragraphs": [
      "夢迴虛白初生，便凝冷月通窗戶。", 
      "不知夜久，都無人見，玉妃起舞。", 
      "銀界迴天，瓊田易地，晃然非故。", 
      "想兒童健意，生愁齊色，情頻在、窺簾處。", 
      "一片樵林釣浦。", 
      "是天教、王維畫取。", 
      "未如授簡，先將高興，收歸妙句。", 
      "江路梅愁，灞陵人老，又騎驢去。", 
      "過章臺，記得春風乍見，倚簾吹絮。"
    ], 
    "rhythmic": "龍吟曲・水龍吟"
  }, 
  {
    "author": "史達祖", 
    "paragraphs": [
      "道人越布單衣，興高愛學蘇門嘯。", 
      "有時也伴，四佳公子，五陵年少。", 
      "歌裏眠香，酒酣喝月，壯懷無撓。", 
      "楚江南，每爲神州未復，闌干靜、慵登眺。", 
      "今日征夫在道。", 
      "敢辭勞、風沙短帽。", 
      "休吟稷穗，休尋喬木，獨憐遺老。", 
      "同社詩囊，小窗針線，斷腸秋早。", 
      "看歸來，幾許吳霜染鬢，驗愁多少。"
    ], 
    "rhythmic": "龍吟曲・水龍吟"
  }, 
  {
    "author": "史達祖", 
    "paragraphs": [
      "睡袖無端幾摺香。", 
      "有人丹臉可佔霜。", 
      "半窗月印梅猶瘦，一律瓶笙夜正長。", 
      "情豔豔，酒狂狂。", 
      "小屏誰與畫鴛鴦。", 
      "解衣恰恨敲金釧，驚起春風傍枕囊。"
    ], 
    "rhythmic": "鷓鴣天"
  }, 
  {
    "author": "史達祖", 
    "paragraphs": [
      "御路東風拂醉衣。", 
      "賣燈人散燭籠稀。", 
      "不知月底梅花冷，只憶橋邊步襪歸。", 
      "閒夢淡，舊遊非。", 
      "夜深誰在小簾幃。", 
      "罘罳兒下圍爐坐，明處將人立地時。"
    ], 
    "rhythmic": "鷓鴣天"
  }, 
  {
    "author": "史達祖", 
    "paragraphs": [
      "搭柳闌干倚佇頻。", 
      "杏簾胡蝶繡牀春。", 
      "十年花骨東風淚，幾點螺香素壁塵。", 
      "簫外月，夢中雲。", 
      "秦樓楚殿可憐身。", 
      "新愁換盡風流性，偏恨鴛鴦不念人。"
    ], 
    "rhythmic": "鷓鴣天"
  }, 
  {
    "author": "史達祖", 
    "paragraphs": [
      "雁足無書古塞幽。", 
      "一程菸草一程愁。", 
      "帽檐塵重風吹野，帳角香銷月滿樓。", 
      "情思亂，夢魂浮。", 
      "緗裙多憶敝貂裘。", 
      "官河水靜闌干暖，從倚斜陽怨晚秋。"
    ], 
    "rhythmic": "鷓鴣天"
  }, 
  {
    "author": "史達祖", 
    "paragraphs": [
      "涵秋寒渚。", 
      "染霜丹樹。", 
      "尚依稀，是來時、夢中行路。", 
      "時節正思家，遠道仍懷古。", 
      "更對著、滿城風雨。", 
      "黃花無數。", 
      "碧雲欲暮。", 
      "美人兮，美人兮、未知何處。", 
      "獨自捲簾櫳，誰爲開尊俎。", 
      "恨不得、御風歸去。"
    ], 
    "rhythmic": "惜黃花"
  }, 
  {
    "author": "史達祖", 
    "paragraphs": [
      "疏雲縈碧岫。", 
      "帶晚日搖光，半江寒皺。", 
      "越溪近遠，空頻向、過雁風邊回首。", 
      "酸心一縷。", 
      "念水北、尋芳歸後。", 
      "輕醉醒、堤月籠沙，鞍鬆寶輪飛驟。", 
      "秦樓屢約芳春，記扇背題詩，帕羅沾酒。", 
      "瘦愁易就。", 
      "因驚斷、夢裏桃源難又。", 
      "臨風話舊。", 
      "想日暮、梅花孤瘦。", 
      "還靜倚、修竹相思，盈盈翠袖。"
    ], 
    "rhythmic": "玉燭新"
  }, 
  {
    "author": "史達祖", 
    "paragraphs": [
      "誰寫梅溪字字香。", 
      "沙邊幽夢，常恁芬芳。", 
      "不知花解伴昏黃。", 
      "只怕東風，吹斷人腸。", 
      "小閣無燈月浸窗。", 
      "香吹羅袖，酒映宮妝。", 
      "如今竹外怕思量。", 
      "谷裏佳人，一片冰霜。"
    ], 
    "rhythmic": "一翦梅"
  }, 
  {
    "author": "史達祖", 
    "paragraphs": [
      "秦客當樓泣鳳簫。", 
      "宮衣香斷，不見纖腰。", 
      "隔年心事又今宵。", 
      "折盡冰弦，何用鸞膠。", 
      "些子輕魂幾度銷。", 
      "蘭騷蕙些，無計重招。", 
      "東窗一段月華嬌。", 
      "也帶春愁，飛上梅梢。"
    ], 
    "rhythmic": "一翦梅"
  }, 
  {
    "author": "史達祖", 
    "paragraphs": [
      "鴛鴦意愜。", 
      "空分付、有情眉睫。", 
      "齊家蓮子黃金葉。", 
      "爭比秋苔，靴鳳幾番躡。", 
      "牆陰月白花重疊。", 
      "匆匆軟語屢驚怯。", 
      "宮香錦字將盈篋。", 
      "雨長新寒，今夜夢魂接。"
    ], 
    "rhythmic": "醉落魄・一斛珠"
  }, 
  {
    "author": "史達祖", 
    "paragraphs": [
      "江痕妥帖。", 
      "日光熨動黃金葉。", 
      "闌干直下愁相接。", 
      "一朵紅蓮，飛上越人楫。", 
      "鯉魚波上丁寧切。", 
      "詩筒如線不曾別。", 
      "明年好個春風客。", 
      "五鶚交飛，身在玉皇闕。"
    ], 
    "rhythmic": "醉落魄・一斛珠"
  }, 
  {
    "author": "史達祖", 
    "paragraphs": [
      "神仙無皋澤。", 
      "瓊裾珠佩，卷下塵陌。", 
      "秀骨依依，誤向山中，得與相識。", 
      "溪岸側。", 
      "倚高情、自鎖煙翠，時點空碧。", 
      "念香襟沾恨，酥手翦愁，今後夢魂隔。", 
      "相思暗驚清吟客。", 
      "想玉照堂前、樹三百。", 
      "雁翅霜輕，鳳羽寒深，誰護春色。", 
      "詩鬢白。", 
      "總多因、水村攜酒，煙墅留屐。", 
      "更時帶、明月同來，與花爲表德。"
    ], 
    "rhythmic": "醉公子"
  }, 
  {
    "author": "史達祖", 
    "paragraphs": [
      "翦柳章臺，問梅東閣，醉中攜手初歸。", 
      "逗香簾下，璀璨鏤金衣。", 
      "正依約、冰絲射眼，更荏苒、蟾玉西飛。", 
      "輕塵外，雙鴛細蹙，誰賦洛濱妃。", 
      "霏霏。", 
      "紅霧繞，步搖共鬢影，吹入花圍。", 
      "管絃將散，人靜燭籠稀。", 
      "泥私語、香櫻乍破，怕夜寒、羅襪先知。", 
      "歸來也，相偎未肯入重幃。"
    ], 
    "rhythmic": "步月"
  }, 
  {
    "author": "高觀國", 
    "paragraphs": [
      "碧雲闕處無多雨，愁與去帆俱遠。", 
      "倒葦沙閒，枯蘭漵冷，寥落寒江秋晚。", 
      "樓陰縱覽。", 
      "正魂怯清吟，病多依黯。", 
      "怕挹西風，袖羅香自去年減。", 
      "風流江左久客，舊遊得意處，朱簾曾卷。", 
      "載酒春情，吹簫夜約，猶憶玉嬌香軟。", 
      "塵棲故苑，嘆璧月空檐，夢雲飛觀。", 
      "送絕徵鴻，楚峯煙數點。"
    ], 
    "rhythmic": "齊天樂"
  }, 
  {
    "author": "高觀國", 
    "paragraphs": [
      "叢幽一笑東籬曉，霜華又隨香冷。", 
      "暈色黃嬌，低枝翠婉，來趁登高佳景。", 
      "誰偏管領。", 
      "是彭澤歸來，未荒三徑。", 
      "最愜清觴，道家標緻自風韻。", 
      "南山依舊翠倚，採花無限思，西風吹醒。", 
      "萬蕊金寒，三秋夢好，曾記餐英清詠。", 
      "斕斑淚沁。", 
      "怕節去蜂愁，雨荒煙暝。", 
      "明日重陽，爲誰簪短鬢。"
    ], 
    "rhythmic": "齊天樂"
  }, 
  {
    "author": "高觀國", 
    "paragraphs": [
      "晚雲知有關山念，澄霄捲開清霽。", 
      "素景分中，冰盤正溢，何啻嬋娟千里。", 
      "危闌靜倚。", 
      "正玉管吹涼，翠觴留醉。", 
      "記約清吟，錦袍初喚醉魂起。", 
      "孤光天地共影，浩歌誰與舞，淒涼風味。", 
      "古驛煙寒，幽垣夢冷，應念秦樓十二。", 
      "歸心對此。", 
      "想鬥插天南，雁橫遼水。", 
      "試問妲娥，有誰能爲寄。"
    ], 
    "rhythmic": "齊天樂"
  }, 
  {
    "author": "高觀國", 
    "paragraphs": [
      "幾雙海燕來金屋。", 
      "春滿離宮三十六。", 
      "春風翦草碧纖纖，春雨浥花紅撲撲。", 
      "衛姬鄭女腰如束。", 
      "齊唱陽春新制曲。", 
      "曲終移宴起笙簫，花下晚寒生翠縠。"
    ], 
    "rhythmic": "玉樓春"
  }, 
  {
    "author": "高觀國", 
    "paragraphs": [
      "燕脂染出春風錦。", 
      "生怕黃昏人有恨。", 
      "雨難揩淚玉環嬌，煙不遮愁紅袖冷。", 
      "醉魂吹斷香魂靜。", 
      "拂拂翠眉羞帶粉。", 
      "最憐新燕識風流，只爲春寒消瘦損。"
    ], 
    "rhythmic": "玉樓春"
  }, 
  {
    "author": "高觀國", 
    "paragraphs": [
      "多時不踏章臺路。", 
      "依舊東風芳草渡。", 
      "鶯聲喚起水邊情，日影炙開花上霧。", 
      "謝娘不信佳期誤。", 
      "認得馬嘶迎繡戶。", 
      "今宵翠被不春寒，只恐香濃春又去。"
    ], 
    "rhythmic": "玉樓春"
  }, 
  {
    "author": "高觀國", 
    "paragraphs": [
      "春煙澹澹生春水。", 
      "曾記芳洲蘭棹艤。", 
      "岸花香到舞衣邊，汀草色分歌扇底。", 
      "棹沈雲去情千里。", 
      "愁壓雙鴛飛不起。", 
      "十年春事十年心，怕說湔裙當日事。"
    ], 
    "rhythmic": "玉樓春"
  }, 
  {
    "author": "高觀國", 
    "paragraphs": [
      "喚起一襟涼思，未成晚雨，先做秋陰。", 
      "楚客悲殘，誰解此意登臨。", 
      "古臺荒、斷霞斜照，新夢黯、微月疏砧。", 
      "總難禁。", 
      "盡將幽恨，分付孤斟。", 
      "從今。", 
      "倦看青鏡，既遲勳業，可負煙林。", 
      "斷梗無憑，歲華搖落又驚心。", 
      "想蓴汀、水雲愁凝，閒蕙帳、猿鶴悲吟。", 
      "信沈沈。", 
      "故園歸計，休更侵尋。"
    ], 
    "rhythmic": "玉蝴蝶"
  }, 
  {
    "author": "高觀國", 
    "paragraphs": [
      "俱是洛陽年少客，才華迥出天真。", 
      "青衫慣拂軟紅塵。", 
      "酒狂因月舞，詩俊爲梅新。", 
      "寄語長安風月道，鶯花緩作青春。", 
      "披風沐露問前津。", 
      "客中春不當，歸去倍還人。"
    ], 
    "rhythmic": "臨江仙"
  }, 
  {
    "author": "高觀國", 
    "paragraphs": [
      "風月生來人世，夢魂飛墮仙津。", 
      "青春日日醉芳塵。", 
      "一鞭花陌曉，雙槳柳橋春。", 
      "前度詩留醉袖，昨宵香浥羅巾。", 
      "小姬飛燕是前身。", 
      "歌隨流水咽，眉學遠山顰。"
    ], 
    "rhythmic": "臨江仙"
  }, 
  {
    "author": "高觀國", 
    "paragraphs": [
      "夢湘雲，吟湘月，吊湘靈。", 
      "有誰見、羅襪塵生。", 
      "凌波步弱，揹人羞整六銖輕。", 
      "娉娉嫋嫋，暈嬌黃、玉色輕明。", 
      "香心靜，波心冷，琴心怨，客心驚。", 
      "怕佩解、卻返瑤京。", 
      "杯擎清露，醉春蘭友與梅兄。", 
      "蒼煙萬頃，斷腸是、雪冷江清。"
    ], 
    "rhythmic": "金人捧露盤"
  }, 
  {
    "author": "高觀國", 
    "paragraphs": [
      "念瑤姬，翻瑤佩，下瑤池。", 
      "冷香夢、吹上南枝。", 
      "羅浮夢杳，憶曾清曉見仙姿。", 
      "天寒翠袖，可憐是、倚竹依依。", 
      "溪痕淺，雲痕凍，月痕澹，粉痕微。", 
      "江樓怨、一笛休吹。", 
      "芳音待寄，玉堂煙驛兩悽迷。", 
      "新愁萬斛，爲春瘦、卻怕春知。"
    ], 
    "rhythmic": "金人捧露盤"
  }, 
  {
    "author": "高觀國", 
    "paragraphs": [
      "楚宮閒，金成屋，玉爲闌。", 
      "斷雲夢、容易驚殘。", 
      "驪歌幾疊，至今愁思怯陽關。", 
      "清音恨阻，抱哀箏、知爲誰彈。", 
      "年華晚，月華冷，霜華重，鬢華斑。", 
      "也須念、閒損雕鞍。", 
      "斜緘小字，錦江三十六鱗寒。", 
      "此情天闊，正梅信、笛裏關山。"
    ], 
    "rhythmic": "金人捧露盤"
  }, 
  {
    "author": "高觀國", 
    "paragraphs": [
      "雲喚陰來鳩喚雨。", 
      "謝了江梅，可踏江頭路。", 
      "拼卻一番花信阻。", 
      "不成日日春寒去。", 
      "見說東風桃葉渡。", 
      "岸隔青山，依舊修眉嫵。", 
      "歸雁不如箏上柱。", 
      "一行常見相思苦。"
    ], 
    "rhythmic": "鳳棲梧・蝶戀花"
  }, 
  {
    "author": "高觀國", 
    "paragraphs": [
      "巖室歸來非待聘。", 
      "渺渺千崖，漠漠江千頃。", 
      "明月清風休弄影。", 
      "只愁踏破蒼苔徑。", 
      "摘取香芝醫鶴病。", 
      "正要臞仙，相伴清閒性。", 
      "朝市不聞心耳靜。", 
      "一聲長嘯煙霞冷。"
    ], 
    "rhythmic": "鳳棲梧・蝶戀花"
  }, 
  {
    "author": "高觀國", 
    "paragraphs": [
      "西子湖邊眉翠嫵。", 
      "魂冷孤山，誰是風煙主。", 
      "相喚吟詩天欲雨。", 
      "嫩涼不隔鷗飛處。", 
      "移下天孫雲錦渚。", 
      "翠蓋牽風，綽約凌波女。", 
      "清約已成君記取。", 
      "月明夜半魚龍舞。"
    ], 
    "rhythmic": "鳳棲梧・蝶戀花", 
    "tags": [
      "西湖"
    ]
  }, 
  {
    "author": "高觀國", 
    "paragraphs": [
      "月冷霜袍擁。", 
      "見一枝、年華又晚，粉愁香凍。", 
      "雲隔溪橋人不度，的皪春心未縱。", 
      "清影怕、寒波搖動。", 
      "更沒纖毫塵俗態，倚高情、預得春風寵。", 
      "沈凍蝶，掛麼鳳。", 
      "一杯正要吳姬捧。", 
      "想見那、柔酥弄白，暗香偷送。", 
      "回首羅浮今在否，寂寞煙迷翠攏。", 
      "又爭奈、桓伊三弄。", 
      "開遍西湖春意爛，算羣花、正作江山夢。", 
      "吟思怯，暮雲重。"
    ], 
    "rhythmic": "賀新郎", 
    "tags": [
      "西湖"
    ]
  }, 
  {
    "author": "高觀國", 
    "paragraphs": [
      "歌聲悽怨。", 
      "是幾度訴春，春都不管。", 
      "感綠驚紅，顰煙啼月，長是爲春消黯。", 
      "玉骨瘦無一把，粉淚愁多千點。", 
      "可憐損，任塵侵粉蠹，舞裙歌扇。", 
      "轉盼。", 
      "塵夢斷。", 
      "峽裏雲歸，空想春風面。", 
      "燕子樓空，玉臺妝冷，湖外翠峯眉淺。", 
      "綺陌斷魂名在，寶篋返魂香遠。", 
      "此情苦，問落花流水，何時重見。"
    ], 
    "rhythmic": "喜遷鶯"
  }, 
  {
    "author": "高觀國", 
    "paragraphs": [
      "涼雲歸去。", 
      "再約著，晚來西樓風雨。", 
      "水靜簾陰，鷗閒菰影，秋到露汀煙浦。", 
      "試省喚回幽恨，盡是愁邊新句。", 
      "倦登眺，動悲涼還在，殘蟬吟處。", 
      "悽楚。", 
      "空見說，香鎖霧扃，心似秋蓮苦。", 
      "寶瑟彈冰，玉臺窺月，淺澹可憐偷聚。", 
      "幾時翠溝題葉，無復繡簾吹絮。", 
      "鬢華晚，念庾郎情在，風流誰與。"
    ], 
    "rhythmic": "喜遷鶯"
  }, 
  {
    "author": "高觀國", 
    "paragraphs": [
      "春風吹綠湖邊草。", 
      "春光依舊湖邊道。", 
      "玉勒錦障泥。", 
      "少年遊冶時。", 
      "煙明花似繡。", 
      "且醉旗亭酒。", 
      "斜日照花西。", 
      "歸鴉花外啼。"
    ], 
    "rhythmic": "菩薩蠻"
  }, 
  {
    "author": "高觀國", 
    "paragraphs": [
      "紅雲半壓秋波碧。", 
      "豔妝泣露嬌啼色。", 
      "佳夢入仙城。", 
      "風流石曼卿。", 
      "宮袍呼醉醒。", 
      "休卷西風錦。", 
      "明日粉香殘。", 
      "六朝煙水寒。"
    ], 
    "rhythmic": "菩薩蠻"
  }, 
  {
    "author": "高觀國", 
    "paragraphs": [
      "玉鱗熬出香凝軟。", 
      "並刀斷處冰絲顫。", 
      "紅縷間堆盤。", 
      "輕明相映寒。", 
      "纖柔分勸處。", 
      "膩滑難停筋。", 
      "一洗醉魂清。", 
      "真成醒酒冰。"
    ], 
    "rhythmic": "菩薩蠻"
  }, 
  {
    "author": "高觀國", 
    "paragraphs": [
      "玉闌秋色知誰主。", 
      "隔闌一架葡萄雨。", 
      "綠蘚怕啼螿。", 
      "可堪宮漏長。", 
      "烏絲吟古怨。", 
      "清淚消塵硯。", 
      "夢冷不成雲。", 
      "□峯峯外情。"
    ], 
    "rhythmic": "菩薩蠻"
  }, 
  {
    "author": "高觀國", 
    "paragraphs": [
      "何須急管吹雲暝。", 
      "高寒灩灩開金餅。", 
      "今夕不登樓。", 
      "一年空過秋。", 
      "桂花香霧冷。", 
      "梧葉西風影。", 
      "客醉倚河橋。", 
      "清光愁玉簫。"
    ], 
    "rhythmic": "菩薩蠻"
  }, 
  {
    "author": "高觀國", 
    "paragraphs": [
      "雲嬌雪嫩羞相倚。", 
      "凌波共酌春風醉。", 
      "的皪玉臺寒。", 
      "肯教金盞單。", 
      "只疑雙蝶夢。", 
      "翠袖和香擁。", 
      "香外有鴛鴦。", 
      "風流煙水鄉。"
    ], 
    "rhythmic": "菩薩蠻"
  }, 
  {
    "author": "高觀國", 
    "paragraphs": [
      "平生似欠西湖債。", 
      "每拼了、金貂解。", 
      "嫵媚煙雲多變態。", 
      "雕鞍來處，畫船歸去，花柳春風隘。", 
      "玉京相接蓬壺界。", 
      "入畫遙山翠分黛。", 
      "蘇小不來時節改。", 
      "一堤風月，六橋煙水，鷺約鷗盟在。"
    ], 
    "rhythmic": "青玉案", 
    "tags": [
      "西湖"
    ]
  }, 
  {
    "author": "高觀國", 
    "paragraphs": [
      "鉤簾翠溼。", 
      "寒江上、雨晴風急。", 
      "亂峯低處明殘日。", 
      "雁字成行，寫破暮天碧。", 
      "故人天外長爲客。", 
      "倚闌一望情何極。", 
      "新來得個歸消息。", 
      "去棹回舟，數過幾千隻。"
    ], 
    "rhythmic": "醉落魄・一斛珠"
  }, 
  {
    "author": "高觀國", 
    "paragraphs": [
      "斑駁雲開，濛鬆雨過，海棠花外寒輕。", 
      "湖山翠暖，東風正要新晴。", 
      "又喚醒，舊遊情。", 
      "記年時、今日清明。", 
      "隔花陰淺，香隨笑語，特地逢迎。", 
      "人生好景難並。", 
      "依舊鞦韆巷陌，花月蓬瀛。", 
      "春衫抖擻，餘香半染芳塵。", 
      "念嫩約，杳難憑。", 
      "被幾聲、啼鳥驚心。", 
      "一庭芳草，危闌晚日，無限消凝。"
    ], 
    "rhythmic": "夜合花"
  }, 
  {
    "author": "高觀國", 
    "paragraphs": [
      "碧蘚封枝，點寒英、疏疏玉清冰潔。", 
      "夢憶舊家，春與新恩，曾映壽陽妝額。", 
      "綠裙青袂南鄰伴，應怪我、精神都別。", 
      "恨衰晚、春風意思，頓成羞怯。", 
      "猶念橫斜性格。", 
      "惱和靖吟魂，自來清絕。", 
      "斜傍勁鬆，偷倚修篁，總是歲寒相識。", 
      "綠陰結子當時意，到如今、芳心消歇。", 
      "小橋夜，清愁倦陪澹月。"
    ], 
    "rhythmic": "花心動"
  }, 
  {
    "author": "高觀國", 
    "paragraphs": [
      "一棹莫愁煙艇。", 
      "飛破玉壺清影。", 
      "水濺粉綃寒。", 
      "渺雲鬟。", 
      "不肯凌波微步。", 
      "卻載春愁歸去。", 
      "風澹楚魂驚。", 
      "隔瑤京。"
    ], 
    "rhythmic": "昭君怨"
  }, 
  {
    "author": "高觀國", 
    "paragraphs": [
      "霽煙消處寒猶嫩。", 
      "乍門巷、愔愔晝永。", 
      "池塘芳草魂初醒。", 
      "秀句吟春未穩。", 
      "仙源阻、春風瘦損。", 
      "又燕子、來無芳信。", 
      "小桃也自知人恨。", 
      "滿面羞紅難問。"
    ], 
    "rhythmic": "杏花天"
  }, 
  {
    "author": "高觀國", 
    "paragraphs": [
      "遠山學得修眉翠。", 
      "看眉展、春愁無際。", 
      "雨痕半溼東風外。", 
      "不管梨花有淚。", 
      "西園路、青鞋暗記。", 
      "怕行入、鞦韆徑裏。", 
      "一春多少相思意。", 
      "說與新來燕子。"
    ], 
    "rhythmic": "杏花天"
  }, 
  {
    "author": "高觀國", 
    "paragraphs": [
      "花凝露溼燕脂透。", 
      "是彩筆、丹青染就。", 
      "粉綃帕入班姬手。", 
      "舒捲清寒時候。", 
      "春禽靜、來窺晴晝。", 
      "問冷落、芳心知否。", 
      "不愁院宇東風驟。", 
      "日日嬌紅如舊。"
    ], 
    "rhythmic": "杏花天"
  }, 
  {
    "author": "高觀國", 
    "paragraphs": [
      "玉壇消息春寒淺。", 
      "露紅玉、嬌生靚豔。", 
      "小憐鬢溼燕脂染。", 
      "只隔粉牆相見。", 
      "花陰外、故宮夢遠。", 
      "想未識、鶯鶯燕燕。", 
      "飄零翠徑紅千點。", 
      "桃李春風已晚。"
    ], 
    "rhythmic": "杏花天"
  }, 
  {
    "author": "高觀國", 
    "paragraphs": [
      "擁紅妝，翻翠蓋，花影暗南浦。", 
      "波面澄霞，蘭艇採香去。", 
      "有人水濺紅裙，相招晚醉，正月上、涼生風露。", 
      "兩凝佇。", 
      "別後歌斷雲閒，嬌姿黯無語。", 
      "魂夢西風，端的此心苦。", 
      "遙想芳臉輕顰，凌波微步，鎮輸與、沙邊鷗鷺。"
    ], 
    "rhythmic": "祝英臺近"
  }, 
  {
    "author": "高觀國", 
    "paragraphs": [
      "一窗閒，孤燼冷，獨自個春睡。", 
      "繡被薰香，不似舊風味。", 
      "靜聽滴滴檐聲，驚愁攪夢，更不管、庾郎心碎。", 
      "念芳意。", 
      "一併十日春寒，梅花煞憔悴。", 
      "懶做新詞，春在可憐裏。", 
      "幾時挑菜踏青，雲沈雨斷，盡分付、楚天之外。"
    ], 
    "rhythmic": "祝英臺近"
  }, 
  {
    "author": "高觀國", 
    "paragraphs": [
      "綠叢籬菊點嬌黃。", 
      "過重陽。", 
      "轉愁傷。", 
      "風急天高，歸雁不成行。", 
      "此去郎邊知近遠，秋水闊，碧天長。", 
      "郎心如妾妾如郎。", 
      "兩離腸。", 
      "一思量。", 
      "春到春愁，秋色亦淒涼。", 
      "近得新詞知怨妾，無處訴，泣蘭房。"
    ], 
    "rhythmic": "江城子"
  }, 
  {
    "author": "高觀國", 
    "paragraphs": [
      "野泉春吐芽，泥溼隨飛燕。", 
      "碧澗一杯羹，夜韭無人翦。", 
      "玉釵和露香，鵝管隨春軟。", 
      "野意重殷勤，持以君王獻。"
    ], 
    "rhythmic": "生查子"
  }, 
  {
    "author": "高觀國", 
    "paragraphs": [
      "芙蓉羞粉香，倚竹窺煙霽。", 
      "眼帶楚波寒，骨豔春風醉。", 
      "誰傳側帽情，想解遺鞭意。", 
      "紅葉可憐秋，不寄相思字。"
    ], 
    "rhythmic": "生查子"
  }, 
  {
    "author": "高觀國", 
    "paragraphs": [
      "蓬萊一捻雲，徹骨龍涎染。", 
      "風味韻而芳，笑語柔而婉。", 
      "花嬌綠鬢寒，酒凝清歌怨。", 
      "翠幄已煙濃，銀燭重休翦。"
    ], 
    "rhythmic": "生查子"
  }, 
  {
    "author": "高觀國", 
    "paragraphs": [
      "春籠雲潤香，露溼青蛟瘦。", 
      "偷學漢宮妝，舞徹霓裳後。", 
      "酥胸紫領巾，冰翦柔荑手。", 
      "有意入羅囊，不肯成春酒。"
    ], 
    "rhythmic": "生查子"
  }, 
  {
    "author": "高觀國", 
    "paragraphs": [
      "飛花澹澹風，破暖疏疏雨。", 
      "香潤玉階塵，翠溼紗窗霧。", 
      "鈿箏離雁行，寶篋留釵股。", 
      "惟有鳳樓魂，夜夜江南路。"
    ], 
    "rhythmic": "生查子"
  }, 
  {
    "author": "高觀國", 
    "paragraphs": [
      "香驚楚驛寒，瘦倚湘筠暮。", 
      "一笛已黃昏，片月尤清楚。", 
      "沈沈冰玉魂，漠漠煙雲浦。", 
      "酸淚不成彈，又向春心聚。"
    ], 
    "rhythmic": "生查子"
  }, 
  {
    "author": "高觀國", 
    "paragraphs": [
      "露條菸葉。", 
      "惹長亭舊恨，幾番風月。", 
      "愛細縷、先窣輕黃，漸拂水藏鴉，翠陰相接。", 
      "纖軟風流，眉黛淺、三眠初歇。", 
      "奈年華又晚，縈絆遊蜂，絮飛晴雪。", 
      "依依灞橋怨別。", 
      "正千絲萬緒，難禁愁絕。", 
      "悵歲久、應長新條，念曾系花驄，屢停蘭楫。", 
      "弄影搖晴，恨閒損、春風時節。", 
      "隔郵亭，故人望斷，舞腰瘦怯。"
    ], 
    "rhythmic": "解連環"
  }, 
  {
    "author": "高觀國", 
    "paragraphs": [
      "浪搖新綠。", 
      "漫芳洲翠渚，雨痕初足。", 
      "蕩霽色、流入橫塘，看風外漪漪，皺紋如縠。", 
      "藻荇縈迴，似留戀、鴛飛鷗浴。", 
      "愛嬌雲蘸色，媚日挼藍，遠迷心目。", 
      "仙源漾舟岸曲。", 
      "照芳容幾樹，香浮紅玉。", 
      "記那回、西洛橋邊，裙翠傳情，玉纖輕掬。", 
      "三十六陂，錦鱗渺、芳音難續。", 
      "隔垂陽，故人望斷，浸愁萬斛。"
    ], 
    "rhythmic": "解連環"
  }, 
  {
    "author": "高觀國", 
    "paragraphs": [
      "別浦潮平，遠村帆落煙江冷。", 
      "徵鴻相喚著行飛，不耐霜風緊。", 
      "雪意垂垂未定。", 
      "正慘慘、雲橫凍影。", 
      "酒醒情緒，日晚登臨，淒涼誰問。", 
      "行樂京華，軟紅不斷香塵噴。", 
      "試將心事卜歸期，終是無憑準。", 
      "寥落年華將盡。", 
      "誤玉人、高樓凝恨。", 
      "第一休負，西子湖邊，江梅春信。"
    ], 
    "rhythmic": "燭影搖紅", 
    "tags": [
      "西湖"
    ]
  }, 
  {
    "author": "高觀國", 
    "paragraphs": [
      "棲烏驚。", 
      "隔窗月色寒於冰。", 
      "寒於冰。", 
      "澹移梅影，冷印疏櫺。", 
      "幽香未覺魂先清。", 
      "無端勾起相思情。", 
      "相思情。", 
      "惱人無睡，直到天明。"
    ], 
    "rhythmic": "憶秦娥"
  }, 
  {
    "author": "高觀國", 
    "paragraphs": [
      "歌聲閒。", 
      "蘭舟只隔芙蓉灣。", 
      "芙蓉灣。", 
      "扇搖波影，風捲雲鬟。", 
      "餘音嫋嫋留餘歡。", 
      "雙鴛飛處傳情難。", 
      "傳情難。", 
      "曲終人去，愁寄湖山。"
    ], 
    "rhythmic": "憶秦娥"
  }, 
  {
    "author": "高觀國", 
    "paragraphs": [
      "盤枝翦翠。", 
      "葉葉西風意。", 
      "吹上玉人云□底。", 
      "無限新涼氣味。", 
      "飄蕭露捲菸柔。", 
      "絕憐不逐宮流。", 
      "寄語多情宋玉，悲秋得似宜秋。"
    ], 
    "rhythmic": "清平樂"
  }, 
  {
    "author": "高觀國", 
    "paragraphs": [
      "春蒲雨溼。", 
      "燕子低飛急。", 
      "雲壓前山羣翠失。", 
      "煙水滿湖輕碧。", 
      "小蓮相見灣頭。", 
      "清寒不到青樓。", 
      "請上琵琶絃索，今朝破得春愁。"
    ], 
    "rhythmic": "清平樂"
  }, 
  {
    "author": "高觀國", 
    "paragraphs": [
      "玉簫閒，清韻咽。", 
      "人倚畫蘭愁絕。", 
      "雲惱月，月羞雲。", 
      "半溪梅影昏。", 
      "恨春風，蕭散後。", 
      "夜夜數殘更漏。", 
      "情悄悄，思依依。", 
      "天寒一雁飛。"
    ], 
    "rhythmic": "更漏子"
  }, 
  {
    "author": "高觀國", 
    "paragraphs": [
      "玉潔生英，冰清孕秀，一枝天地春早。", 
      "素盟江國芳寒，舊約漢宮夢曉。", 
      "溪橋獨步，看灑落、仙人風表。", 
      "似妙句、何遜揚州，最惜細吟清峭。", 
      "香暗度、照影波渺。", 
      "春暗寄、付情雲杳。", 
      "愛隨青女橫陳，更憐素娥窈窕。", 
      "調羹雅意，好贊助、清時廊廟。", 
      "羨韻高、只有鬆筠，共結歲寒難老。"
    ], 
    "rhythmic": "東風第一枝"
  }, 
  {
    "author": "高觀國", 
    "paragraphs": [
      "燒色回青，冰痕綻白，嬌雲先釀酥雨。", 
      "縱寒不壓葭塵，應時已鞭黛土。", 
      "東君入夜，怕預惱、詩邊心緒。", 
      "意轉新，無奈吟魂，醉裏已題春句。", 
      "香夢醒、幾花暗吐。", 
      "綠睡起、幾絲偷舞。", 
      "酒醅清惜重斟，菜甲嫩憐細縷。", 
      "玉纖綵勝，願歲歲、春風相遇。", 
      "要等得、明日新晴，第一待尋芳去。"
    ], 
    "rhythmic": "東風第一枝"
  }, 
  {
    "author": "高觀國", 
    "paragraphs": [
      "嫋嫋天風響佩環。", 
      "鵲橋有女夜乘鸞。", 
      "也恨別多相見少，似人間。", 
      "銀浦無聲雲路渺，金風有信玉機閒。", 
      "生怕河梁分袂處，曉光寒。"
    ], 
    "rhythmic": "攤破浣溪沙・山花子"
  }, 
  {
    "author": "高觀國", 
    "paragraphs": [
      "遮坐銀屏度水沈。", 
      "障風羅幕皺泥金。", 
      "日遲宮院靜愔愔。", 
      "繁杏半窺紅日薄，小憐低唱綠窗深。", 
      "試拈犀管寫春心。"
    ], 
    "rhythmic": "浣溪沙"
  }, 
  {
    "author": "魏了翁", 
    "paragraphs": [
      "落日下平楚，秋色到方塘。", 
      "人間袢暑難耐，獨有此清涼。", 
      "龍捲八荒霖雨，鶴閟十州風露。", 
      "回薄水雲鄉。", 
      "欲識千里潤，記取玉流芳。", 
      "石蘭衣，江蘺佩，芰荷裳。", 
      "箇中自有服媚，何必錦名堂。", 
      "吸取玻璃清漲，喚起逍遙舊夢，人物儼相望。", 
      "矯首望歸路，三十六虛皇。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "獨立西風裏。", 
      "渺無塵、明河掛斗，碧天如洗。", 
      "鳷鵲樓前迎風處，吹墮乘槎星使。", 
      "弄札札、機中巧思。", 
      "織就天孫雲錦段，尚輕陰、朱閣留纖翳。", 
      "親爲挽，天潢水。", 
      "等閒富貴浮雲似。", 
      "須存留、幾分清論，護持元氣。", 
      "曾把古今興亡事，奏向前旒十二。", 
      "雖去國、言猶在耳。", 
      "念我獨兮誰與共，謾凝思、一日如三歲。", 
      "夜耿耿，不皇寐。"
    ], 
    "rhythmic": "賀新郎"
  }, 
  {
    "author": "魏了翁", 
    "paragraphs": [
      "溥露浸秋色，零雨濯湖弦。", 
      "做成特地風月，管領老臞仙。", 
      "雁落村間柸影，魚識橋邊柱杖，慮澹境長偏。", 
      "祗恐未免耳，驚攪日高眠。", 
      "龍握節，貂插案，鹿銜轓。", 
      "於公元只餘事，所樂不存焉。", 
      "手植藍田種子，無數階庭成樹，鬱郁紫生煙。", 
      "富貴姑勿道，借問此何緣。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "輕露淪殘暑，哉魄擬初弦。", 
      "天台萬八千丈，中有紫霞仙。", 
      "正理中樞舊武，卻憶鄰環昨夢，重上蜀青天。", 
      "只守伯禽法，с野萬雲煙。", 
      "錦川星，郎位宿，又移躔。", 
      "爲無結輩十數，踏遍蜀山川。", 
      "人識紹興奉使，家有顯謨科約，慧命得公傳。", 
      "從此造朝去，兩地亦青氈。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "歲歲爲公壽，著語不能新。", 
      "自公持節北去，我亦有遐徵。", 
      "坐我碧瑤洞府，被我石楠嘉蔭，冰柱向人清。", 
      "待屈西風指，王事有期程。", 
      "我嘗聞，由漢水，達河津。", 
      "癡牛呆女會處，應有泛槎人。", 
      "便向漢川東畔，直透銀河左界，去上白雲京。", 
      "袖有傳婿研，我欲丐餘芬。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "知年來、幾番拜疏。", 
      "但言歸去歸去。", 
      "問歸有底匆忙事，得恁陳情良苦。", 
      "天未許。", 
      "將花綬藻衣，爲插儀庭羽。", 
      "掉頭不顧。", 
      "唸白發翁兒，本來天分，不是折腰具。", 
      "從頭數。", 
      "多少漢庭簪組。", 
      "滔滔車馬成霧。", 
      "爭如祖帳東門外，父子縹縹高舉。", 
      "峨眉下、有幾許湖山，無著春風處。", 
      "留君不住。", 
      "但遠景樓前，追陪杖屨，莫忘卻、別時語。"
    ], 
    "rhythmic": "摸魚兒"
  }, 
  {
    "author": "魏了翁", 
    "paragraphs": [
      "沙堤除道火成城。", 
      "換得午橋清。", 
      "寒色般添酒令，野芳抵當鉶羹。", 
      "鬆馨花氣，岸容山意，浦思溪情。", 
      "誰記一時勝引，坐中喜得間平。"
    ], 
    "rhythmic": "朝中措"
  }, 
  {
    "author": "魏了翁", 
    "paragraphs": [
      "曾記武林日，歲上德星堂。", 
      "相君襟度夷雅，容我少年狂。", 
      "輦路昇平風月，禁陌清時鍾鼓，嗺送紫霞觴。", 
      "回首十年事，解後袞衣鄉。", 
      "古今夢，元一轍，謾千場。", 
      "紛紛間較目睫，誰解識方將。", 
      "霜落南山秋實，風捲北鄰夜燎，世事正匆忙。", 
      "天意那可問，只願善人昌。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "曉色曨�Ｔ迫斟＃�綽開坦坦長途。", 
      "西寧太守問程初。", 
      "梅梢迎候騎，柳樹困平蕪。", 
      "九折邛峽渾可事，不妨叱馭先驅。", 
      "平平豈是策真無。", 
      "撫摩迂事業，細密鈍功夫。"
    ], 
    "rhythmic": "臨江仙"
  }, 
  {
    "author": "魏了翁", 
    "paragraphs": [
      "人物正寥闊，有美萬夫望。", 
      "七年填拊方面，幃幄自金湯。", 
      "千尺玉龍銜詔，六尺寶靮照路，載績滿旗常。", 
      "富貴姑勿道，難得此芬芳。", 
      "嘗試看，今古夢，幾千場。", 
      "人情但較目睫，誰解識方將。", 
      "霜落南山秋實，風捲北鄰夜燎，世事正匆忙。", 
      "海內知公者，只願壽而臧。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "怪見江鄉文物地，輕豪爭逐春妍。", 
      "銀花斜□紫金鞭。", 
      "千燈渾是淚，一笑不論錢。", 
      "今歲遨頭窮相眼，繁華不學常年。", 
      "只餘底事索人憐。", 
      "詩書真氣味，農扈老風煙。"
    ], 
    "rhythmic": "臨江仙"
  }, 
  {
    "author": "魏了翁", 
    "paragraphs": [
      "日日春風滿範圍。", 
      "海棠又發去年枝。", 
      "月籠火樹更深後，露滴燕支曉起時。", 
      "看不足，醉爲期。", 
      "宵征寧問角巾敧。", 
      "一春好處無多子，不分西園掇取歸。"
    ], 
    "rhythmic": "鷓鴣天"
  }, 
  {
    "author": "魏了翁", 
    "paragraphs": [
      "腳踏西郊紅世界，才知春意分明。", 
      "不須更說錦官城。", 
      "春來遊冶騎，得得爲渠停。", 
      "停到花眠人且去，酒杯苦欲留行。", 
      "直須醉飲到參橫。", 
      "不因歌白雪，三日作狂酲。"
    ], 
    "rhythmic": "臨江仙"
  }, 
  {
    "author": "魏了翁", 
    "paragraphs": [
      "攛掇花枝，趲那天氣，一半春休。", 
      "未分真休，平湖新漲，稚綠初抽。", 
      "等閒作個扁舟。", 
      "便都把、湖光卷收。", 
      "世事元來，都緣本有，不在他求。"
    ], 
    "rhythmic": "柳梢青"
  }, 
  {
    "author": "魏了翁", 
    "paragraphs": [
      "向江頭、幾回凝望，垂楊那畔舟才艤。", 
      "江神似識東歸意。", 
      "故放一篙春水。", 
      "卻總被。", 
      "三百里人家、祖帳連天起。", 
      "且行且止。", 
      "便爲汝遲留，三朝兩日，如此只如此。", 
      "還須看，世上憂端如蝟。", 
      "一枰白黑棋子。", 
      "肥邊瘦腹都閒事。", 
      "畢竟到頭何似。", 
      "當此際。", 
      "要默識沈思，一著惺惺地。", 
      "目前誰是。", 
      "料當局諸公，斂容縮手，日夜待公至。"
    ], 
    "rhythmic": "摸魚兒"
  }, 
  {
    "author": "魏了翁", 
    "paragraphs": [
      "有匪碧巖使，長佩奏琅球。", 
      "門前初暑才漲，一室淡於秋。", 
      "簾卷峨眉煙雨，袖挾西川風露，滿眼綠陰稠。", 
      "人物眇然甚，得似此風流。", 
      "此何時，公猶滯，劍南州。", 
      "分明憂在目睫，只恁付悠悠。", 
      "未問人謀當否，須信天生賢哲，不只等閒休。", 
      "努力崇明德，巨浸要平舟。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "漢使來何許。", 
      "到如今、天邊又是，薰弦三度。", 
      "見說山深人睡穩，細雨自催茶戶。", 
      "向滴博、雲間看取。", 
      "料得權奇空卻後，指浮雲、萬里追風去。", 
      "跨燕越，抹秦楚。", 
      "不妨且爲斯人駐。", 
      "正年來、憂端未歇，壯懷誰吐。", 
      "頃刻陰晴千萬態，怎解綢繆未雨。", 
      "算此事、誰寬西顧。", 
      "待洗岷峨悽愴氣，爲八荒、更著深長慮。", 
      "間兩社，輔明主。"
    ], 
    "rhythmic": "賀新郎"
  }, 
  {
    "author": "魏了翁", 
    "paragraphs": [
      "固陵江上，暮雲急、一夜打頭風雨。", 
      "催送江船上水，笑指□山歸去。", 
      "靴帽叢中，漁樵席上，總是安行處。", 
      "惟餘舊話，爲公今日拈取。", 
      "見說家近岷山，翠雲平楚，萬古青如故。", 
      "要把平生三萬軸，喚取山靈分付。", 
      "廬阜嵩高，睢陽嶽麓，會與岷爲伍。", 
      "及時須做，鬢邊應未遲暮。"
    ], 
    "rhythmic": "念奴嬌"
  }, 
  {
    "author": "魏了翁", 
    "paragraphs": [
      "怕年來年去，漸雅志、易華顛。", 
      "嘆夢裏青藜，間邊銀信，望外朱轓。", 
      "十年竟成何事，雖萬鍾、於我曷加焉。", 
      "海上潮生潮落，山頭雲去雲還。", 
      "人生天地兩儀間。", 
      "只住百來年。", 
      "今三紀虛過，七旬強半，四帙看看。", 
      "當時只憂未見，恐如今、見得又徒然。", 
      "夜靜花間明露，曉涼竹外晴煙。"
    ], 
    "rhythmic": "木蘭花慢"
  }, 
  {
    "author": "魏了翁", 
    "paragraphs": [
      "有美人兮，招不至、幾回凝佇。", 
      "應只爲、家山自好，不堪他顧。", 
      "忙裏抽頭真得計，閒中袖手看成趣。", 
      "念從前、出處總無心，天分付。", 
      "雲冉冉，更吞吐。", 
      "泉活活，無朝暮。", 
      "與自家意思，一般容與。", 
      "月壑曉寒垂葉露，風窗午睡連山雨。", 
      "看蒼顏、白髮兩閒人，摩今古。"
    ], 
    "rhythmic": "滿江紅"
  }, 
  {
    "author": "魏了翁", 
    "paragraphs": [
      "宇宙中間，還獨笑、誰疏誰密。", 
      "正從容行處，山停川溢。", 
      "鍾鼎勒銘模物象，山林賜路開行蓽。", 
      "要不如、胸次祗熙熙，無今昔。", 
      "便百中，穿牙戟。", 
      "怕六鑿，生虛室。", 
      "爲幽香小佇，旋供吟筆。", 
      "人事未須勞預慮，天公渾不消餘力。", 
      "看雨餘、雲卷約簾旌，明紅日。"
    ], 
    "rhythmic": "滿江紅"
  }, 
  {
    "author": "魏了翁", 
    "paragraphs": [
      "尚憶都門祖帳時。", 
      "重來動是十年期。", 
      "雲拖暮雨留行色，露挾秋涼入酒卮。", 
      "湖上雁，水邊犀。", 
      "未須矯首嘆來遲。", 
      "北風滿地塵沙暗，宣室方勞丙夜思。"
    ], 
    "rhythmic": "鷓鴣天"
  }, 
  {
    "author": "魏了翁", 
    "paragraphs": [
      "秋意冷然，對宇宙、一尊相屬。", 
      "君看取、都無凝滯，天機純熟。", 
      "水拍池塘鴻雁聚，露濃庭畹芝蘭馥。", 
      "笑何曾、一事上眉頭，縈心曲。", 
      "興不淺，船明玉。", 
      "人更健，巾橫幅。", 
      "問人間底處，升沉遲速。", 
      "氣壓暗巖虹半吐，眼明平楚雲相逐。", 
      "但年年、屈指問西風，篘新醁。"
    ], 
    "rhythmic": "滿江紅"
  }, 
  {
    "author": "魏了翁", 
    "paragraphs": [
      "月落星稀露氣香。", 
      "煙銷日出曉光涼。", 
      "天東扶木三千丈，一片丹心似許長。", 
      "淇以北，洛之陽。", 
      "買花移竹且迷藏。", 
      "九重閶闔開黃道，未信低迴兩鬢霜。"
    ], 
    "rhythmic": "鷓鴣天"
  }, 
  {
    "author": "魏了翁", 
    "paragraphs": [
      "湖水平漪，與我意、一般容與。", 
      "任多少、雙鳧乘雁，落花飛絮。", 
      "露冷雲寒煙外竹，霜明日潔梅邊路。", 
      "怪天隨、人意作陰晴，無非數。", 
      "方寸地，圖書府。", 
      "老太史，親分付。", 
      "況身名四海，未爲不遇。", 
      "用舍行藏皆有命，時來將相還須做。", 
      "且閒中、袖手閱時人，摩今古。"
    ], 
    "rhythmic": "滿江紅"
  }, 
  {
    "author": "魏了翁", 
    "paragraphs": [
      "許時閉戶間疏散。", 
      "風月無人管。", 
      "自從陽律一番新。", 
      "又把前回風月、送西鄰。", 
      "浮雲富貴非公願。", 
      "只願公身健。", 
      "更教剩活百來年。", 
      "此老終須不枉、在人間。"
    ], 
    "rhythmic": "虞美人"
  }, 
  {
    "author": "魏了翁", 
    "paragraphs": [
      "無邊春色。", 
      "試從漢諭堂邊覓。", 
      "兒前上壽孫扶掖。", 
      "九十娘娘，身是五朝客。", 
      "眼前富貴渾閒歷。", 
      "箇中真樂天然的。", 
      "兒孫強勸持餘瀝。", 
      "娘道休休，明日兒生日。"
    ], 
    "rhythmic": "醉落魄・一斛珠"
  }, 
  {
    "author": "魏了翁", 
    "paragraphs": [
      "古說士夫郡，猶欠殿頭魁。", 
      "記曾分付公等，行矣勉之哉。", 
      "世事弈棋無定，甲子循還復爾，不免且低迴。", 
      "人物價自定，萬事付銜杯。", 
      "試與公，同握手，上春臺。", 
      "繁紅麗紫何限，轉首便塵埃。", 
      "欲識化工定處，須向報秋時節，未用較先開。", 
      "休道屋猶矮，卿相箇中來。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "天爲西南分八使，更分四道蕃臣。", 
      "爭如齒宿綵衣新。", 
      "親年開百歲，又見子生孫。", 
      "一度平反供一笑，無邊桃李皆春。", 
      "便歸天上極恩榮。", 
      "爲君圖壽母，去年曾以壽母圖爲獻。", 
      "更看太夫人。"
    ], 
    "rhythmic": "臨江仙"
  }, 
  {
    "author": "魏了翁", 
    "paragraphs": [
      "遙想庭闈上壽時。", 
      "芝蘭玉樹儼成圍。", 
      "問娘鼎鼎修何行，一樣都生及第兒。", 
      "春淡沲，日熹微。", 
      "兩頭娘子玉東西。", 
      "一杯更爲諸孫壽，子舍新來恰上楣。"
    ], 
    "rhythmic": "鷓鴣天"
  }, 
  {
    "author": "魏了翁", 
    "paragraphs": [
      "記得年年。", 
      "阿奴碌碌，常在眼前。", 
      "彩舫吳天，錦輪蜀地，閱盡山川。", 
      "今年苦戀家園。", 
      "便咫尺、千山萬山。", 
      "但想稱觴，三荊樹下，叢桂堂邊。"
    ], 
    "rhythmic": "柳梢青"
  }, 
  {
    "author": "魏了翁", 
    "paragraphs": [
      "那復有。", 
      "氣味醲於春酒。", 
      "猶向故鄉懷印綬。", 
      "相過何日又。", 
      "吐出心腸錦繡。", 
      "問我阿孃依舊。", 
      "娘亦祝君如柏壽。", 
      "相看霜雪後。"
    ], 
    "rhythmic": "謁金門"
  }, 
  {
    "author": "魏了翁", 
    "paragraphs": [
      "藍田玉種。", 
      "爲我酬清供。", 
      "香壓冰肌猶怕重。", 
      "更倩留仙羣捧。", 
      "看花美倩偏工。", 
      "舉花消息方濃。", 
      "此笑知誰領解，無言獨倚東風。"
    ], 
    "rhythmic": "清平樂"
  }, 
  {
    "author": "魏了翁", 
    "paragraphs": [
      "誰分天種。", 
      "來上花鬘供。", 
      "綠葉素雲姿雅重。", 
      "那得愁心頻捧。", 
      "他花自是無工。", 
      "不關香淡香濃。", 
      "才問爲誰含笑，盈盈靴面敧風。"
    ], 
    "rhythmic": "清平樂"
  }, 
  {
    "author": "魏了翁", 
    "paragraphs": [
      "雙荔堂前呼大撇，蚪枝看取垂垂。", 
      "帝憐塵土著冰姿。", 
      "故教凍雨過，浴出萬紅衣。", 
      "綠幄赬圓高下處，中含玉色清夷。", 
      "涴人應笑太真肥。", 
      "破除千古恨，須待謫仙詩。"
    ], 
    "rhythmic": "臨江仙"
  }, 
  {
    "author": "魏了翁", 
    "paragraphs": [
      "曉鏡搖空髻聳丫。", 
      "夜盤承露掌分叉。", 
      "翠芳綽約總無華。", 
      "欲往從之空悵望，潛雖伏矣莫藏遮。", 
      "淤泥深處瑞蓮花。"
    ], 
    "rhythmic": "浣溪沙"
  }, 
  {
    "author": "魏了翁", 
    "paragraphs": [
      "一日嘉名萬口傳。", 
      "都憑新樂播芳鮮。", 
      "非關呈瑞作人妍。", 
      "地褊不妨金步穩，境幽生怕鼓聲填。", 
      "餘尊相與重留連。"
    ], 
    "rhythmic": "浣溪沙"
  }, 
  {
    "author": "魏了翁", 
    "paragraphs": [
      "密葉留香護境天。", 
      "好風時雨媚清漣。", 
      "亭亭雙秀倚湖弦。", 
      "造化曾居公掌握，呈祥寧許百花先。", 
      "聊佔棣萼蒂芳連。"
    ], 
    "rhythmic": "浣溪沙"
  }, 
  {
    "author": "魏了翁", 
    "paragraphs": [
      "試問伊誰若是班。", 
      "二喬銅雀鎖孱顏。", 
      "千年痕露尚餘潸。", 
      "羞向眼前供嫵媚，獨於靜處愜幽嫺。", 
      "人情多少逐河間。"
    ], 
    "rhythmic": "浣溪沙"
  }, 
  {
    "author": "魏了翁", 
    "paragraphs": [
      "只記來時節。", 
      "又三年、朱煒過了，恰如時霎。", 
      "獨立薰風蒼涼外，笑傍環湖花月。", 
      "多少事、欲拈還輟。", 
      "扶木之陰三千丈，遠茫茫、無計推華髮。", 
      "容易過，三十八。", 
      "此身待向清尊說。", 
      "似江頭、泛乎不繫，扁舟一葉。", 
      "將我東西南北去，都任長年旋折。", 
      "風不定、川雲如撇。", 
      "惟有君恩渾未報，又故山、猿鶴催歸切。", 
      "將進酒，緩歌闋。"
    ], 
    "rhythmic": "賀新郎"
  }, 
  {
    "author": "魏了翁", 
    "paragraphs": [
      "物象芸芸，知幾許、功夫來格。", 
      "更時把、荷衣芰制，從容平熨。", 
      "雲淡天空詩獻狀，竹深花靜機藏密。", 
      "對窗前、屏岫老儀刑，真顏色。", 
      "商古道，誰儔匹。", 
      "評今士，誰鈞敵。", 
      "向平舟問雁，久間霜翮。", 
      "枰上舉棋元不定，磨邊旋蟻何曾息。", 
      "儻天公、有意要平治，饒華髮。"
    ], 
    "rhythmic": "滿江紅"
  }, 
  {
    "author": "魏了翁", 
    "paragraphs": [
      "修姱人物，元如許、誰把屏星留卻。", 
      "弄破峨眉山月影，似作平分消息。", 
      "卷霧名譚，翳雲長袖，未稱三池客。", 
      "且然袖手，人間煩暑方劇。", 
      "分手未見前期，風前耿耿，目斷斜陽角。", 
      "亦欲乘風歸去也，問訊故山猿鶴。", 
      "紞鼓催雞，揮弦送雁，轉首成乖各。", 
      "願加飡飯，書來頻寄新作。"
    ], 
    "rhythmic": "念奴嬌"
  }, 
  {
    "author": "魏了翁", 
    "paragraphs": [
      "久向閒邊著。", 
      "對滄江、煙輕日淡，雨疏雲薄。", 
      "一片閒心無人會，獨倚團團羊角。", 
      "便舍瑟、鏗然而作。", 
      "容室中間分明見，暮鳶飛、不盡天空闊。", 
      "青山外，斷霞末。", 
      "看來此意無今昨。", 
      "都不論、窮通得失，鎮長和樂。", 
      "此道舒之彌八極，卷卻不盈一握。", 
      "但長把、根基恢拓。", 
      "將相時來皆可做，似君家、祖烈彌關洛。", 
      "康國步，整戎略。"
    ], 
    "rhythmic": "賀新郎"
  }, 
  {
    "author": "魏了翁", 
    "paragraphs": [
      "銀潢濯月，金莖團露，一日清於一日。", 
      "昨宵雲雨暗河橋，似劃地、不如今夕。", 
      "乘查信斷，搘機人去，誤了橋邊消息。", 
      "天孫問我巧何如，正爲怕、不曾陳乞。"
    ], 
    "rhythmic": "鵲橋仙"
  }, 
  {
    "author": "魏了翁", 
    "paragraphs": [
      "促織誰遣汝，唧唧不能休。", 
      "攬衣起觀，四顧河漢淡如油。", 
      "露下南山薈蔚，風抹西湖菱芰，客感浩悠悠。", 
      "尚此推不去，歲壽兩公侯。", 
      "自侯歸，閒日月，幾春秋。", 
      "東方千騎，何事白首去爲州。", 
      "會有葛公清侶，攜上神仙官府，玉案侍前旒。", 
      "卻袖經綸手，歸伴赤松遊。"
    ], 
    "rhythmic": "水調歌頭", 
    "tags": [
      "西湖"
    ]
  }, 
  {
    "author": "魏了翁", 
    "paragraphs": [
      "自王家無怨住襄城，世總生賢。", 
      "似謝階蘭玉，馬庭梧竹，一一堪憐。", 
      "富貴關人何事，且問此何緣。", 
      "又踏前朝腳，領蜀山川。", 
      "點檢重關複閣，尚甘棠匝地，喬木參天。", 
      "中興規畫，父老至今傳。", 
      "六十年、山河未改，只芳菲、不斷緊相聯。", 
      "相將又，參陪宰席，還似當年。"
    ], 
    "rhythmic": "八聲甘州"
  }, 
  {
    "author": "魏了翁", 
    "paragraphs": [
      "此別情何限。", 
      "最關情、一林醒石，重湖賓雁。", 
      "幾度南樓攜手上，十二闌干憑暖。", 
      "肯容我、樽前疏散。", 
      "底事匆匆催人去，黯西風、別恨千千萬。", 
      "截不斷，整仍亂。", 
      "三年瞥忽如飛電。", 
      "記從前、心情雙亮，意詞交劃。", 
      "千古黎蘇登臨意，人道於今重見。", 
      "又分付、水流冰冸。", 
      "滿腹餘疑今誰問，上牛頭、淨拭乾坤眼。", 
      "聊爾耳，恐不免。"
    ], 
    "rhythmic": "賀新郎"
  }, 
  {
    "author": "魏了翁", 
    "paragraphs": [
      "多少龍頭客。", 
      "數從前、何官不做，清名難得。", 
      "萬里將旜歸報漢，青鎖還應催當夕。", 
      "又一葉、扁舟去國。", 
      "許史廬前車成霧，未如公、正怕雲霄逼。", 
      "留不盡，二三策。", 
      "一聲千里樓前笛。", 
      "遏天涯、浮雲不斷，鎮長秋色。", 
      "試上層樓分明看，無數水遙山碧。", 
      "問此意、有誰曾識。", 
      "獨抱孤衷蒼茫外，滿闌干，都是長安日。", 
      "終有待，佐皇極。"
    ], 
    "rhythmic": "賀新郎"
  }, 
  {
    "author": "魏了翁", 
    "paragraphs": [
      "一年一度屠蘇酒。", 
      "老我驚多又。", 
      "明年豈是更無年。", 
      "已是虛過、三十八年前。", 
      "世間何物堪稱好。", 
      "家有斑衣老。", 
      "相期他日早還歸。", 
      "怕似瞻由、出處不曾齊。"
    ], 
    "rhythmic": "虞美人"
  }, 
  {
    "author": "魏了翁", 
    "paragraphs": [
      "岸容山意，隨春好，人在春風獨立。", 
      "立盡閒雲來又去，目斷一天紅日。", 
      "豈不懷歸，於焉信宿，此意無人識。", 
      "只看鬢髮，絲絲都爲人白。", 
      "風露正滿人間，齁齁睡息，渾不知南北。", 
      "要上南山披薈蔚，誰是同心相覓。", 
      "天運無窮，事機難料，只有儲才急。", 
      "願公壽考，養成元祐人物。"
    ], 
    "rhythmic": "念奴嬌"
  }, 
  {
    "author": "魏了翁", 
    "paragraphs": [
      "天公只解作豐年。", 
      "不相冶遊天。", 
      "小隊春旗不動，行庖晚突無煙。", 
      "吟須拈斷，寒爐撥盡，雁自天邊。", 
      "喚起主人失笑，寒灰依舊重然。"
    ], 
    "rhythmic": "朝中措"
  }, 
  {
    "author": "魏了翁", 
    "paragraphs": [
      "花帽檐行，寶釵樑畔，還是上元。", 
      "看去年芳草，如今又綠，當時皓月，此夕仍圓。", 
      "節序驅人人不解，道歲歲年年都一般。", 
      "看承處，有燭龍照夜，鐵鳳連天。", 
      "東風不知倦客，又吹向樓閣山巔。", 
      "任管絃鬧處，詩豪得志，綺羅香裏，俠少當權。", 
      "客與溪翁無一事，但隨俗簪花含笑看。", 
      "無限意，更醉騎花影，飽看豐年。"
    ], 
    "rhythmic": "洞庭春色・沁園春"
  }, 
  {
    "author": "魏了翁", 
    "paragraphs": [
      "春漏逢歡恐不深。", 
      "銀花火樹粲成林。", 
      "酒中和樂無窮味，燭裏光明一寸心。", 
      "金馬朔，玉堂尋。", 
      "風流文獻未如今。", 
      "連宵坐我東風裏，春滿肝脾月滿襟。"
    ], 
    "rhythmic": "鷓鴣天"
  }, 
  {
    "author": "魏了翁", 
    "paragraphs": [
      "劉郎初度隨春到，尚記綵衣春立。", 
      "又上夫人千歲壽，相望不爭旬日。", 
      "琴瑟儀刑，山河態度，長是春風識。", 
      "都將和氣，蒸成滿院紅白。", 
      "我被五斗紅陳，三升官酒，驅到郪城北。", 
      "解後相逢同一笑，此會幾年難覓。", 
      "寶蠟燒春，花光縞夜，未放觥籌急。", 
      "天然真樂，儻來知是疣物。"
    ], 
    "rhythmic": "念奴嬌"
  }, 
  {
    "author": "魏了翁", 
    "paragraphs": [
      "射洪官酒元曾醉。", 
      "又六十八年重至。", 
      "長江驛畔水如藍，也應似、向人重翠。", 
      "人生豈必高官貴。", 
      "願長對、詩書習氣。", 
      "陶家髻子作賓筵，有如個、嘉賓也未。"
    ], 
    "rhythmic": "玉樓春", 
    "tags": [
      "長江"
    ]
  }, 
  {
    "author": "魏了翁", 
    "paragraphs": [
      "誰主誰爲客。", 
      "嘆人生、別離容易，會逢難得。", 
      "省戶高門十年夢，瞥忽渾如昨夕。", 
      "風不定、亂雲飛急。", 
      "本自無心圖富貴，也元知、富貴無緣逼。", 
      "且還我，兔園策。", 
      "誰知一曲柯亭笛。", 
      "向天涯、依然解後，長安本色。", 
      "怪我阿奶今老眼，已是看朱成碧。", 
      "但猶記、黃裳曾識。", 
      "多謝殷勤無以報，願阿奶、長健如今日。", 
      "送公子，上霄極。"
    ], 
    "rhythmic": "賀新郎"
  }, 
  {
    "author": "魏了翁", 
    "paragraphs": [
      "人生一世。", 
      "如此元如此。", 
      "造化都從起時起。", 
      "看庭前桃李，弄蕊開花，還又看，一度成陰結子。", 
      "母壽親認取，葉葉枝枝，一氣分來結成底。", 
      "更得故人書，遺我新詞，把寸心、分明指似。", 
      "信過眼、浮華幾何時，剩培植根心，等閒千歲。"
    ], 
    "rhythmic": "洞仙歌"
  }, 
  {
    "author": "魏了翁", 
    "paragraphs": [
      "曾記劉安雞犬，誤隨鼎竈登仙。", 
      "十年塵土涴行纏。", 
      "怪見霞觴頻勸。", 
      "會合元非擇地，乖逢寧得非天。", 
      "婦聞風月正б娟。", 
      "親潑牀頭醅面。"
    ], 
    "rhythmic": "西江月"
  }, 
  {
    "author": "魏了翁", 
    "paragraphs": [
      "夢中猶記，來時路、五馬踟躕攢立。", 
      "江北城南春澹沲，山鎖一天晴日。", 
      "伊軋徵車，徊徨去意，只有東風識。", 
      "如今還在，誰人伴我浮白。", 
      "天外一曲陽春，依然有腳，來到萱堂北。", 
      "不是奇情雙照亮，肯寄鱗鴻相覓。", 
      "酒引曹醇，歌翻楚調，觸撥歸心急。", 
      "醉魂時繞，鶯花世界風物。"
    ], 
    "rhythmic": "念奴嬌"
  }, 
  {
    "author": "魏了翁", 
    "paragraphs": [
      "人道三十九，歲暮日斜時。", 
      "兒今如許，才覺三十九年非。", 
      "昨被玉山樓取，今仗牛山挽住，役役不知疲。", 
      "自己未能信，漫仕亦何爲。", 
      "亦何爲，應自嘆，不如歸。", 
      "問歸亦有何好，堂上彩成圍。", 
      "上下東岡南陌，來往北鄰西舍，逖地看兒啼。", 
      "富貴適然耳，此樂幾人知。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "早歲騰身隮輦路。", 
      "秋月春風，只作渾閒度。", 
      "手挾雷公驅電母。", 
      "袖中雙劍蛟龍舞。", 
      "如此壯心空浪許。", 
      "四十明朝，忍把流年數。", 
      "又過一番生日去。", 
      "壽觴羞對親朋舉。"
    ], 
    "rhythmic": "蝶戀花"
  }, 
  {
    "author": "魏了翁", 
    "paragraphs": [
      "又一番雨過，倚閣炎威，探支秋色。", 
      "前度劉郎，爲故園一出。", 
      "黃髮絲絲，赤心片片，儼中朝人物。", 
      "詩裏香山，酒中六一，花前康節。", 
      "倦客才歸，新亭恰就，萱徑蔭濃，卜林香發。", 
      "尊酒相逢，看露花風葉。", 
      "躍躍靜神，生生意思，入眼渾如滌。", 
      "更祝天公，收回積潦，放開晴日。"
    ], 
    "rhythmic": "醉蓬萊"
  }, 
  {
    "author": "魏了翁", 
    "paragraphs": [
      "水花湖蕩翠連天。", 
      "記年年。", 
      "甚因緣。", 
      "鬥鴨闌干，雲霧踏青妍。", 
      "人似風流唐太白，披紫綺，臥青蓮。", 
      "如今別思浩如川。", 
      "欲騰騫。", 
      "隔風煙。", 
      "月到天心，人影在長編。", 
      "只有此身飛不去，翔雁側，狎鷗邊。"
    ], 
    "rhythmic": "江城子"
  }, 
  {
    "author": "魏了翁", 
    "paragraphs": [
      "千里樓前客。", 
      "數從前、幾般契分，更誰同得。", 
      "尚記流鶯催人去，又見莎雞當夕。", 
      "嘆天運、相煎何急。", 
      "幸自江山皆吾土，被南薰、吹信還相逼。", 
      "臨大路，控長策。", 
      "向來風月蘇家笛。", 
      "問天邊、玉堂何似，黃岡秋色。", 
      "萬事無心隨處好，風定一川澄碧。", 
      "些個事、非公誰識。", 
      "我亦年來知此意，但聰明、不及於前日。", 
      "誰爲我，指無極。"
    ], 
    "rhythmic": "賀新郎"
  }, 
  {
    "author": "魏了翁", 
    "paragraphs": [
      "許大才名，知幾許、功夫做得。", 
      "獨自殿、三朝耆舊，巋然山立。", 
      "出處只從心打當，去留不管人忻戚。", 
      "抱孤衷、脈脈倚秋風，無人識。", 
      "龍可養，凡鱗匹。", 
      "鸞可摯，凡禽敵。", 
      "便翩然歸作，玉龍仙客。", 
      "枰上舉棋元不定，磨邊旋蟻何曾息。", 
      "儻天公、有意要平治，須華髮。"
    ], 
    "rhythmic": "滿江紅"
  }, 
  {
    "author": "魏了翁", 
    "paragraphs": [
      "一襟滿貯梓城春。", 
      "笑聲頻。", 
      "筆揮銀。", 
      "自有江山，長是管將迎。", 
      "不似如今歸去客，雲外步，水邊身。", 
      "蕭然今代傑魁人。", 
      "混光塵。", 
      "越精神。", 
      "不把浮雲，軒冕拂天真。", 
      "化洽堂邊應創見，人物舊，榜顏新。"
    ], 
    "rhythmic": "江城子"
  }, 
  {
    "author": "魏了翁", 
    "paragraphs": [
      "如公何地不陽春。", 
      "往來頻。", 
      "醉傾銀。", 
      "聞道河陽，童稚正歡迎。", 
      "移向德威堂上著，疑潞國，是前身。", 
      "行人還又送行人。", 
      "夜無塵。", 
      "對丰神。", 
      "自古心知，別語轉情真。", 
      "須信人生歸去好，三徑舊，四時新。"
    ], 
    "rhythmic": "江城子"
  }, 
  {
    "author": "魏了翁", 
    "paragraphs": [
      "西來紫馬倦行春。", 
      "上書頻。", 
      "闕排銀。", 
      "願聽臣歸，子舍便將迎。", 
      "又爲老臣全晚節，關教化，系臣身。", 
      "帝心終眷老成人。", 
      "想音塵。", 
      "倍留神。", 
      "且把閒風，淡月與全真。", 
      "出處如公都有數，今古夢，幾番新。"
    ], 
    "rhythmic": "江城子"
  }, 
  {
    "author": "魏了翁", 
    "paragraphs": [
      "與君同醉梓州春。", 
      "不辭頻。", 
      "漏更銀。", 
      "尚記梅時，出郭喜相迎。", 
      "又對西風斟別酒，雲過眼，月分身。", 
      "儻來官職不關人。", 
      "等微塵。", 
      "苦勞神。", 
      "更向中間，謾說假和真。", 
      "只有交朋關分義，無久近，與陳新。"
    ], 
    "rhythmic": "江城子"
  }, 
  {
    "author": "魏了翁", 
    "paragraphs": [
      "公在春官我已歸。", 
      "公來東蜀我居西。", 
      "及公自遂移潼日，正我由潼使遂時。", 
      "如有礙，巧相違。", 
      "人生禁得幾分飛。", 
      "只祈彼此身長健，同處何曾有別離。"
    ], 
    "rhythmic": "鷓鴣天"
  }, 
  {
    "author": "魏了翁", 
    "paragraphs": [
      "記北人騎屋，看龍首、許仲元。", 
      "自擁節來歸，持荷直上，誰與爭先。", 
      "好官到頭做徹，些兒欠缺便徒然。", 
      "我愛慶元龍首，當春不逐時妍。", 
      "人生天地兩儀間。", 
      "且住百來年。", 
      "數初度庚寅，未來甲子，儘自寬閒。", 
      "太平竟須公等，終不成、造物謾生賢。", 
      "拓取面前路徑，著身常要平寬。"
    ], 
    "rhythmic": "木蘭花慢"
  }, 
  {
    "author": "魏了翁", 
    "paragraphs": [
      "記薰風殿上，曾當暑、侍君王。", 
      "看絳服臨軒，白袍當殿，流汗翻漿。", 
      "今年詔書催發，趁槐庭、初夏午陰涼。", 
      "瘦馬行時臘雪，疊猿啼處年光。", 
      "大科異等士之常。", 
      "難得姓名香。", 
      "嘆陋習相承，駒轅垂耳，麟楦成行。", 
      "平生學爲何事，到得時、遇主忍留藏。", 
      "看取杏花歸路，身名渾是芬芳。"
    ], 
    "rhythmic": "木蘭花慢"
  }, 
  {
    "author": "魏了翁", 
    "paragraphs": [
      "問梅花月裏，誰解唱、小秦王。", 
      "向三疊聲中，蘭橈荃棹，桂醑椒漿。", 
      "明朝濮渝江上，對暮雲、平野北風涼。", 
      "準擬八千里路，破除九十春光。", 
      "硯涵槐影漾旗常。", 
      "披拂御爐香。", 
      "念人世難逢，玉階方寸，陛楯顏行。", 
      "休言舉人文字，系一生、窮達與行藏。", 
      "凡卉都隨歲換，幽蘭不爲人芳。"
    ], 
    "rhythmic": "木蘭花慢"
  }, 
  {
    "author": "魏了翁", 
    "paragraphs": [
      "一段同雲似練，更無剩幅間邊。", 
      "玉娥不怕五更寒。", 
      "剪就飛花片片。", 
      "酒裏吟邊競爽，枝頭枝底爭妍。", 
      "入春無物不芳鮮。", 
      "只我依然顏面。"
    ], 
    "rhythmic": "西江月"
  }, 
  {
    "author": "魏了翁", 
    "paragraphs": [
      "新符舊曆。", 
      "交割新年餘七日。", 
      "誰識春華。", 
      "元住東川太守家。", 
      "一年一曲。", 
      "擬盡形容無可祝。", 
      "願似庭梅。", 
      "長向春風伴斗魁。"
    ], 
    "rhythmic": "減字木蘭花"
  }, 
  {
    "author": "魏了翁", 
    "paragraphs": [
      "見說新來，把閒事、都齊閣束。", 
      "日用處、渾無凝滯，天機純熟。", 
      "簾卷春風琴靜好，庭移曉日蘭芬馥。", 
      "笑可曾，些子上眉頭，縈心曲。", 
      "吞宇宙，船明玉。", 
      "批風月，詩成軸。", 
      "問人間底處，升沈榮辱。", 
      "與我言兮雖我願，不吾以也吾常足。", 
      "但年年、先後放燈時，篘新醁。"
    ], 
    "rhythmic": "滿江紅"
  }, 
  {
    "author": "魏了翁", 
    "paragraphs": [
      "東君慣得花無賴。", 
      "看不盡、冶容嬌態。", 
      "擬傍小車來，又被輕陰紿。", 
      "陰晴長與隨人改。", 
      "且特地、留花相待。", 
      "榮悴故尋常，生意長如海。"
    ], 
    "rhythmic": "海棠春令・海棠春"
  }, 
  {
    "author": "魏了翁", 
    "paragraphs": [
      "自有天然真富貴，本來不爲人妍。", 
      "謹將醉眼著繁邊。", 
      "更擎高燭照，驚攪夜深眠。", 
      "花不能言還自笑，何須有許多般。", 
      "滿空明月四垂天。", 
      "柳邊紅沁露，竹外翠微煙。"
    ], 
    "rhythmic": "臨江仙"
  }, 
  {
    "author": "魏了翁", 
    "paragraphs": [
      "玳筵綺席繡芙蓉。", 
      "客意樂融融。", 
      "吟罷風頭擺翠，醉餘日腳沈紅。", 
      "簡書絆我，賞心無託，笑口難逢。", 
      "夢草閒眠暮雨，落花獨倚春風。"
    ], 
    "rhythmic": "朝中措"
  }, 
  {
    "author": "魏了翁", 
    "paragraphs": [
      "去歲玉堂山下住，母旁後弟前哥。", 
      "今年作縣古鬆坡。", 
      "靜參朱祭酒，間印馬頭陀。", 
      "去路更無山隔斷，春風跋馬經過。", 
      "不妨緩轡盡婆娑。", 
      "願申臨別語，長使得天多。"
    ], 
    "rhythmic": "臨江仙"
  }, 
  {
    "author": "魏了翁", 
    "paragraphs": [
      "昨夕相逢。", 
      "煙苞沁綠，月豔羞紅。", 
      "旭日生時，初春景裏，太極光中。", 
      "別來三日東風。", 
      "已非復、吳中阿蒙。", 
      "須信中間、陰陽大造，雨露新功。"
    ], 
    "rhythmic": "柳梢青"
  }, 
  {
    "author": "魏了翁", 
    "paragraphs": [
      "養得兒男百不中。", 
      "年年隨舉子，踏春風。", 
      "壽觴庭院燕泥融。", 
      "將雛處、長是半西東。", 
      "移孝便爲忠。", 
      "兒行雖在遠，母心同。", 
      "若將一念答天公。", 
      "歸來拜，也勝橘雙紅。"
    ], 
    "rhythmic": "小重山"
  }, 
  {
    "author": "魏了翁", 
    "paragraphs": [
      "暮雨收塵馬，薰風起籜龍。", 
      "夜涼人鎖武成宮。", 
      "卻憶親旁、壽餅薦油蔥。", 
      "誰錫詩人類，應晞穎谷封。", 
      "兒行雖遠母心通。", 
      "觸撥今宵、夢逐彩雲東。"
    ], 
    "rhythmic": "南柯子・南歌子"
  }, 
  {
    "author": "魏了翁", 
    "paragraphs": [
      "夢魂不踏正牙班。", 
      "直作五雲閒。", 
      "簡編真樂，壎篪雅韻，菽水清歡。", 
      "都將瞥忽榮華事，春夢曉雲看。", 
      "只期他日，實願受用，大耐高官。"
    ], 
    "rhythmic": "眼兒媚"
  }, 
  {
    "author": "魏了翁", 
    "paragraphs": [
      "不居上界列仙班。", 
      "梅隱寄幽閒。", 
      "玉堂雲曉，玉珍雨夜，總是真歡。", 
      "如兄才譽居人上，鵬路正看看。", 
      "只祈兄弟，長隨母健，不愛高官。"
    ], 
    "rhythmic": "眼兒媚"
  }, 
  {
    "author": "魏了翁", 
    "paragraphs": [
      "壽觴庭戶，正柳明桃炫。", 
      "擬斫江魚膾銀線。", 
      "被春風吹入，花錦城中、惟有夢，時到輕軒翠幰。", 
      "歸來春已過，桃柳成陰，但喜庭闈鎮強健。", 
      "更得故人書，遺我瑰詞，應重記、去年相見。", 
      "望白鶴朱霞杳難攀，謾芳草如煙，青青河畔。"
    ], 
    "rhythmic": "洞仙歌"
  }, 
  {
    "author": "魏了翁", 
    "paragraphs": [
      "夫子同年第太常。", 
      "偶然二內亦同鄉。", 
      "其間更有真同處，道義場中無別香。", 
      "花入思，繡爲腸。", 
      "不妨冬月作重陽。", 
      "家人但歉今年會，猶欠腰金與鞠黃。"
    ], 
    "rhythmic": "鷓鴣天"
  }, 
  {
    "author": "魏了翁", 
    "paragraphs": [
      "彼美人兮，不肯爲、時人妝束。", 
      "空自愛、北窗睡美，東鄰醅熟。", 
      "不道有人成離索，直教無計分膏馥。", 
      "望鶴飛、不到暮雲高，闌干曲。", 
      "駒在谷，人金玉。", 
      "盤在陸，人寬軸。", 
      "笑吾今何苦，耐司空辱。", 
      "應爲嗷嗷烏反哺，真成落落蛇安足。", 
      "到梓州、舊事上心來，呼杯醁。"
    ], 
    "rhythmic": "滿江紅"
  }, 
  {
    "author": "魏了翁", 
    "paragraphs": [
      "北風不競帝師班。", 
      "雨足桔槔閒。", 
      "且容湖使，靜中藏拙，忙裏偷歡。", 
      "一枰黑白終何若，未可目前看。", 
      "自量愚分，不堪世用，只稱田官。"
    ], 
    "rhythmic": "眼兒媚"
  }, 
  {
    "author": "魏了翁", 
    "paragraphs": [
      "四十之年，頭顱如此，豈不自知。", 
      "正東家尼父，嘆無聞日，鄹人孟子，不動心時。", 
      "顧我未能真自信，算三十九年渾是非。", 
      "隨祿仕，便加齊卿相，於我何爲。", 
      "人間鬱蒸難耐，誰借我五萬蒲葵。", 
      "上玉臺百尺，天連野□，□樓千里，江射晴暉。", 
      "此意分明誰與會，但時把瑤笙和月吹。", 
      "吾歸矣，有鴻相與和，鶴自由飛。"
    ], 
    "rhythmic": "洞庭春色・沁園春"
  }, 
  {
    "author": "魏了翁", 
    "paragraphs": [
      "凍雨洗煩濁，烈日霽威光。", 
      "逸人去作太守，旗志倍精芒。", 
      "莎外馬蹄香溼，柳下旟陰晨潤，景氣踏蒼蒼。", 
      "夾道氣成霧，我獨犯顏行。", 
      "對顏行，斟尾酒，點頭網。", 
      "請君釂此，更伴頃刻笑譚香。", 
      "爲問錦屏富貴，孰與熙寧諫議，千古蔚儀章。", 
      "世道正頹靡，此意儻毋忘。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "安石聲名，買臣富貴，我不敢知。", 
      "謾揚州泛泛，浮湛隨水，閶門軌軌，開闔從時。", 
      "滿目浮榮何與我，只贏得一場閒是非。", 
      "誠知此，問不歸何待，不飲胡爲。", 
      "巖鬆澗篁易老，應只能、采菽烹葵。", 
      "看風沙漠漠，未清紫邏，煙雲冉冉，時露晴暉。", 
      "誰喚當年劉越石，爲攜取胡笳乘月吹。", 
      "吾無用，但寤言獨宿，奮不能飛。"
    ], 
    "rhythmic": "洞庭春色・沁園春"
  }, 
  {
    "author": "魏了翁", 
    "paragraphs": [
      "內貴何妨知我希。", 
      "芳蓀紐佩石蘭衣。", 
      "不教塵外專雲壑，準向人間駕使騑。", 
      "憂國夢，繞端闈。", 
      "靜言思奮不能飛。", 
      "時因風雨思疇昔，嘆兩蘇公盍不歸。"
    ], 
    "rhythmic": "鷓鴣天"
  }, 
  {
    "author": "魏了翁", 
    "paragraphs": [
      "桃李眩春晝，松柏傲霜時。", 
      "春妍不必皆是，晚秀未爲非。", 
      "畫斧河邊瘴霧，叱馭關前險阻，馬竭復人疲。", 
      "胡不效儕等，趣取好官爲。", 
      "居之安，於胥樂，詠而歸。", 
      "氈裘鴂舌成市，書史儼相圍。", 
      "月淡秋亭烽影，日靜春齋鈴索，未聽杜鵑啼。", 
      "美酒無深巷，莫道不吾知。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "開漢江山落手中。", 
      "滿門花粲闌，錦蒙戎。", 
      "與人和氣樂融融。", 
      "應憐我，留滯劍南東。", 
      "風味兩文忠。", 
      "恍如疇昔夜，一尊同。", 
      "如今海內幾劉公。", 
      "覘天意，猶在笑顏紅。"
    ], 
    "rhythmic": "小重山"
  }, 
  {
    "author": "魏了翁", 
    "paragraphs": [
      "閒放樓前千里目，天邊雲大如囤。", 
      "秋風入帽露華新。", 
      "無端憂國夢，應到守封臣。", 
      "舊弼如今都有幾，長教燕坐申申。", 
      "折楊笑面背陽春。", 
      "憂酲頭欲雪，濁夢肺生塵。"
    ], 
    "rhythmic": "臨江仙"
  }, 
  {
    "author": "魏了翁", 
    "paragraphs": [
      "三十作龍首，四十珥貂蟬。", 
      "幡然攜取名節，錦繡蜀山川。", 
      "攬轡扶桑初曉，飲馬咸池未旰，來日盡寬閒。", 
      "茲事亦云足，所樂不存焉。", 
      "女垂髫，兒分鼎，婦供鮮。", 
      "尊章青鬢未改，和氣玉生煙。", 
      "造物猶嫌缺陷，要啓公侯袞袞，又畀賈嘉賢。", 
      "公更厚封植，自古有豐年。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "七夕長留河漢女，重陽又屬騷人。", 
      "只餘八八號佳辰。", 
      "中和無與擬，摏作一家春。", 
      "俗事縈人何日了，隨緣女嫁男婚。", 
      "卻將不繫自由身。", 
      "閒中書日月，隨處弄兒孫。"
    ], 
    "rhythmic": "臨江仙"
  }, 
  {
    "author": "魏了翁", 
    "paragraphs": [
      "舊日重陽日。", 
      "嘆滿城，闌風去雨，寂寥蕭瑟。", 
      "造物翻騰新機杼，不踏詩人陳跡。", 
      "都掃蕩、一天雲物。", 
      "挾客憑高西風外，暮鳶飛、不盡秋空碧。", 
      "真意思，浩無極。", 
      "糕詩酒帽茱萸席。", 
      "算今朝、無誰不飲，有誰真得。", 
      "子美不生淵明老，千載寥寥佳客。", 
      "無限事、欲忘還憶。", 
      "金氣高明弓力勁，正不堪、回首南山北。", 
      "誰弋燕，問消息。"
    ], 
    "rhythmic": "賀新郎"
  }, 
  {
    "author": "魏了翁", 
    "paragraphs": [
      "西風吹信趣徵鞍。", 
      "日高鴻雁寒。", 
      "稻粱啄盡不留殘。", 
      "儂歸阿那邊。", 
      "無倚著，只蒼天。", 
      "將心何處安。", 
      "長教子駿滿人間。", 
      "猶令儂意寬。"
    ], 
    "rhythmic": "阮郎歸"
  }, 
  {
    "author": "魏了翁", 
    "paragraphs": [
      "驪駒未撤客乘鞍。", 
      "徵鞭搖晚寒。", 
      "雁邊酲夢角驚殘。", 
      "關山斜日邊。", 
      "求道地，託恩天。", 
      "人情久亦安。", 
      "轉移都在笑顰間。", 
      "鄙夫應也寬。"
    ], 
    "rhythmic": "浣溪沙"
  }, 
  {
    "author": "魏了翁", 
    "paragraphs": [
      "雲外羣鴻逐稻粱。", 
      "獨乘下澤少遊鄉。", 
      "赤心片片爲人忙。", 
      "俗事縈纏何日了，自身活計孰爲長。", 
      "閉門書卷聖賢香。"
    ], 
    "rhythmic": "浣溪沙"
  }, 
  {
    "author": "魏了翁", 
    "paragraphs": [
      "惠我田疇，拯民水火，春滿蜀東。", 
      "更山連睥睨，長蛇隱霧，紅移略約，睢霓橫空。", 
      "人臥流蘇行席上，公心事夕闌晨枕中。", 
      "長自苦，算無人識得，只有天公。", 
      "天教百般如願，也應是、天眼惺憁。", 
      "看田間泥飲，門無夜打，水濱廬處，戶有朝舂。", 
      "擬上公堂，稱兕爵酒，未抵人間春意濃。", 
      "無可願，願城池永與，公壽無窮。"
    ], 
    "rhythmic": "沁園春"
  }, 
  {
    "author": "魏了翁", 
    "paragraphs": [
      "宇宙一大物，掌握付諸人。", 
      "人心不滿方寸，坱北浩無垠。", 
      "或者寒蟬自比，不爾禿犀貽笑，齪齪竟何成。", 
      "胡不引賢者，相與共彌綸。", 
      "未如何，嘗試使，問蒼旻。", 
      "四時迭起代謝，有屈豈無伸。", 
      "昨夜伶倫聲裏，一氣排陰直上，陽德與時新。", 
      "道長自今日，持此慶生申。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "乃翁表裏玉無瑕。", 
      "渾是得天多。", 
      "一生受用，不完全處，都補填他。", 
      "郎君心念和平處，似得十分家。", 
      "天何以報，重重印字，滴滴檐窠。"
    ], 
    "rhythmic": "眼兒媚"
  }, 
  {
    "author": "魏了翁", 
    "paragraphs": [
      "不肯呈身覓舉，那能隨俗爲官。", 
      "梅花寒颭書窗月，一味漂陽酸。", 
      "梅里無邊春事，書中千古遐觀。", 
      "鄰翁不識清閒樂，驚見滿堂歡。"
    ], 
    "rhythmic": "烏夜啼"
  }, 
  {
    "author": "魏了翁", 
    "paragraphs": [
      "無端嫁得龍頭客。", 
      "富貴長相迫。", 
      "雲深碧落記驂鸞。", 
      "又逐東方千騎、到人間。", 
      "婦前百拜兒稱壽。", 
      "季也參行酒。", 
      "最憐小女太憨生。", 
      "約住兩頭娘子、索新聲。"
    ], 
    "rhythmic": "虞美人"
  }, 
  {
    "author": "魏了翁", 
    "paragraphs": [
      "老眼靜中看。", 
      "知我其天。", 
      "紛紛得失了無關。", 
      "花柳乾坤春世界，著我中間。", 
      "世念久闌珊。", 
      "隨寓隨安。", 
      "人情猶望袞衣還。", 
      "我願時清無一事，盡使公閒。"
    ], 
    "rhythmic": "浪淘沙"
  }, 
  {
    "author": "魏了翁", 
    "paragraphs": [
      "鶴外倚樓看。", 
      "雲颭晴天。", 
      "天高雞犬礙雲關。", 
      "掉臂雙仙留不徹，還任人間。", 
      "客佩振珊珊。", 
      "來賀平安。", 
      "年年直待卷燈還。", 
      "似是天公偏著意，佔破春閒。"
    ], 
    "rhythmic": "浪淘沙"
  }, 
  {
    "author": "魏了翁", 
    "paragraphs": [
      "兒前捧勸孫扶掖。", 
      "共慶賀、娘娘七帙。", 
      "此杯不比尋常，百年間、纔是省陌。", 
      "眼前彩繡成行立。", 
      "已應是、天公偏惜。", 
      "何須剩覓長年，且只消、一百二十。"
    ], 
    "rhythmic": "木蘭花令"
  }, 
  {
    "author": "魏了翁", 
    "paragraphs": [
      "才難如此。", 
      "一門生許奇男子。", 
      "長公更是惺惺底。", 
      "千百年間，一寸心爲紙。", 
      "人知公在詩書裏。", 
      "天知公在詩書外。", 
      "人間百順由公起。", 
      "公把無心，總備人間事。"
    ], 
    "rhythmic": "醉落魄・一斛珠"
  }, 
  {
    "author": "魏了翁", 
    "paragraphs": [
      "風雨移春醉夢中。", 
      "忽然吹信息，墮瀘戎。", 
      "青煒風物換朱融。", 
      "吾歸矣，家在月明東。", 
      "公等爲人忠。", 
      "年年稱母壽，一尊同。", 
      "恨無佳句可酬公。", 
      "相期意，滴滴小槽紅。"
    ], 
    "rhythmic": "小重山"
  }, 
  {
    "author": "魏了翁", 
    "paragraphs": [
      "春院繡簾垂□□，一天風月橫陳。", 
      "慈親初度紀嘉名。", 
      "每從歌舞地，猶記傑魁人。", 
      "大句忽隨烏鵲至，恍如前歲逢春。", 
      "只祈歲歲及茲辰。", 
      "天風吹寶唾，華彩動文星。"
    ], 
    "rhythmic": "臨江仙"
  }, 
  {
    "author": "魏了翁", 
    "paragraphs": [
      "涪右金華宅，上有蔚藍天。", 
      "當年玉女何事，未擺世間緣。", 
      "要把平夷心事，散作吉祥種子，春暖玉生煙。", 
      "回首生處所，更欲與周旋。", 
      "自歸來，生處所，已三年。", 
      "山頭白鶴候我，應訝久留連。", 
      "已作秋風歸夢，忽遞春風消息，吹我著瀘川。", 
      "安得且歸去，綿上飽耕眠。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "記幡然、持節下青雲，巴月幾成弦。", 
      "待竹枝歌徹，訟棠匝地，扉草連天。", 
      "卻尋當年舊夢，來使蜀東川。", 
      "人物寥寥甚，禁許迴旋。", 
      "愧我推擠不去，尚新官對舊，後任如前。", 
      "與故人飲酒，月露寫明蠲。", 
      "嘆書生、康時無計，謾憂思、時墮酒痕邊。", 
      "且只願、早休兵甲，長見豐年。"
    ], 
    "rhythmic": "八聲甘州"
  }, 
  {
    "author": "魏了翁", 
    "paragraphs": [
      "霞下天垂宇。", 
      "倚闌干、月華都在，大明生處。", 
      "扶木元高三千丈，不分閒雲無數。", 
      "謾轉卻、人間朝暮。", 
      "萬古興亡心一寸，只涓涓、日夜隨流注。", 
      "奈與世，不同趣。", 
      "齊封冀甸今何許。", 
      "百年間、欲招不住，欲推不去。", 
      "閘斷河流障海水，未放游魚甫甫。", 
      "嘆多少、英雄塵土。", 
      "挾客憑高西風外，問舉頭、還見南山否。", 
      "花爛熳，草蕃庶。"
    ], 
    "rhythmic": "賀新郎"
  }, 
  {
    "author": "魏了翁", 
    "paragraphs": [
      "夢隨瘦馬渡晨煙。", 
      "月猶弦。", 
      "稻初眠。", 
      "宇宙平寬，著我一人閒。", 
      "夢破枇杷香滿袂，應喚我，駐行韉。", 
      "王氏之門枇杷花正開。", 
      "雁聲砧杵落晴川。", 
      "撫流年。", 
      "嘆區緣。", 
      "隨世功名，未信果誰賢。", 
      "目斷孤雲東北角，離複合，斷還連。"
    ], 
    "rhythmic": "江城子"
  }, 
  {
    "author": "魏了翁", 
    "paragraphs": [
      "鬢霜盈握。", 
      "嘆芻牧荒墟，稻粱衰索。", 
      "落日牛羊，晚雲鴻雁，傍地飛空無託。", 
      "牧人困和雨睡，田父醉連雲酌。", 
      "醉夢未醒，虎嗥川穀，麕驚林薄。", 
      "離別。", 
      "誰不惡。", 
      "心事同時，都不論離合。", 
      "眼底時幾，鼻端人物，誰辨北征東略。", 
      "最憐世途局趣，只道書生疏闊。", 
      "無可贈君，鬆陰庭院，菊華籬落。"
    ], 
    "rhythmic": "喜遷鶯"
  }, 
  {
    "author": "魏了翁", 
    "paragraphs": [
      "世道何常，都一似、水流雲出。", 
      "嘆自古、燕巾濫寶，楚山迷璧。", 
      "老我如今觀變熟，行藏語嘿惟時適。", 
      "似滄溟、容得乘禽飛，雙鳧集。", 
      "花露曉，松風夕。", 
      "經味永，山光吸。", 
      "歷巖中考第，案頭月日。", 
      "物慾強時心節制，才資弱處書扶掖。", 
      "擬棕鞋、桐帽了平生，投簪舄。"
    ], 
    "rhythmic": "滿江紅"
  }, 
  {
    "author": "魏了翁", 
    "paragraphs": [
      "清燕臥霜角，月魄幾回哉。", 
      "一聲雲雁清叫，推枕賦歸來。", 
      "流水落花去路，畫象棠陰陳跡，霄觀傍樓臺。", 
      "別憶入梅豔，愁色上田萊。", 
      "記來時，驚列缺，走吳回。", 
      "人間都失匕箸，老婢亦驚猜。", 
      "匹馬曉風鞭袖，孤堞暮煙烽柝，輝卻掛蛇杯。", 
      "不負此邦去，笑口也應開。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "昨夜嚴家集，霜鬥颭晴天。", 
      "乾坤如許空闊，著我兩人閒。", 
      "醉帽三更月影，別袂一簾花氣，語雋不知還。", 
      "二十年間事，肝肺寫明蠲。", 
      "記相逢，一似昨，兩經年。", 
      "風波鬧處，推出心膽至今寒。", 
      "也爲故人飲酒，也念邦人懷舊，姑爲駐徵鞍。", 
      "未忍作離語，留待月華圓。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "更盡一杯酒，春近武陵源。", 
      "源頭父老迎笑，人似老癯仙。", 
      "檢校露桃風葉，問訊渚莎江草，點檢舊風煙。", 
      "世界要人拄，公獨臥閒邊。", 
      "嘆從來，分宇宙，有山川。", 
      "主賓均是寄耳，贏得鬢毛班。", 
      "最苦中年相別，更是人才難得，相勸且加餐。", 
      "歸爲玉昆說，時寄我平安。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "山嶽會元氣，初度首王春。", 
      "扶持許大穹壤，全德付耆英。", 
      "二萬九千日力，四百八旬甲子，釀此傑魁人。", 
      "玉劍臥霜鬥，金鎖摯天扃。", 
      "學宗師，人氣脈，國精神。", 
      "不應閒處袖手，試與入經綸。", 
      "磊落蟠溪感遇，迢遞彭籛歲月，遠到漆園椿。", 
      "用舍關時運，一片老臣心。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "解后皇華並轡遊。", 
      "追隨世好學風流。", 
      "兒童拍手攔街笑，只是酸寒魏梓州。", 
      "千炬燭，數聲謳。", 
      "不知白了幾人頭。", 
      "惺憁兩眼看來慣，且得人心樂便休。"
    ], 
    "rhythmic": "鷓鴣天"
  }, 
  {
    "author": "魏了翁", 
    "paragraphs": [
      "兩便星前秉燭遊。", 
      "滔滔車馬九河流。", 
      "耳聽宣政昇平曲，目斷炎興未復州。", 
      "聞鼓吹，強歡謳。", 
      "被人嗺送作遨頭。", 
      "憑誰爲掃妖氛靜，卻與人間快活休。"
    ], 
    "rhythmic": "鷓鴣天"
  }, 
  {
    "author": "魏了翁", 
    "paragraphs": [
      "一點陽和渾在裏，時來爾許芳妍。", 
      "春風吹上醉痕邊。", 
      "雋歡欺淺酌，清晤失佳眠。", 
      "聊把繁華開笑口，須臾雨送風般。", 
      "因花識得自家天。", 
      "炯然長不夜，活處欲生煙。"
    ], 
    "rhythmic": "臨江仙"
  }, 
  {
    "author": "魏了翁", 
    "paragraphs": [
      "莊敏傳家，文安嫡胄，文惠諸孫。", 
      "兩大相輝，晉秦匹國，韓姞盈門。", 
      "天風吹下雙軒。", 
      "恰趁得、酴醿牡丹。", 
      "錦繡光中，殿春不老，閱歲長存。"
    ], 
    "rhythmic": "柳梢青"
  }, 
  {
    "author": "魏了翁", 
    "paragraphs": [
      "可煞潼人真慕顧。", 
      "接得官時，只道來何暮。", 
      "歲歲何曾摏得住。", 
      "遂人又見迎將去。", 
      "謾自兒曹相爾汝。", 
      "心事同時，千里元相梧。", 
      "況是棠陰隨處處。", 
      "秋江夜月春空霧。"
    ], 
    "rhythmic": "蝶戀花"
  }, 
  {
    "author": "魏了翁", 
    "paragraphs": [
      "鳴蟬泊雨晴雲溼。", 
      "游龍翦岸涪江碧。", 
      "氣候爾和平。", 
      "滿家渾是春。", 
      "公堂雖有酒。", 
      "不敵公真有。", 
      "壽宿對魁星。", 
      "頰紅衫鬢青。"
    ], 
    "rhythmic": "菩薩蠻"
  }, 
  {
    "author": "魏了翁", 
    "paragraphs": [
      "中年怕踏長亭路。", 
      "便自有、離愁苦。", 
      "一自送君趨幕府。", 
      "惺憁鶯舌，呢喃燕觜，那解春無語。", 
      "三年山月移朝暮。", 
      "獨倚松風等閒度。", 
      "到得除書縈絆住。", 
      "卻愁不似，當時皓月，長伴君來去。"
    ], 
    "rhythmic": "青玉案"
  }, 
  {
    "author": "魏了翁", 
    "paragraphs": [
      "早厭人間腐鼠，要希雲外飛皇。", 
      "羲和不肯系朝陽。", 
      "任向鬢邊來往。", 
      "出谷聲中氣味，編蒲冊裏晶光。", 
      "至今心膽爲渠狂。", 
      "夢倚銀潢天上。"
    ], 
    "rhythmic": "西江月"
  }, 
  {
    "author": "魏了翁", 
    "paragraphs": [
      "牛酒享賓客，焦爛列前榮。", 
      "有人先事早計，殘突伴孤星。", 
      "香火家家繪象，鼛鼓村村祠宇，翦不斷人情。", 
      "清淚九皋鶴，喚起夢魂惺。", 
      "白蘋洲，芳草渡，玉湖亭。", 
      "畫簾掛起籙簌，一卷易同盟。", 
      "攜手錦江箍隱，覿面墨池玄叟，扶杖蜀君平。", 
      "三老囅然笑，雲散太空清。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "紅杏花邊曾共賞，天涯還是相逢。", 
      "人言契分兩重重。", 
      "誰知聲利外，別有一般同。", 
      "炯炯奇情雙亮處，天光水色相通。", 
      "磨中旋蟻渺何窮。", 
      "共扶天事業，此意政須公。"
    ], 
    "rhythmic": "臨江仙"
  }, 
  {
    "author": "魏了翁", 
    "paragraphs": [
      "千里樓高人與並，箇中徹地通天。", 
      "秋風吹髮半成宣。", 
      "都將強歲月，空對舊山川。", 
      "養就人才端有意，公今三祖差肩。", 
      "偏輕偏重幾番船。", 
      "要公常把柂，容我老閒邊。"
    ], 
    "rhythmic": "臨江仙"
  }, 
  {
    "author": "魏了翁", 
    "paragraphs": [
      "占斷人間閒富貴，長秋應是長春。", 
      "前山推月上簾旌。", 
      "緩觴燖舊友，勾拍按新聲。", 
      "時倚晴空看過雁，幾州明月關情。", 
      "知君早已倦青冥。", 
      "時來那得免，事業一窗螢。"
    ], 
    "rhythmic": "臨江仙"
  }, 
  {
    "author": "魏了翁", 
    "paragraphs": [
      "逢著公卿，誰不道、人才難得。", 
      "須認取、天根一點，幾曾休息。", 
      "未問人間多少士，一門男子頭頭立。", 
      "只其間、如許廣文君，誰人識。", 
      "冠蓋會，漁樵席。", 
      "豪氣度，清標格。", 
      "要安排穩當，講帷詞掖。", 
      "蜀泮堂堂元不惡，猶嫌偏惠天西壁。", 
      "囑公卿、著眼看乾坤，搜人物。"
    ], 
    "rhythmic": "滿江紅"
  }, 
  {
    "author": "魏了翁", 
    "paragraphs": [
      "天生耆德，占斷四時先。", 
      "春院落，錦山川。", 
      "萬家燈市明朱紫，一庭花豔傍貂蟬。", 
      "婦承姑，翁抱息，子差肩。", 
      "匼匝是、文公開九帙。", 
      "陸續看、武公逾九十。", 
      "從九九，到千千。", 
      "海風謾送天雞舞，蟄雷未喚壑龍眠。", 
      "且從他，歌緩緩，鼓咽咽。"
    ], 
    "rhythmic": "千秋歲引"
  }, 
  {
    "author": "魏了翁", 
    "paragraphs": [
      "無邊春色。", 
      "人情苦向南山覓。", 
      "村村簫鼓家家笛。", 
      "祈麥祈蠶，來趁元正七。", 
      "翁前子後孫扶掖。", 
      "商行賈坐農耕織。", 
      "許知此意無今昔。", 
      "會得爲人，日日是人日。"
    ], 
    "rhythmic": "醉落魄・一斛珠"
  }, 
  {
    "author": "魏了翁", 
    "paragraphs": [
      "連夕雨盈疇。", 
      "先爲農家做麥秋。", 
      "更放年頭晴甲子，知不。", 
      "應是天公及爾遊。", 
      "隨事與民求。", 
      "又與隨時驗樂憂。", 
      "民氣樂時天亦好，休休。", 
      "爲爾簪花插滿頭。"
    ], 
    "rhythmic": "南鄉子"
  }, 
  {
    "author": "魏了翁", 
    "paragraphs": [
      "千古峨眉月，照我別離杯。", 
      "故人中歲聚散，脈脈若爲懷。", 
      "醉帽三更風雨，別袂一簾山色，爲放笑眉開。", 
      "握手道舊故，抵掌論人才。", 
      "山中人，竈間婢，亦驚猜。", 
      "江頭新漲催發，欲去重裴回。", 
      "世事絲絲滿鬢，歲月匆匆上面，渴夢肺生埃。", 
      "酒罷聽客去，公亦賦歸來。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "艤棹漢嘉口，更盡渭城杯。", 
      "凌雲山色，似爲行客苦傷懷。", 
      "橫出半天煙雨，鎖定一川風景，未放客船開。", 
      "想見此樓上，閱盡蜀人才。", 
      "山猿鶴，江鷗鷺，亦相猜。", 
      "滔滔日夜東注，全璧幾人回。", 
      "客亦莞然成笑，多少醉生夢死，轉首總成埃。", 
      "信屈四時耳，寒暑往還來。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "風引舟來，恰趁得、東樓嘉集。", 
      "正滿眼、輕紅重碧，照筵浮席。", 
      "更是姓黃人作守，重新墨妙亭遺蹟。", 
      "對暮天、疏雨話鄉情，更籌急。", 
      "嗟世眼，迷朱碧。", 
      "矜氣勢，才呼吸。", 
      "彼蔡章安在，千年黃筆。", 
      "腐鼠那能鵷鳳嚇，怒蜩未信冥鵬翼。", 
      "與史君、酌酒酹興亡，澆今昔。"
    ], 
    "rhythmic": "滿江紅"
  }, 
  {
    "author": "魏了翁", 
    "paragraphs": [
      "煙雨斂江色，江水大於杯。", 
      "蓬窗一枕霄夢，忽忽到無懷。", 
      "苦被江頭新漲，推起天涯倦客，萬里片帆開。", 
      "收用到我輩，天下豈無才。", 
      "路漫漫，行又止，信還猜。", 
      "淵魚得失有分，須載月明回。", 
      "寄語鶴山親友，若訪吾廬花柳，爲我掃煙埃。", 
      "去去黨無辱，振袂早歸來。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "江橫山簇。", 
      "柏箭森如束。", 
      "滿眼飛蓬撩亂，知几几、未膏沐。", 
      "快意忽破竹。", 
      "一奩明翠玉。", 
      "千古江山只麼，人都道、爲君綠。"
    ], 
    "rhythmic": "卜算子"
  }, 
  {
    "author": "魏了翁", 
    "paragraphs": [
      "風定波紋細。", 
      "夜無塵、雲迷地軸，月流天位。", 
      "搖裔飛來江山鶴，猶作故鄉嘹唳。", 
      "清境裏、伴人無睡。", 
      "應嘆餘生舟似泛，浪濤中、幾度身嘗試。", 
      "書有恨，劍無氣。", 
      "從渠俗耳追繁吹。", 
      "撫空明、一窗寒簟，對人如砥。", 
      "夢倚銀河天外立，雲露惺惺滿袂。", 
      "看多少、人間嬉戲。", 
      "要話斯心無分付，路茫茫、還有親朋至。", 
      "應爲我，倒罍洗。"
    ], 
    "rhythmic": "賀新郎"
  }, 
  {
    "author": "魏了翁", 
    "paragraphs": [
      "攜月上南樓，月已穿雲去。", 
      "莫照峨眉最上峯，同在峯前住。", 
      "東望極青齊，西顧窮商許。", 
      "酒到憂邊總未知，猶認胡牀處。"
    ], 
    "rhythmic": "卜算子"
  }, 
  {
    "author": "魏了翁", 
    "paragraphs": [
      "能得幾時留，王事催人去。", 
      "翠蕩涵空酒滿船，苦要留人住。", 
      "身世兩悠悠，飄泊知何許。", 
      "但得心親志合時，都是相逢處。"
    ], 
    "rhythmic": "卜算子"
  }, 
  {
    "author": "魏了翁", 
    "paragraphs": [
      "風雨滿空霏，總得江山妙。", 
      "洗出湖光鏡似明，不受纖塵涴。", 
      "心事竟堪憑，天意真難料。", 
      "呼吸豐年傾刻間，也合軒渠笑。"
    ], 
    "rhythmic": "卜算子"
  }, 
  {
    "author": "魏了翁", 
    "paragraphs": [
      "昨夢鶴山去，風景逐時新。", 
      "藕花拍滿欄檻，松竹被池頻。", 
      "盡日兄酥弟酪，觸處言鯖義□，相對只翁卿。", 
      "夢覺帝鄉遠，有酒爲誰傾。", 
      "忽飛來，天外句，夢中人。", 
      "自憐何事，強把麋鹿裹朝紳。", 
      "坐看九衢車馬，鞭策長安日月，檐閣太玄經。", 
      "只說來時節，金氣已高明。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "恰秋光四十，箕斗外、月初弦。", 
      "笑淺瀨平蕪，寒城小市，掌許山川。", 
      "半生夢魂不到，與君侯、歲歲此周旋。", 
      "鞍馬空銷髀肉，兜牟未換貂蟬。", 
      "人生天地兩儀間。", 
      "須住百餘年。", 
      "數重卦三三，後天八八，來日千千。", 
      "面前路頭盡闊，放規模、運量十分寬。", 
      "官職終還分定，兒孫也靠心傳。"
    ], 
    "rhythmic": "木蘭花慢"
  }, 
  {
    "author": "魏了翁", 
    "paragraphs": [
      "九十九峯下，百二十年州。", 
      "西風吹起客夢，月滿驛南樓。", 
      "影入天河左界，辰在壽星向上，還是去年秋。", 
      "要和木蘭曲，載酒壽君侯。", 
      "天邊信，雲外步，去難留。", 
      "壽觴庭院依舊，已帶別離愁。", 
      "離合鍾情未免，行止關人何事，浪白世間頭。", 
      "將相時來作，身健百無憂。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "猶記端門外，鞭袖五更寒。", 
      "一聲天上鍾柝，金鎖摯重關。", 
      "君向紫宸上閣，我侍玉皇香案，都號舍人般。", 
      "夢覺帝鄉遠，相對兩蒼顏。", 
      "玉圍腰，金系肘，繡籠韉。", 
      "鄉人袞袞嚴近，五馬度荊山。", 
      "收拾五湖氣度，卷束蟠胸兵甲，春意滿人間。", 
      "天錫公純嘏，氣象自平寬。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "日上午頭度歲辰。", 
      "黃鐘吹龠煦乾坤。", 
      "絃歌堂上三稱壽，風月亭前又見君。", 
      "人似舊，景長新。", 
      "明朝六桂侍雙椿。", 
      "蠻邦父老驚曾見，得似君家別有春。"
    ], 
    "rhythmic": "鷓鴣天"
  }, 
  {
    "author": "魏了翁", 
    "paragraphs": [
      "月上南箕，還認得、去年星曆。", 
      "知誰把、一天星象，蕩摩朝昔。", 
      "若使平生渾自棄，如今老大何嗟及。", 
      "更年來、偏得鈍工夫，蹉跎力。", 
      "溪瘴礙，蠻煙隔。", 
      "穹壤斷，江山窄。", 
      "縱燕巾濫寶，楚山囚玉。", 
      "小小窮通都未問，忍聞同氣相煎急。", 
      "誦虞郎、百字短長詩，憂何極。"
    ], 
    "rhythmic": "滿江紅"
  }, 
  {
    "author": "魏了翁", 
    "paragraphs": [
      "誰把璇璣運化工。", 
      "參旗又掛玉梅東。", 
      "三三律琯聲餘亥，九九玄經卦起中。", 
      "新歲月，舊遊從。", 
      "一觴還似去年冬。", 
      "人間事會無終極，分付翹關老令公。"
    ], 
    "rhythmic": "鷓鴣天"
  }, 
  {
    "author": "魏了翁", 
    "paragraphs": [
      "東窗五老峯前月。", 
      "南窗九疊坡前雪。", 
      "推出侍郎山。", 
      "著君窗戶間。", 
      "離騷鄉里住。", 
      "恰記庚寅度。", 
      "挹取芷蘭芳。", 
      "酌君千歲觴。"
    ], 
    "rhythmic": "菩薩蠻"
  }, 
  {
    "author": "魏了翁", 
    "paragraphs": [
      "被東風吹送，都看盡、蜀三川。", 
      "向涪水西來，東山右去，劍閣南旋。", 
      "家家露餐風宿，數旬間、渾不見炊煙。", 
      "踏遍王孫草畔，眼明帝子城邊。", 
      "萬家赤子日高眠。", 
      "絲管夜喧闐。", 
      "自梓遂而東，岷峨向裏，漢益從前。", 
      "人人裏歌塗詠，願君侯、長與作蕃宣。", 
      "我願時清無事，早歸相伴華顛。"
    ], 
    "rhythmic": "念奴嬌"
  }, 
  {
    "author": "魏了翁", 
    "paragraphs": [
      "幸有天遮蔽。", 
      "爲西南、空虛一面，挺生男子。", 
      "塞下將軍支頤臥，夜半攬衣推起。", 
      "掃十萬、胡人如洗。", 
      "見說巴山矟馬退，也都因、糧運如流水。", 
      "劍以北，一人耳。", 
      "十年夢斷斜陽外。", 
      "恰歸來、昌蒲蘸酒，祝兄千歲。", 
      "入從出藩誰不是。", 
      "誰是難兄難弟。", 
      "正樂意、融融未已。", 
      "莫趣東方千騎去，願時平、華皓長相對。", 
      "閒富貴，只如此。"
    ], 
    "rhythmic": "賀新郎"
  }, 
  {
    "author": "魏了翁", 
    "paragraphs": [
      "高氏八千古，騶哄溢街坊。", 
      "庸夫俗子，誇道錦繡裹家鄉。", 
      "誰識書生心事，各要濟時行己，肯顧利名場。", 
      "用我吾所欲，不用亦何傷。", 
      "漢嘉守，凡閱歷，幾麾幢。", 
      "便教入從出節，都是分之常。", 
      "但願國安人壽，更只專城也好，不用較強梁。", 
      "準擬耆英會，倚杖看人忙。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "風雪錮遷客，閉戶緊矇頭。", 
      "一聲門外剝啄，客有從予遊。", 
      "直自離騷國裏，行到林閭屋畔，萬里入雙眸。", 
      "世態隨炎去，此意澹於秋。", 
      "感畢逋，懷秸鞠，詠夫不，尋師學道雖樂，吾母有離憂。", 
      "歲晚巫雲峽雨，春日楚煙湘月，詩思滿歸舟。", 
      "來日重過我，應記火西流。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "記年時、三星明處。", 
      "尊前攜手相語。", 
      "家山幸有瓜和芋。", 
      "何苦投身官府。", 
      "誰知道，尚隨逐風華，爲蜀分南土。", 
      "依前廉取。", 
      "便卷卻旌麾，提將繡斧。", 
      "天口笑應許。", 
      "逢初度。", 
      "從頭要爲君數。", 
      "怕君驚落前箸。", 
      "天東扶木三千丈，不照關河煙雨。", 
      "誰砥柱。", 
      "想造物生才，肯恁無分付。", 
      "九州風露。", 
      "待公等歸來，爲清天步。", 
      "容我賦歸去。"
    ], 
    "rhythmic": "摸魚兒"
  }, 
  {
    "author": "魏了翁", 
    "paragraphs": [
      "尚記春歸日，錦繡裹江城。", 
      "誰推日馭西去，水認故鄉痕。", 
      "魚鳥自飛自躍。", 
      "紅紫誰開誰落。", 
      "天運渺無聲。", 
      "四序鎮如此，當富復亭亭。", 
      "是何年，修禊事，暢幽情。", 
      "競傳元已天氣，別是一般清。", 
      "便引鄭郊溱洧。", 
      "不道孔門沂泗。", 
      "大道掌如平。", 
      "待挽迷津者，都向此中行。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "輕露濯秋風，新樓插太空。", 
      "更遭逢、解事天公。", 
      "爲喚羲和驅六馬，將杲日、掛簾櫳。", 
      "日影正沈紅。", 
      "須臾月在東。", 
      "百萬家、樂意融融。", 
      "民意樂時天亦好，聊與衆、一尊同。"
    ], 
    "rhythmic": "唐多令"
  }, 
  {
    "author": "魏了翁", 
    "paragraphs": [
      "朔雪上征衣。", 
      "春風送客歸。", 
      "萬楊華、數點榴枝。", 
      "春事無多天不管，教爛熳、住離披。", 
      "開謝本同機。", 
      "榮枯自一時。", 
      "算天公、不遣春知。", 
      "但得溶溶生意在，隨冷暖、鎮芳菲。"
    ], 
    "rhythmic": "唐多令"
  }, 
  {
    "author": "魏了翁", 
    "paragraphs": [
      "堪怪兩外府，使傳載朝纓。", 
      "雖雲身在江表，都號漢公卿。", 
      "莫是才堪世用，莫是有人吹送，中外爾聯榮。", 
      "天運自消息，龍蠖不關情。", 
      "更尋思，誰得失，孰虧成。", 
      "潛魚要向深渺，猶恐太分明。", 
      "且願時清無事，長把書生閣束，歸踐對牀盟。", 
      "強似抗塵俗，歲歲上陪京。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "天地一大物，扶植要人才。", 
      "人才誰是，不肯隨俗強追陪。", 
      "與我言兮我願。", 
      "莫我知兮誰怨。", 
      "全仗帝爲媒。", 
      "此意久寥闊，今見者留臺。", 
      "笏圍腰，書創屋，騎籠街。", 
      "時賢白盡鬚髮，老子抑名齋。", 
      "更取堂名淇綠。", 
      "要把北山萬竹。", 
      "一日倚雲栽。", 
      "自處只如此，將相任時來。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "人物盛乾淳。", 
      "東嘉最得人。", 
      "費江山、幾許精神。", 
      "我已後時猶遍識，君子子、又相親。", 
      "秋入塞垣新。", 
      "風寒上醉痕。", 
      "萬百般、倚靠蒼旻。", 
      "只願諸賢長壽健，容老我、看閒身。"
    ], 
    "rhythmic": "唐多令"
  }, 
  {
    "author": "魏了翁", 
    "paragraphs": [
      "正秋陰盛處，忽蕩起、一冰輪。", 
      "甚漢魏從前，才人勝士，斷簡殘文。", 
      "都無一詞賞玩，更擬將、美色似非倫。", 
      "此意誰能領會，自誇光景長新。", 
      "得陰多處倍精神。", 
      "俗眼轉增明。", 
      "向大第高樓，癡兒呆女，脆竹繁裀。", 
      "此心到頭未穩，莫古人、真不及今人。", 
      "坐看兩儀消長，靜觀千古澆淳。"
    ], 
    "rhythmic": "木蘭花慢"
  }, 
  {
    "author": "魏了翁", 
    "paragraphs": [
      "被西風吹不斷新愁。", 
      "吾歸欲安歸。", 
      "望秦雲蒼憺，蜀山渺渀，楚澤平漪。", 
      "鴻雁依人正急，不奈稻粱稀。", 
      "獨立蒼茫外，數遍羣飛。", 
      "多少曹苻氣勢，只數舟燥葦，一局枯棋。", 
      "更元顏何事，花玉困重圍。", 
      "算眼前、未知誰恃，恃蒼天、終古限華夷。", 
      "還須念，人謀如舊，天意難知。"
    ], 
    "rhythmic": "八聲甘州"
  }, 
  {
    "author": "李從周", 
    "paragraphs": [
      "初撥琵琶，未肯信，知音真個稀少。", 
      "盡日芳情，縈繫玉人懷抱。", 
      "須待化作楊花，特地過、舊家池沼。", 
      "想綺窗、刺繡遲了，半縷茜茸微繞。", 
      "舊時眉嫵貪相惱。", 
      "到春來、爲誰濃掃。", 
      "新歸燕子都曾識，不敢教知道。", 
      "長是倦出繡幕，向夢裏、重謀一笑。", 
      "怎得同攜手，花階月地，把愁勾了。"
    ], 
    "rhythmic": "玲瓏四犯"
  }, 
  {
    "author": "李從周", 
    "paragraphs": [
      "風罥薦紅雨易晴。", 
      "病花中酒過清明，綺窗幽夢亂於柳。", 
      "羅袖淚痕凝似餳。", 
      "冷地思量著，春色三停早二停。"
    ], 
    "rhythmic": "拋球樂"
  }, 
  {
    "author": "李從周", 
    "paragraphs": [
      "花似匝。", 
      "兩點翠蛾愁壓。", 
      "人又不來春且恰。", 
      "誰留春一霎。", 
      "消盡水沈金鴨。", 
      "寫盡杏箋紅蠟。", 
      "可奈薄情如此黠。", 
      "寄書渾不答。"
    ], 
    "rhythmic": "謁金門"
  }, 
  {
    "author": "李從周", 
    "paragraphs": [
      "梨花隨月過中庭。", 
      "月色冷如銀。", 
      "金閨平帖陽臺路，恨酥雨、不掃行雲。", 
      "妝褪臂閒，髻慵簪卸，盟海浪花沈。", 
      "洞簫清吹最關情。", 
      "腔拍懶溫尋。", 
      "知音一去教誰聽，再拈起、指法都生。", 
      "天闊雁稀，簾空鶯悄，相傍又春深。"
    ], 
    "rhythmic": "一叢花令・一叢花"
  }, 
  {
    "author": "李從周", 
    "paragraphs": [
      "雙燕立虹樑。", 
      "東風外、煙雨溼流光。", 
      "望芳草雲連，怕經南浦，葡萄波漲，怎博西涼。", 
      "空記省，淺妝眉暈斂，罥袖唾痕香。", 
      "春滿綺羅，小鶯捎蝶，夜留絃索，麼鳳求凰。", 
      "江湖飄零久，頻回首、無奈觸緒難忘。", 
      "誰信溫柔牢落，翻墜愁鄉。", 
      "仗玉箋銅爵，花間陶寫，寶釵金鏡，月底平章。", 
      "十二主家樓苑，應念蕭郎。"
    ], 
    "rhythmic": "風流子"
  }, 
  {
    "author": "李從周", 
    "paragraphs": [
      "美人嬌小。", 
      "鏡裏容顏好。", 
      "秀色侵人春帳曉。", 
      "郎去幾時重到。", 
      "叮嚀記取兒家。", 
      "碧雲隱映紅霞。", 
      "直下小橋流水，門前一樹桃花。"
    ], 
    "rhythmic": "清平樂"
  }, 
  {
    "author": "李從周", 
    "paragraphs": [
      "霜風連夜做冬晴。", 
      "曉日千門。", 
      "香葭暖透黃鐘管，正玉臺、彩筆書雲。", 
      "竹外南枝意早，數花開對清樽。", 
      "香閨女伴笑輕盈。", 
      "倦繡停針。", 
      "花磚一線添紅景，看從今、迤邐新春。", 
      "寒食相逢何處，百單五個黃昏。"
    ], 
    "rhythmic": "風入松"
  }, 
  {
    "author": "李從周", 
    "paragraphs": [
      "徑蘚痕沿碧甃，檐花影壓紅闌。", 
      "今年春事渾無幾，遊冶懶情慳。", 
      "舊夢鶯鶯沁水，新愁燕燕長幹。", 
      "重門十二簾休卷，三月尚春寒。"
    ], 
    "rhythmic": "烏夜啼"
  }, 
  {
    "author": "李從周", 
    "paragraphs": [
      "東風無用。", 
      "吹得愁眉重。", 
      "有意迎春無意送。", 
      "門外溼雲如夢。", 
      "韶光九十慳慳。", 
      "俊遊回首關山。", 
      "燕子可憐人去，海棠不分春寒。"
    ], 
    "rhythmic": "清平樂"
  }, 
  {
    "author": "李從周", 
    "paragraphs": [
      "綠色吳箋覆古苔。", 
      "濡毫重擬賦幽懷。", 
      "杏花簾外鶯將老，楊柳樓前燕不來。", 
      "倚玉枕，墜瑤釵。", 
      "午窗輕夢繞秦淮。", 
      "玉鞭何處貪遊冶，尋遍春風十二街。"
    ], 
    "rhythmic": "鷓鴣天"
  }, 
  {
    "author": "盧祖皋", 
    "paragraphs": [
      "春訊飛瓊管。", 
      "風日薄、度牆啼鳥聲亂。", 
      "江城次第，笙歌翠合，綺羅香暖。", 
      "溶溶澗淥冰泮。", 
      "醉夢裏、年華暗換。", 
      "料黛眉重鎖隋堤，芳心還動樑苑。", 
      "新來雁闊雲音，鸞分檻影，無計重見。", 
      "啼春細雨，籠愁澹月，恁時庭院。", 
      "離腸未語先斷。", 
      "算猶有、憑高望眼。", 
      "更那堪、芳草連天，飛梅弄晚。"
    ], 
    "rhythmic": "宴清都", 
    "tags": [
      "宋詞三百首"
    ]
  }, 
  {
    "author": "盧祖皋", 
    "paragraphs": [
      "離愁禁不去。", 
      "好夢別來無覓處。", 
      "風翻徵袂，觸目年芳如許。", 
      "軟紅塵裏鳴鞭鐙，拾翠叢中句伴侶。", 
      "都負歲時，暗關情緒。", 
      "昨夜山陰杜宇。", 
      "似把歸期驚倦旅。", 
      "遙知樓倚東風，凝顰暗數。", 
      "寶香拂拂遺鴛錦，心事悠悠尋燕語。", 
      "芳草暮寒，亂花微雨。"
    ], 
    "rhythmic": "魚遊春水"
  }, 
  {
    "author": "盧祖皋", 
    "paragraphs": [
      "香泥壘燕，密葉巢鶯，春晦寒淺。", 
      "花徑風柔，著地舞裀紅軟。", 
      "鬥草煙欺羅袂薄，鞦韆影落春遊倦。", 
      "醉歸來，記寶帳歌慵，錦屏香暖。", 
      "別來悵、光陰容易，還又酴醿，牡丹開遍。", 
      "妒恨疏狂，那更柳花迎面。", 
      "鴻羽難憑芳信短，長安猶近歸期遠。", 
      "倚危樓，但鎮日、繡簾高卷。"
    ], 
    "rhythmic": "倦尋芳"
  }, 
  {
    "author": "盧祖皋", 
    "paragraphs": [
      "畫樓簾幕卷新晴。", 
      "掩銀屏。", 
      "曉寒輕。", 
      "墜粉飄香，日日喚愁生。", 
      "暗數十年湖上路，能幾度，著娉婷。", 
      "年華空自感飄零。", 
      "擁春酲。", 
      "對誰醒。", 
      "天闊雲閒，無處覓簫聲。", 
      "載酒買花年少事，渾不似，舊心情。"
    ], 
    "rhythmic": "江城子", 
    "tags": [
      "宋詞三百首"
    ]
  }, 
  {
    "author": "盧祖皋", 
    "paragraphs": [
      "護霜雲日靄晴空。", 
      "錦圍中。", 
      "卷香風。", 
      "弄玉乘鸞，人自蕊珠宮。", 
      "天遣歲寒爲伴侶，還待得，謫仙翁。", 
      "等閒隨處是春功。", 
      "笑相從。", 
      "寸心同。", 
      "不羨魚軒，蟬冕共榮封。", 
      "只愛階庭蘭玉秀，梅不老，對喬松。"
    ], 
    "rhythmic": "江城子"
  }, 
  {
    "author": "盧祖皋", 
    "paragraphs": [
      "小山初築自天成。", 
      "架危亭。", 
      "與雲平。", 
      "面面梅花，闌檻十分清。", 
      "喚得長淮春意滿，香暗度，月微明。", 
      "數枝長憶傍巖扃。", 
      "杖履輕。", 
      "醉中行。", 
      "笑問東風，何日是歸程。", 
      "只怕和羹消息近，天未許，遂幽情。"
    ], 
    "rhythmic": "江城子"
  }, 
  {
    "author": "盧祖皋", 
    "paragraphs": [
      "燕掠晴絲嫋嫋，魚吹水葉粼粼。", 
      "禁街微雨灑香塵。", 
      "寒食清明相近。", 
      "漫著宮羅試暖，閒呼社酒酬春。", 
      "晚風簾幕悄無人。", 
      "二十四番花訊。"
    ], 
    "rhythmic": "西江月"
  }, 
  {
    "author": "盧祖皋", 
    "paragraphs": [
      "玉屏迴夢月平讕。", 
      "元來香冷衣單。", 
      "柳風特地更將寒。", 
      "吹上眉端。", 
      "雲羽未回徵雁，鏡花空舞雙鸞。", 
      "去年芳徑又斕斑。", 
      "門掩春閒。"
    ], 
    "rhythmic": "畫堂春"
  }, 
  {
    "author": "盧祖皋", 
    "paragraphs": [
      "柳黃移上袂羅單。", 
      "酒醒嬌嚲風鬟。", 
      "茗甌才試鷓鴣斑。", 
      "沈炷薰殘。", 
      "夜雨可無歸夢，曉風何處徵鞍。", 
      "海棠開了尚憑闌。", 
      "劃地春寒。"
    ], 
    "rhythmic": "畫堂春"
  }, 
  {
    "author": "盧祖皋", 
    "paragraphs": [
      "柳塘風緊絮交飛。", 
      "漾花一水平池。", 
      "暖香飄徑日遲遲。", 
      "何處酴醿。", 
      "胡蝶夢中寒淺，杜鵑聲裏春歸。", 
      "鏡容不似舊家時。", 
      "羞對清溪。"
    ], 
    "rhythmic": "畫堂春"
  }, 
  {
    "author": "盧祖皋", 
    "paragraphs": [
      "鏡屏開曉。", 
      "寒入宮羅峭。", 
      "脈脈不知春又老。", 
      "簾外舞紅多少。", 
      "舊時駐馬香階。", 
      "如今細雨蒼苔。", 
      "殘夢不堪重理，一雙胡蝶飛來。"
    ], 
    "rhythmic": "清平樂"
  }, 
  {
    "author": "盧祖皋", 
    "paragraphs": [
      "柳邊深院。", 
      "燕語明如翦。", 
      "消息無憑聽又懶。", 
      "隔斷畫屏雙扇。", 
      "寶杯金縷紅牙。", 
      "醉魂幾度兒家。", 
      "何處一春遊蕩，夢中猶恨楊花。"
    ], 
    "rhythmic": "清平樂"
  }, 
  {
    "author": "盧祖皋", 
    "paragraphs": [
      "玉肌春瘦。", 
      "別鳳離鸞後。", 
      "柳外畫船看翠袖。", 
      "眼豔風流依舊。", 
      "杏樑語燕綢繆。", 
      "可堪前夢悠悠。", 
      "幾度欲成花雨，斷雲還過南樓。"
    ], 
    "rhythmic": "清平樂"
  }, 
  {
    "author": "盧祖皋", 
    "paragraphs": [
      "朔風凝冱。", 
      "不放雲來去。", 
      "稚柳回春能幾許。", 
      "一夜滿城飛絮。", 
      "羊羔酒面頻傾。", 
      "護寒香緩嬌屏。", 
      "喚取雪兒對舞，看他若個輕盈。"
    ], 
    "rhythmic": "清平樂"
  }, 
  {
    "author": "盧祖皋", 
    "paragraphs": [
      "幾曲微風按柳，生香暖日蒸花。", 
      "鴛鴦睡足芳塘晚，新綠小窗紗。", 
      "尺素難將情緒，嫩羅還試年華。", 
      "憑高無處尋殘夢，春思入琵琶。"
    ], 
    "rhythmic": "烏夜啼"
  }, 
  {
    "author": "盧祖皋", 
    "paragraphs": [
      "照水飛禽鬥影，舞風小徑低花。", 
      "徵鴻排盡相思字，音信落誰家。", 
      "系恨腰圍頓減，禁愁酒力難加。", 
      "樓高日暮休簾卷，芳草滿天涯。"
    ], 
    "rhythmic": "烏夜啼"
  }, 
  {
    "author": "盧祖皋", 
    "paragraphs": [
      "柳色津頭泫綠，桃花渡口啼紅。", 
      "一春又負西湖醉，離恨雨聲中。", 
      "客袂迢迢西塞，餘寒翦翦東風。", 
      "誰家拂水飛來燕，惆悵小樓東。"
    ], 
    "rhythmic": "烏夜啼", 
    "tags": [
      "西湖"
    ]
  }, 
  {
    "author": "盧祖皋", 
    "paragraphs": [
      "漾暖紋波颭颭，吹晴絲雨濛濛。", 
      "輕衫短帽西湖路，花氣撲春驄。", 
      "鬥草褰衣溼翠，鞦韆瞥眼飛紅。", 
      "日長不放春醪困，立盡海棠風。"
    ], 
    "rhythmic": "烏夜啼", 
    "tags": [
      "西湖"
    ]
  }, 
  {
    "author": "盧祖皋", 
    "paragraphs": [
      "段段寒沙淺水，蕭蕭暮雨孤篷。", 
      "香羅不共征衫遠，砧杵客愁中。", 
      "別恨慵看楊柳，歸期暗數芙蓉。", 
      "碧梧聲到紗窗曉，昨夜幾秋風。"
    ], 
    "rhythmic": "烏夜啼"
  }, 
  {
    "author": "盧祖皋", 
    "paragraphs": [
      "風不定。", 
      "移去移來簾影。", 
      "一雨林塘新綠淨。", 
      "杏樑歸燕並。", 
      "翠袖玉屏金鏡。", 
      "日薄綺疏人靜。", 
      "心事一春疑酒病。", 
      "鳥啼花滿徑。"
    ], 
    "rhythmic": "謁金門"
  }, 
  {
    "author": "盧祖皋", 
    "paragraphs": [
      "蘭棹舉。", 
      "相趁落紅飛去。", 
      "一隙輕簾凝睇處。", 
      "柳絲牽不住。", 
      "昨日翠蛾金縷。", 
      "今夜碧波煙渚。", 
      "好夢無憑窗又雨。", 
      "天涯知幾許。"
    ], 
    "rhythmic": "謁金門"
  }, 
  {
    "author": "盧祖皋", 
    "paragraphs": [
      "間院宇。", 
      "獨自行來行去。", 
      "花片無聲簾外雨。", 
      "峭寒生碧樹。", 
      "做弄清明時序。", 
      "料理春酲情緒。", 
      "憶得歸時停棹處。", 
      "畫橋看落絮。"
    ], 
    "rhythmic": "謁金門"
  }, 
  {
    "author": "盧祖皋", 
    "paragraphs": [
      "深院靜。", 
      "隔葉鳴禽相應。", 
      "金鴨雲寒閒夢醒。", 
      "轉簾花月影。", 
      "閒步碧階香徑。", 
      "嚲翠殘紅慵整。", 
      "明日陰晴猶未定。", 
      "試教移小艇。"
    ], 
    "rhythmic": "謁金門"
  }, 
  {
    "author": "盧祖皋", 
    "paragraphs": [
      "寒半退。", 
      "斜掩小屏珠翠。", 
      "柳眼才醒桃欲醉。", 
      "日高簾影碎。", 
      "暗解鴛鴦羅帶。", 
      "獨立晚風誰會。", 
      "心事悠悠人好在。", 
      "畫橋流水外。"
    ], 
    "rhythmic": "謁金門"
  }, 
  {
    "author": "盧祖皋", 
    "paragraphs": [
      "人寂寞。", 
      "簾外翠陰如幄。", 
      "團扇藤牀花間錯。", 
      "雨邊殘夢覺。", 
      "翠淺粉銷香薄。", 
      "臨鏡不忺梳掠。", 
      "新恨悠悠無處託。", 
      "棋聲閒院落。"
    ], 
    "rhythmic": "謁金門"
  }, 
  {
    "author": "盧祖皋", 
    "paragraphs": [
      "閒睡足。", 
      "冰柱亂敲寒玉。", 
      "簇簇庭陰嘉樹綠。", 
      "晚蟬聲斷續。", 
      "一雨藕花新浴。", 
      "香破小窗幽獨。", 
      "重理焦桐尋舊曲。", 
      "隔牆風動竹。"
    ], 
    "rhythmic": "謁金門"
  }, 
  {
    "author": "盧祖皋", 
    "paragraphs": [
      "香漠漠。", 
      "低卷水風池閣。", 
      "玉腕籠紗金半約。", 
      "睡濃團扇落。", 
      "雨後涼生雲薄。", 
      "女伴棹歌聲樂。", 
      "採得雙蓮迎笑剝。", 
      "柳陰多處泊。"
    ], 
    "rhythmic": "謁金門"
  }, 
  {
    "author": "盧祖皋", 
    "paragraphs": [
      "秋幾許。", 
      "荒蓼敗荷煙渚。", 
      "貼水飛鷗江欲暮。", 
      "風帆追急羽。", 
      "蝶夢轉頭無據。", 
      "愁到曲屏深處。", 
      "寒入雙城扃繡戶。", 
      "也應聞細雨。"
    ], 
    "rhythmic": "謁金門"
  }, 
  {
    "author": "盧祖皋", 
    "paragraphs": [
      "羅袖褪。", 
      "短鬢獨搔誰恨。", 
      "葉葉秋聲風袞袞。", 
      "萬端心一寸。", 
      "釵鳳鏡鸞誰問。", 
      "想見粉香啼損。", 
      "倩盡飛鴻終未穩。", 
      "夜來寒陡頓。"
    ], 
    "rhythmic": "謁金門"
  }, 
  {
    "author": "盧祖皋", 
    "paragraphs": [
      "纖指輕拈小砑紅。", 
      "自調宮羽按歌童。", 
      "寒餘芍藥闌邊雨，香落酴醿架底風。", 
      "閒意態，小房櫳。", 
      "丁寧須滿玉西東。", 
      "一春醉得鶯花老，不似年時怨玉容。"
    ], 
    "rhythmic": "鷓鴣天"
  }, 
  {
    "author": "盧祖皋", 
    "paragraphs": [
      "庭綠初圓結蔭濃。", 
      "香溝收拾舊梢紅。", 
      "池塘少歇鳴蛙雨，簾幕輕回舞燕風。", 
      "春又老，笑誰同。", 
      "澹煙斜日小樓東。", 
      "相思一曲臨風笛，吹過雲山第幾重。"
    ], 
    "rhythmic": "鷓鴣天"
  }, 
  {
    "author": "盧祖皋", 
    "paragraphs": [
      "岸柳黃深綠已垂。", 
      "庭院紅遍白還飛。", 
      "幾回畫蠟銀臺夢，雙字香羅金縷衣。", 
      "山淺澹，水茫彌。", 
      "頓無消息許多時。", 
      "杏樑知有新來燕，下卻重簾不放歸。"
    ], 
    "rhythmic": "鷓鴣天"
  }, 
  {
    "author": "盧祖皋", 
    "paragraphs": [
      "夜雨燈深，春風寒淺。", 
      "梅姿雪態憐嬌軟。", 
      "錦箋閒軸舊緘情，酒邊一顧清歌遍。", 
      "玉局彈愁，冰弦寫怨。", 
      "幾時纖手教重見。", 
      "小樓低隔一街塵，爲誰長恁巫山遠。"
    ], 
    "rhythmic": "踏莎行"
  }, 
  {
    "author": "盧祖皋", 
    "paragraphs": [
      "陸續鳴鳩呼曉晴。", 
      "霏微殘霧溼春城。", 
      "未成梅雨，先做麥寒輕。", 
      "長日愔愔花又落，短屏曲曲酒初醒。", 
      "小舟無緒，閒帶牡丹行。"
    ], 
    "rhythmic": "相思引"
  }, 
  {
    "author": "盧祖皋", 
    "paragraphs": [
      "夾岸垂楊步障深。", 
      "露橋橫截影沈沈。", 
      "數家籬落，一晌晚涼侵。", 
      "閒倚短篙停夜月，靜看雙翅落棲禽。", 
      "久無羈思，前事忽驚心。"
    ], 
    "rhythmic": "相思引"
  }, 
  {
    "author": "盧祖皋", 
    "paragraphs": [
      "玉鉤清曉上簾衣。", 
      "香霧溼春枝。", 
      "餘寒逗雨，羅裙無賴，重暖金猊。", 
      "柳邊誰寄東風纜，流水只年時。", 
      "無人爲記，天涯歸思，樑燕空飛。"
    ], 
    "rhythmic": "眼兒媚"
  }, 
  {
    "author": "盧祖皋", 
    "paragraphs": [
      "玉鉤裁，羅襪淺。", 
      "心事漫拈針線。", 
      "釵半嚲，鬢慵梳。", 
      "新來消瘦無。", 
      "江南路。", 
      "花無數。", 
      "春夢不知何處。", 
      "簾影轉，瞑禽西。", 
      "看看眉黛低。"
    ], 
    "rhythmic": "更漏子"
  }, 
  {
    "author": "盧祖皋", 
    "paragraphs": [
      "蓼花繁，桐葉下。", 
      "寂寂夢迴涼夜。", 
      "城角斷，砌蛩悲。", 
      "月高風起時。", 
      "衣上淚。", 
      "誰堪寄。", 
      "一寸妾心千里。", 
      "人北去，雁南征。", 
      "滿庭秋草生。"
    ], 
    "rhythmic": "更漏子"
  }, 
  {
    "author": "盧祖皋", 
    "paragraphs": [
      "晝長人倦。", 
      "正凋紅漲綠，懶鶯忙燕。", 
      "絲雨濛晴，放珠簾高卷。", 
      "神仙笑宴。", 
      "半醒醉、綵鸞飛遍。", 
      "碧玉闌干，青油幢幕，沈香庭院。", 
      "洛陽圖畫舊見。", 
      "向天香深處，猶認嬌面。", 
      "霧縠霞綃，聞綺羅裁翦。", 
      "情高意遠。", 
      "怕容易、曉風吹散。", 
      "一笑何妨，銀臺換蠟，銅壺催箭。"
    ], 
    "rhythmic": "錦園春三犯・錦園春"
  }, 
  {
    "author": "盧祖皋", 
    "paragraphs": [
      "醉痕潮玉。", 
      "愛柔英未吐，露叢如簇。", 
      "絕豔矜春，分流芳金谷。", 
      "風梳雨沐。", 
      "耿空抱、夜闌清淑。", 
      "杜老情疏，黃州賦冷，誰憐幽獨。", 
      "玉環睡醒未足。", 
      "記傳榆試火，高照宮燭。", 
      "錦幄風翻，渺春容難續。", 
      "迷紅怨綠。", 
      "漫惟有、舊愁相觸。", 
      "一舸東遊，何時更約，西飛鴻鵠。"
    ], 
    "rhythmic": "錦園春三犯・錦園春"
  }, 
  {
    "author": "盧祖皋", 
    "paragraphs": [
      "杜鵑啼老春紅，翠陰滿眼愁無奈。", 
      "飛來何處，鳳軿鸞馭，霞裾雲佩。", 
      "風檻嬌憑，露梢慵嚲，酒濃微退。", 
      "念洛陽人去，香魂又返，依然是，風流在。", 
      "銀燭光搖彩翠。", 
      "畫堂深、莫辭沈醉。", 
      "十年一覺，揚州春夢，離愁似海。", 
      "浩態難留，粉香吹散，幾時重會。", 
      "向尊前笑折，一枝紅玉，帽檐斜戴。"
    ], 
    "rhythmic": "水龍吟"
  }, 
  {
    "author": "盧祖皋", 
    "paragraphs": [
      "蕩紅流水無聲，暮煙細草黏天遠。", 
      "低迴倦蝶，往來忙燕，芳期頓懶。", 
      "綠霧迷牆，翠虯騰架，雪明香暖。", 
      "笑依依欲挽，春風教住，還疑是，相逢晚。", 
      "不似梅妝瘦減。", 
      "占人間、丰神蕭散。", 
      "攀條弄蕊，天涯猶記，曲闌小院。", 
      "老去情懷，酒邊風味，有時重見。", 
      "對枕幃空想，東牀舊夢，帶將離恨。"
    ], 
    "rhythmic": "水龍吟"
  }, 
  {
    "author": "盧祖皋", 
    "paragraphs": [
      "會昌湖上扁舟，幾年不醉西山路。", 
      "流光又是，宮衣初試，安榴半吐。", 
      "千里江山，滿川菸草，薰風淮楚。", 
      "念離騷恨遠，獨醒人去，闌干外，誰懷古。", 
      "亦有魚龍戲舞。", 
      "豔晴川、綺羅歌鼓。", 
      "鄉情節意，尊前同是，天涯羈旅。", 
      "漲淥池塘，翠陰庭院，歸期無據。", 
      "問明年此夜，一眉新月，照人何處。"
    ], 
    "rhythmic": "水龍吟"
  }, 
  {
    "author": "盧祖皋", 
    "paragraphs": [
      "世間誰似蓬仙，坐間八帙齊眉壽。", 
      "蘭階更喜，孫枝相映，紅芳綠秀。", 
      "鶴舞修庭，鷺飛青嶂，簾垂晴晝。", 
      "向閒中時有，奚囊背錦，開鬆戶，看雲岫。", 
      "不羨印金垂鬥。", 
      "笑紛紛、白雲蒼狗。", 
      "銀髯似戟，紅顏如煉，風流依舊。", 
      "野□晴初，隴梅花下，玉笙吹酒。", 
      "悵今年又是，題箋寄遠，倩傳杯手。"
    ], 
    "rhythmic": "水龍吟"
  }, 
  {
    "author": "盧祖皋", 
    "paragraphs": [
      "錦雲香滿鏡，岸巾橫笛，浮醉一舟輕。", 
      "別愁縈短鬢，晚涼池閣，此地忽逢迎。", 
      "柄圓敧綠，倚風流、還恁娉婷。", 
      "憑畫闌，嫣然輸笑，無語寄心情。", 
      "盈盈。", 
      "露華勻玉，日影酣紅，記晚妝慵整。", 
      "還暗驚、人間離合，羞對池萍。", 
      "三年一覺西湖夢，又等閒、金井秋聲。", 
      "銷魂久，夜深月冷風清。"
    ], 
    "rhythmic": "渡江雲", 
    "tags": [
      "西湖"
    ]
  }, 
  {
    "author": "盧祖皋", 
    "paragraphs": [
      "玉肌翠袖，較似酴醿瘦。", 
      "幾度薰醒夜窗酒。", 
      "問炎洲何事，得許清涼，塵不到，一段冰壺翦就。", 
      "晚來庭戶悄，暗數流光，細拾芳英黯回首。", 
      "念日暮江東，偏爲魂銷，人易老、幽韻清標似舊。", 
      "正簟紋如水帳如煙，更奈向，月明露濃時候。"
    ], 
    "rhythmic": "洞仙歌"
  }, 
  {
    "author": "盧祖皋", 
    "paragraphs": [
      "月痕霜暈，雪染冰裁翦。", 
      "車馬塵中甚曾見。", 
      "自揚州吟罷，踏遍西湖，堪愛處，偏是情高韻遠。", 
      "冷香驚夢破，姑射人歸，圖畫空遺舊妝面。", 
      "問何事東君，先與春心，還又是、容易飛花片片。", 
      "對暮寒修竹哽無言，更畫角層城，夜聞吹怨。"
    ], 
    "rhythmic": "洞仙歌", 
    "tags": [
      "西湖"
    ]
  }, 
  {
    "author": "盧祖皋", 
    "paragraphs": [
      "東樓佳麗，縹緲風煙表。", 
      "幻得樓山更深窈。", 
      "有蒼崖喬木，石磴鳴泉，塵不到，掩映十洲三島。", 
      "平生丘壑趣，圭袞何心，自是清時重元老。", 
      "想月下雲根，鶴唳猿吟，人猶道、作計歸遊太早。", 
      "待他年功退學商顏，卻旋種木奴，緩尋瑤草。"
    ], 
    "rhythmic": "洞仙歌"
  }, 
  {
    "author": "盧祖皋", 
    "paragraphs": [
      "梅窗雪屋，還賦蓬仙壽。", 
      "聞說今年勝於舊。", 
      "有芝書催下，竹史頒春，山好處，留待文章太守。", 
      "商霖消息近，縹緲閒雲，一笑無心又出岫。", 
      "縱高臥十年，八帙初開，天未許、閒向人間袖手。", 
      "問西州千騎幾時來，對月鶴霜猿，也教知否。"
    ], 
    "rhythmic": "洞仙歌"
  }, 
  {
    "author": "盧祖皋", 
    "paragraphs": [
      "扁舟入浙，便有家山意。", 
      "全勝軺車駕邊地。", 
      "愛官塵不到，書眼爭明，稱壽處，春傍梅花影裏。", 
      "平生丘壑志，未老求閒，天亦徘徊就歸計。", 
      "想疊嶂雙溪，千騎弓刀，渾不似、白石山中勝趣。", 
      "怕竹屋梅窗欲成時，又飛詔東山，謝公催起。"
    ], 
    "rhythmic": "洞仙歌"
  }, 
  {
    "author": "盧祖皋", 
    "paragraphs": [
      "疏雨過，芳節到戎葵。", 
      "纏臂細交紋線縷，稱身初試碧綃衣。", 
      "閒步小亭池。", 
      "花下意，脈脈有誰知。", 
      "試把花梢和恨數，因看胡蝶著雙飛。", 
      "凝扇立多時。"
    ], 
    "rhythmic": "望江南・憶江南"
  }, 
  {
    "author": "盧祖皋", 
    "paragraphs": [
      "南館西池迎笑處，輕行不耐冰綃。", 
      "粉香飛過碧闌橋。", 
      "芙蕖爭態度，楊柳學飄搖。", 
      "醉裏鸞飆乘月去，碧雲依舊迢迢。", 
      "深情誰爲寄嬌嬈。", 
      "簟紋風外展，香篆過邊銷。"
    ], 
    "rhythmic": "臨江仙"
  }, 
  {
    "author": "盧祖皋", 
    "paragraphs": [
      "洞府堂深花氣滿，娉婷綠展紅圍。", 
      "箇中年少出瓊姬。", 
      "雙籠金約腕，獨把玉參差。", 
      "子晉臺前無鶴馭，人間空有清詩。", 
      "何如嬌小貯簾帷。", 
      "仙風知有待，涼月漸當時。"
    ], 
    "rhythmic": "臨江仙"
  }, 
  {
    "author": "盧祖皋", 
    "paragraphs": [
      "跨鶴雲間猶未久，風流全勝年時。", 
      "喚回和氣上梅枝。", 
      "酒邊春市動，琴外畫簾垂。", 
      "長是細吟攻愧壽，還歌連桂新詞。", 
      "早催鳧舄向南飛。", 
      "一官傳鼎鼐，四海看壎篪。"
    ], 
    "rhythmic": "臨江仙"
  }, 
  {
    "author": "盧祖皋", 
    "paragraphs": [
      "湘筠展夢，還是帶恨敧枕。", 
      "對千頃、風荷涼豔，水竹清陰。", 
      "半掩龜紗，幾回小語月華侵。", 
      "娉婷何處，回首畫橋，朱戶沈沈。", 
      "聞道近時，題紅傳素，長是沾襟。", 
      "想當日、冰弦彈斷，總廢清音。", 
      "準擬歸來，扇鸞釵鳳巧相尋。", 
      "如今無奈，七十二峯，劃地雲深。"
    ], 
    "rhythmic": "醜奴兒慢・採桑子慢"
  }, 
  {
    "author": "盧祖皋", 
    "paragraphs": [
      "汀蓮凋晚豔，又蘋末、起秋風。", 
      "漫搔首徐吟，微雲河漢，疏雨梧桐。", 
      "飄零倦尋酒盞，記那回、歌管小樓中。", 
      "玉果蛛絲暗卜，細釵蟬鬢輕籠。", 
      "吳雲別後重重。", 
      "涼宴幾時同。", 
      "縱人間信有，犀靈鵲喜，密意難通。", 
      "雙星分攜最苦，唸經年、猶有一相逢。", 
      "寂寞橋邊舊月，可堪頻照西東。"
    ], 
    "rhythmic": "木蘭花慢"
  }, 
  {
    "author": "盧祖皋", 
    "paragraphs": [
      "灑窗聲未定，怪襟袖、峭寒欺。", 
      "漸邑界空明，山河表裏，玉幻瓊移。", 
      "天邊佔春最早，萬花中、不遣一塵飛。", 
      "清想吟鞭瘦倚，醉憐歌錦紅圍。", 
      "誰知。", 
      "未去心期。", 
      "慵酒更慵詩。", 
      "算可人惟有，光浮茗碗，香浸梅枝。", 
      "長安又驚歲換，笑吹來、空點發成絲。", 
      "一舸滄江浩渺，幾回歸夢參差。"
    ], 
    "rhythmic": "木蘭花慢"
  }, 
  {
    "author": "盧祖皋", 
    "paragraphs": [
      "嫩寒催客棹，載酒去、載詩歸。", 
      "正紅葉漫山，清泉漱石，多少心期。", 
      "三生溪橋話別，悵薜蘿、猶惹翠雲衣。", 
      "不似今番醉夢，帝城幾度斜暉。", 
      "鴻飛。", 
      "煙水瀰瀰。", 
      "回首處，只君知。", 
      "念吳江鷺憶，孤山鶴怨，依舊東西。", 
      "高峯夢醒雲起，是瘦吟、窗底憶君時。", 
      "何日還尋後約，爲餘先寄梅枝。"
    ], 
    "rhythmic": "木蘭花慢"
  }, 
  {
    "author": "盧祖皋", 
    "paragraphs": [
      "翠陰春晝永，乍簾幕、暖飄香。", 
      "正玉節來歸，斑衣戲舞，□□熒煌。", 
      "椿期始開九秩，看芝蘭、奕葉早傳芳。", 
      "都把一門瑞氣，釀成九醞霞觴。", 
      "相將。", 
      "詔墨趣星郎。", 
      "樂事未渠央。", 
      "漸錦封鸞誥，魚軒象服，爭賁萱堂。", 
      "西池獻桃未熟，醉西湖、日日想偏長。", 
      "紫燕黃鸝院落，牡丹紅藥時光。"
    ], 
    "rhythmic": "木蘭花慢", 
    "tags": [
      "西湖"
    ]
  }, 
  {
    "author": "盧祖皋", 
    "paragraphs": [
      "向蒲江佳處，報新葺、小亭軒。", 
      "有碧嶂青池，幽花瘦竹，白鷺蒼煙。", 
      "年華再周甲子，對黃庭、心事只け然。", 
      "都佔壺天歲月，便成行地神仙。", 
      "十年。", 
      "微祿縈牽。", 
      "夢繞浙東船。", 
      "更吾廬才喜，籓籬盡剖，門巷初全。", 
      "何時歸來拜壽，盡團欒、笑語玉尊前。", 
      "吟寄疏梅驛外，思隨飛雁行邊。"
    ], 
    "rhythmic": "木蘭花慢"
  }, 
  {
    "author": "盧祖皋", 
    "paragraphs": [
      "午睡醒來策瘦筇。", 
      "幾痕茸綠徑苔封。", 
      "石榴初□舞裙紅。", 
      "中酒情懷滋味薄，肥梅天氣帶衣慵。", 
      "日長門巷雨餘風。"
    ], 
    "rhythmic": "浣溪沙"
  }, 
  {
    "author": "盧祖皋", 
    "paragraphs": [
      "續續露蛩鳴，索索風梧語。", 
      "瘦骨從來不奈秋，一夜秋如許。", 
      "簟冷捲風漪，髻滑拋雲縷。", 
      "展轉無人共此情，畫角吹殘雨。"
    ], 
    "rhythmic": "卜算子"
  }, 
  {
    "author": "盧祖皋", 
    "paragraphs": [
      "雙鬢晚風前，一笛秋雲外。", 
      "木葉飛時看好山，山亦於人耐。", 
      "意到偶題詩，飲少先成醉。", 
      "笑折花枝步短檐，此意無人會。"
    ], 
    "rhythmic": "卜算子"
  }, 
  {
    "author": "盧祖皋", 
    "paragraphs": [
      "佩解洛波遙，弦冷湘江渺。", 
      "月底盈盈誤不歸，獨立風塵表。", 
      "窗綺護幽妍，瓶玉扶輕嫋。", 
      "別後知誰語素心，寂寞山寒峭。"
    ], 
    "rhythmic": "卜算子"
  }, 
  {
    "author": "盧祖皋", 
    "paragraphs": [
      "寒谷耿春姿，遙夜乘幽興。", 
      "憶得和香載月歸，醉裏清魂醒。", 
      "霜月解隨人，不解將疏影。", 
      "想見江南萬斛愁，雲臥衣裳冷。"
    ], 
    "rhythmic": "卜算子"
  }, 
  {
    "author": "盧祖皋", 
    "paragraphs": [
      "盤谷居成，輞川圖就，便從鷗鷺尋盟。", 
      "泛溪窈窕，遊釣寄高情。", 
      "尚憶兒童舊地，疏簾外、煙雨新晴。", 
      "微吟罷，漁歌響答，欸乃醉中聽。", 
      "蓬瀛。", 
      "歸計早，下帆坐閱，濤浪堪驚。", 
      "愛閒身長佔，風澹波平。", 
      "夜雪何時訪戴，梅花下、同款柴扃。", 
      "還知否，清時未許，野渡有舟橫。"
    ], 
    "rhythmic": "滿庭芳"
  }, 
  {
    "author": "盧祖皋", 
    "paragraphs": [
      "暖入新梢風又起。", 
      "鞦韆外、霧縈絲細。", 
      "鳩侶寒輕，燕泥香重，人在杏花窗裏。", 
      "十二銀屏山四倚。", 
      "春醪困、共篝瀋水。", 
      "卻說當時，柳啼花怨，魂夢爲君迢遞。"
    ], 
    "rhythmic": "夜行船"
  }, 
  {
    "author": "盧祖皋", 
    "paragraphs": [
      "江南秋欲遍。", 
      "正蓴際鱸分，酒邊螯薦。", 
      "青林雁霜淺。", 
      "問風流何事，試華偏晚。", 
      "凌波步遠。", 
      "誤池館、薰風笑宴。", 
      "夢迴時，細翦荷衣，尚倚半酣妝面。", 
      "深院。", 
      "綺霞低映，步障橫陳，暮天慵倦。", 
      "無言笑倩。", 
      "尊前恨，仗誰遣。", 
      "似重來鶴馭，錦城依舊，無復仙風宛轉。", 
      "念疏星澹月，長眉甚時再見。"
    ], 
    "rhythmic": "瑞鶴仙"
  }, 
  {
    "author": "盧祖皋", 
    "paragraphs": [
      "芙蓉香卸桐陰薄。", 
      "水窗未雨涼先覺。", 
      "何處理秋裳。", 
      "月高砧杵長。", 
      "袂羅新恨悄。", 
      "展轉屏山曉。", 
      "長是捲簾時。", 
      "翠禽相對飛。"
    ], 
    "rhythmic": "菩薩蠻"
  }, 
  {
    "author": "盧祖皋", 
    "paragraphs": [
      "燭房花幌參差見。", 
      "疏簾鎮日縈愁眼。", 
      "巫峽小山屏。", 
      "夢雲猶未成。", 
      "帶霜邊雁落。", 
      "雙字宮羅薄。", 
      "二十四闌干。", 
      "夜來相對寒。"
    ], 
    "rhythmic": "菩薩蠻"
  }, 
  {
    "author": "盧祖皋", 
    "paragraphs": [
      "翠樓十二闌干曲。", 
      "雨痕新染蒲桃綠。", 
      "時節又黃昏。", 
      "東風深閉門。", 
      "玉簫吹未徹。", 
      "窗影梅花月。", 
      "無語只低眉。", 
      "閒拈雙荔枝。"
    ], 
    "rhythmic": "菩薩蠻"
  }, 
  {
    "author": "盧祖皋", 
    "paragraphs": [
      "寒叢弄日，寶鈿承露，籬落亭亭相倚。", 
      "當年彭澤未歸來，料獨抱、幽香一世。", 
      "疏風冷雨，澹煙殘照，日日重陽天氣。", 
      "帽檐已是半敧斜，問甕裏、新篘熟未。"
    ], 
    "rhythmic": "鵲橋仙"
  }, 
  {
    "author": "盧祖皋", 
    "paragraphs": [
      "槐陰閟暑，荷風清夢，滿院雙成儔侶。", 
      "階庭一笑玉蘭新，把酒更、重逢初度。", 
      "丹書漫啓，青雲垂上，莫忘八篇奇語。", 
      "功成休駕玉霄雲，且長佔、赤城佳處。"
    ], 
    "rhythmic": "鵲橋仙"
  }, 
  {
    "author": "盧祖皋", 
    "paragraphs": [
      "澄江曉碧，君山秋靜，人與江山俱秀。", 
      "最聲吹下紫泥封，看宣獻、風流依舊。", 
      "□袍對引，魚軒徐駕，小隊旌旗陪後。", 
      "萬家指點壽星明，更把菊、登高時候。"
    ], 
    "rhythmic": "鵲橋仙"
  }, 
  {
    "author": "盧祖皋", 
    "paragraphs": [
      "怪西風、曉來敧帽，年華還是重九。", 
      "天機袞袞山新瘦，客子情懷誰剖。", 
      "微雨後。", 
      "更雁帶邊寒，嫋嫋欺羅袖。", 
      "慵荷倦柳。", 
      "悄不似黃花，田田照眼，風味盡如舊。", 
      "登臨地，寂寞崇臺最久。", 
      "闌干幾度搔首。", 
      "翻雲覆雨無窮事，流水斜陽知否。", 
      "吟未就。", 
      "但衰草荒煙，商略愁時候。", 
      "閒愁浪有。", 
      "總輸與淵明，東籬醉舞，身世付杯酒。"
    ], 
    "rhythmic": "摸魚兒"
  }, 
  {
    "author": "盧祖皋", 
    "paragraphs": [
      "驕嘶破清曉，分恨臨期。", 
      "花下恁月明知。", 
      "餘光是處散離思，最憐香靄霏霏。", 
      "牽衣搵彈淚，問悽風愁露，劃地東西。", 
      "留鞭換佩，怕匆匆、已是遲遲。", 
      "涼怯幾番羅袂，還燕別文樑，螢點書幃。", 
      "一自秋娘迢遞，黃金對酒，爭忍輕揮。", 
      "新來院落，雁難尋、簾幕長垂。", 
      "怕凋梧敲徑，驚回舊夢，應也顰眉。"
    ], 
    "rhythmic": "夜飛鵲慢"
  }, 
  {
    "author": "盧祖皋", 
    "paragraphs": [
      "虹雨才收，正抱葉殘蟬，漸老雲木。", 
      "銀漢飛星，玉壺零露，萬里素秋如沐。", 
      "倚顰抱獨。", 
      "盼嬌曾記郎心目。", 
      "向豔歌偏愛，賦情多處寄衷曲。", 
      "淒涼漫有，舊月闌干，夜涼無因，重照頹玉。", 
      "扇紈收、鸞孤蠹損，一番愁緒黯相觸。", 
      "回首寒雲空雁足。", 
      "露井零亂，已是負了桐陰，可堪輕誤，滿籬種菊。"
    ], 
    "rhythmic": "秋霽"
  }, 
  {
    "author": "盧祖皋", 
    "paragraphs": [
      "清尊黃菊紅萸佩。", 
      "兩度雲巖醉。", 
      "帽檐今日更清狂。", 
      "冷雨疏風、著意過重陽。", 
      "故宮歷歷遺煙樹。", 
      "往事知何處。", 
      "漫山秋色好題詩。", 
      "吟罷闌干、獨自立多時。"
    ], 
    "rhythmic": "虞美人"
  }, 
  {
    "author": "盧祖皋", 
    "paragraphs": [
      "小閣騰騰人似醉。", 
      "鳴階簌簌霜林墜。", 
      "起向樓頭看雪意。", 
      "雲猶未。", 
      "雁聲一片江風起。", 
      "官裏從容何日是。", 
      "偷閒著便尋幽事。", 
      "見說小橋清淺水。", 
      "梅欲蕊。", 
      "吟邊陡覺添風味。"
    ], 
    "rhythmic": "漁家傲"
  }, 
  {
    "author": "盧祖皋", 
    "paragraphs": [
      "檐玉敲寒聲不定。", 
      "水仙瓶裏梅相映。", 
      "半縷篝香雲欲暝。", 
      "窗幾靜。", 
      "月華時送琅玕影。", 
      "不用五湖尋小艇。", 
      "吾廬剩有閒風景。", 
      "薄醉起來行蘚徑。", 
      "多幽興。", 
      "悠然一霎風吹醒。"
    ], 
    "rhythmic": "漁家傲"
  }, 
  {
    "author": "盧祖皋", 
    "paragraphs": [
      "白石山中風景異。", 
      "先生日日懷歸計。", 
      "何事黃岡飛雪地。", 
      "偏著意。", 
      "畫堂卻爲東坡起。", 
      "人說前身坡老是。", 
      "文章氣節渾相似。", 
      "只待鼎彝勳業遂。", 
      "梅花外。", 
      "歸來長向山中醉。"
    ], 
    "rhythmic": "漁家傲"
  }, 
  {
    "author": "盧祖皋", 
    "paragraphs": [
      "傳得西林一派清。", 
      "年華垂過欠官稱。", 
      "居無多地花常好，客有來時鶴自鳴。", 
      "分蕊館，駐箳星。", 
      "齊眉相對眼尤明。", 
      "弄孫教子婆娑醉，歲歲疏梅入壽觥。"
    ], 
    "rhythmic": "醉梅花・鷓鴣天"
  }, 
  {
    "author": "盧祖皋", 
    "paragraphs": [
      "挽住風前柳。", 
      "問鴟夷、當日扁舟，近曾來否。", 
      "月落潮生無限事，零亂茶煙未久。", 
      "漫留得、蓴鱸依舊。", 
      "可是從來功名誤，撫荒祠、誰繼風流後。", 
      "今古恨，一搔首。", 
      "江涵雁影梅花瘦。", 
      "四無塵、雪飛風起，夜窗如晝。", 
      "萬里乾坤清絕處，付與漁翁釣叟。", 
      "又恰是、題詩時候。", 
      "猛拍闌干呼鷗鷺，道他年、我亦垂綸手。", 
      "飛過我，共尊酒。"
    ], 
    "rhythmic": "賀新郎"
  }, 
  {
    "author": "盧祖皋", 
    "paragraphs": [
      "幾葉凋楓，半篙寒日，傍橋系船。", 
      "愛洞門深鎖，人間福地，雙溪分佔，天上星躔。", 
      "破帽敧寒，短鞭敲月，此地經行知幾年。", 
      "空贏得，似沈郎消瘦，還欠詩篇。", 
      "沙鷗伴我愁眠。", 
      "向水驛風亭紅蓼邊。", 
      "有村醪可飲，且須同醉，溪魚堪鱠，切莫論錢。", 
      "笠澤波頭，垂虹橋上，橙蟹肥時霜滿天。", 
      "相隨否，算江南江北，惟有君閒。"
    ], 
    "rhythmic": "沁園春"
  }, 
  {
    "author": "盧祖皋", 
    "paragraphs": [
      "臺色齊輝，一點長庚，夜來更明。", 
      "漸日添宮線，功催補袞，春回梅萼，香趁調羹。", 
      "鶴禁班高，槐庭恩重，八帙駸駸人共榮。", 
      "誰知道，縱身居公輔，心似書生。", 
      "東樓見說初成。", 
      "有簾卷江山萬里橫。", 
      "想高情長羨，碧雲出處，清時未計，綠野經營。", 
      "東閣郎君，南宮進士，管領孫枝扶壽觥。", 
      "齊眉醉，笑尊前樂事，真個全並。"
    ], 
    "rhythmic": "沁園春"
  }, 
  {
    "author": "盧祖皋", 
    "paragraphs": [
      "十頃涵空碧。", 
      "畫圖中、崢嶸幻玉，亂零吹璧。", 
      "倚遍危闌吟不盡，把酒風前岸幘。", 
      "記當日、西湖爲客。", 
      "誰翦吳淞江上水，笑乾坤、奇事成兒劇。", 
      "還照我，夜窗白。", 
      "崇臺目斷清無極。", 
      "引枝筇、瓊瑤步軟，印登臨屐。", 
      "娃館娉婷知何在，淚粉愁濃恨積。", 
      "故化作、飛花狼籍。", 
      "舊事悠悠渾莫問，有玉蟾、醉裏曾相識。", 
      "聊伴我，夜吹笛。"
    ], 
    "rhythmic": "賀新郎", 
    "tags": [
      "西湖"
    ]
  }, 
  {
    "author": "盧祖皋", 
    "paragraphs": [
      "萬里岷峨路。", 
      "笑歸來、野逸蕭閒，舊時風度。", 
      "玉陛金閨春引處，遲卻京華步武。", 
      "漫贏得、西湖佳趣。", 
      "香篆琴絲簾影外，有朝雲、夜月和鷗鷺。", 
      "都辨我，醉中句。", 
      "飛鳧又報匡廬去。", 
      "怕赤霄、班裏依然，有人留取。", 
      "頭黑功名渾好在，漫浪從渠賦予。", 
      "但愛我、襟期相遇。", 
      "滿把一觴爲君壽，有風荷、萬頃搖清暑。", 
      "聊爲此，釂金縷。"
    ], 
    "rhythmic": "賀新郎", 
    "tags": [
      "廬山", 
      "西湖"
    ]
  }, 
  {
    "author": "盧祖皋", 
    "paragraphs": [
      "夢迴金井卸梧桐。", 
      "嘶馬帶疏鍾。", 
      "草面露痕濃。", 
      "漸薄袖、清寒暗通。", 
      "天低絳闕，雲浮碧海，殘月尚朦朧。", 
      "吹面桂花風。", 
      "峭不似、紅塵道中。"
    ], 
    "rhythmic": "太常引"
  }, 
  {
    "author": "盧祖皋", 
    "paragraphs": [
      "露華深釀古香濃。", 
      "一樹□雲叢。", 
      "窗間試與，閒培秋事，聊寄幽悰。", 
      "鉤簾靜對西風晚，塵外小房櫳。", 
      "輕陰澹日，淺寒清月，想見山中。"
    ], 
    "rhythmic": "小闌干・少年遊"
  }, 
  {
    "author": "盧祖皋", 
    "paragraphs": [
      "惜春心。", 
      "步花陰。", 
      "怕春深。", 
      "風揚遊絲吹落絮，滿園林。", 
      "日長簾幕沈沈。", 
      "朱闌畔、斜嚲瓊簪。", 
      "笑摘梨花閒照水，貼眉心。"
    ], 
    "rhythmic": "倚闌令・春光好"
  }, 
  {
    "author": "盧祖皋", 
    "paragraphs": [
      "樓倚晴空，炎雲淨、晚來風力。", 
      "滄海外、等閒吹上，滿輪寒璧。", 
      "河漢低垂天欲近，乾坤浩蕩秋無極。", 
      "憑闌干、衣袂拂青冥，知何夕。", 
      "登眺地，追疇昔。", 
      "吳越事，皆陳跡。", 
      "對清光祗有，醉吟消得。", 
      "萬古悠悠惟月在，浮生袞袞空頭白。", 
      "自騎鯨、仙去有誰知，遙相憶。"
    ], 
    "rhythmic": "滿江紅"
  }, 
  {
    "author": "盧祖皋", 
    "paragraphs": [
      "擬問扁舟，歸來趁、蓬萊壽席。", 
      "還又向、月城迢遞，歲寒爲客。", 
      "多竹襟期居已就，一川圖畫□堪覓。", 
      "想玉笙、霜鶴擁蹁躚，真仙伯。", 
      "身早退，頭翻黑。", 
      "心最懶，閒偏適。", 
      "更新來膝下，始看袍色。", 
      "安石正多人望在，子公何用緘書立。", 
      "但年年、把酒爲梅花，尋消息。"
    ], 
    "rhythmic": "滿江紅"
  }, 
  {
    "author": "盧祖皋", 
    "paragraphs": [
      "千載風雲，慶符良月先呈瑞。", 
      "舊家陰郭帝恩濃，圭袞公侯地。", 
      "不道蟬聯鼎貴。", 
      "對秋燈、依然風味。", 
      "紫囊歸去，綠野閒來，青氈都未。", 
      "琴鶴相隨，小山花竹便幽意。", 
      "滿襟和氣是藏春，日覺詩名起。", 
      "已動金甌姓字。", 
      "早梅□，□□□□。", 
      "□□□□，□□□□，□□□□。"
    ], 
    "rhythmic": "燭影搖紅"
  }, 
  {
    "author": "盧祖皋", 
    "paragraphs": [
      "五雲騰曉。", 
      "望凝香畫戟，恍然蓬島。", 
      "玉露冰壺，照神仙風表。", 
      "詩書坐嘯。", 
      "喚淮楚、滿城春好。", 
      "雨谷催耕，風簾戲鼓，家家歡笑。", 
      "南湖細吟未了。", 
      "看金蓮夜直，丹鳳飛詔。", 
      "鬢影青青，辦功名多少。", 
      "持杯滿釂。", 
      "聽千里、載歌難老。", 
      "試問尊前，蟠桃次第，紅芳猶小。"
    ], 
    "rhythmic": "月城春・四犯翦梅花"
  }, 
  {
    "author": "盧祖皋", 
    "paragraphs": [
      "六鶴飛來鬆帳曉，菊遲梅早年光。", 
      "西池移宴到萱堂。", 
      "笙簫清弄玉，環佩暖回香。", 
      "未問誥花金五色，新來樂事難量。", 
      "雙添雛鳳趁稱觴。", 
      "爭書八十字，分抱綵衣旁。"
    ], 
    "rhythmic": "臨江仙"
  }, 
  {
    "author": "盧祖皋", 
    "paragraphs": [
      "春色元無主。", 
      "荷東君、著意看承，等閒分付。", 
      "多少無情風與浪，又那更、蝶欺蜂妒。", 
      "算燕雀、眼前無數。", 
      "從便簾櫳能愛護，到如今、已是成遲暮。", 
      "芳草碧，遮歸路。", 
      "看看做到難言處。", 
      "怕宣郎、輕轉旌旗，易歌襦褲。", 
      "月滿西樓絃索靜，雲蔽崑城閬府。", 
      "便恁地、一帆輕舉。", 
      "獨倚闌干愁拍碎，慘玉容、淚眼如紅雨。", 
      "去與住，兩難訴。"
    ], 
    "rhythmic": "賀新郎"
  }, 
  {
    "author": "孫居敬", 
    "paragraphs": [
      "宿酲初愈。", 
      "更花焰頻催，葉蕉重舉。", 
      "濃露沾叢，薰風入樾，黃葉馬頭飛舞。", 
      "夢結尚依征旆，笛怨誰教漁譜。", 
      "村路轉，見寒機燈在，晨炊人語。", 
      "無據。", 
      "堪恨處。", 
      "殘月滿襟，不念人羈旅。", 
      "天接山光，雲拖雁影，多少別離情緒。", 
      "繡被香溫密疊，羅帕粉痕重護。", 
      "這滋味，最不堪兩鬢，菱花羞覷。"
    ], 
    "rhythmic": "喜遷鶯"
  }, 
  {
    "author": "孫居敬", 
    "paragraphs": [
      "觸事老來情緒懶，西湖債未曾還。", 
      "試呼小艇訪孤山。", 
      "昔年鷗鶴侶，總笑鬢斕斑。", 
      "仙去坡翁山耐久，煙霏空翠憑闌。", 
      "日斜尚覺酒腸寬。", 
      "水雲天共色，欸乃一聲間。"
    ], 
    "rhythmic": "臨江仙", 
    "tags": [
      "西湖"
    ]
  }, 
  {
    "author": "孫居敬", 
    "paragraphs": [
      "摘索枝頭何處玉，吹來萬里春風。", 
      "須臾陸地遍芙蓉。", 
      "珠簾和氣撲，一笑奪爐紅。", 
      "文字紅裙相間出，主人鐘鼎仙翁。", 
      "清談雋語與香濃。", 
      "太平歡意遠，人在玉壺中。"
    ], 
    "rhythmic": "臨江仙"
  }, 
  {
    "author": "孫居敬", 
    "paragraphs": [
      "風月爲佳節。", 
      "更湖光、平鋪十里，水晶宮闕。", 
      "若向孤山邀俗駕，只恐梅花悽咽。", 
      "有圖畫、天然如揭。", 
      "好看騷人冰雪句，走龍蛇、醉墨成三絕。", 
      "塵世事，謾如發。", 
      "真須腳踏層冰滑。", 
      "倚高寒、身疑羽化，水平天闊。", 
      "目送雲邊雙白鷺，杳杳衝煙出沒。", 
      "□□□、□□□□。", 
      "喚醒兒曹樑甑夢，把逍遙、齊物從頭說。", 
      "洗夜光，弄明月。"
    ], 
    "rhythmic": "賀新郎"
  }, 
  {
    "author": "孫居敬", 
    "paragraphs": [
      "王孫去後幾時歸。", 
      "音信全稀。", 
      "綠痕染遍天涯草，更小紅、已破桃枝。", 
      "此恨無人共說，夢迴月滿樓時。", 
      "只應明月照心期。", 
      "一向舒眉。", 
      "若還早遂藍橋約，更不舉、玉盞東西。", 
      "怎望黃金屋貯，只圖誇道于飛。"
    ], 
    "rhythmic": "風入松"
  }, 
  {
    "author": "孫居敬", 
    "paragraphs": [
      "畫樑燕子報新歸。", 
      "好語全稀。", 
      "庭芳侵亞紅相對，卻羞見、蕊蕊枝枝。", 
      "說與吹簫舊侶，癡心指望多時。", 
      "朝雲暮雨失歡期。", 
      "碧畫誰眉。", 
      "凝愁立處桐陰轉，又還是、紅日將西。", 
      "謾道梅花紙帳，鴛鴦終待雙飛。"
    ], 
    "rhythmic": "風入松"
  }, 
  {
    "author": "孫居敬", 
    "paragraphs": [
      "買斷一川雲，團結樵歌漁笛。", 
      "莫向此中輕說，污天然寒碧。", 
      "短蓬穿菊更移棖，香滿不須摘。", 
      "搔首斷霞夕影，散銀原千尺。"
    ], 
    "rhythmic": "好事近"
  }, 
  {
    "author": "孫居敬", 
    "paragraphs": [
      "翠幄輕寒護夜，寒妝靚暖宜春。", 
      "酒籌詩令逐時新。", 
      "仙佩朋簪清興。", 
      "鳳炬呈妍粟粟，水仙照座盈盈。", 
      "約君策馬賀昇平。", 
      "回首尊前風韻。"
    ], 
    "rhythmic": "西江月"
  }, 
  {
    "author": "鄭夢協", 
    "paragraphs": [
      "大江流日夜，客心愁、不禁晚來風。", 
      "把英雄□氣，興衰餘事，吹散無蹤。", 
      "但有山圍故國，依舊夕陽中。", 
      "直北神州路，幾點飛鴻。", 
      "欲問周郎赤壁，嘆沙沈斷戟，煙鎖艨艟。", 
      "聽波聲如語，空亂荻花叢。", 
      "甚雲間、平安信少，到黃昏、偏映落霞紅。", 
      "蓴鱸美，扁舟歸去，相伴漁翁。"
    ], 
    "rhythmic": "八聲甘州"
  }, 
  {
    "author": "真德秀", 
    "paragraphs": [
      "兩岸月橋花半吐。", 
      "紅透肌香，暗把遊人誤。", 
      "盡道武陵溪上路。", 
      "不知迷入江南去。", 
      "先自冰霜真態度。", 
      "何事枝頭，點點胭脂污。", 
      "莫是東君嫌淡素。", 
      "問花花又嬌無語。"
    ], 
    "rhythmic": "蝶戀花"
  }, 
  {
    "author": "留元剛", 
    "paragraphs": [
      "風送清篙，沿流溯、武夷九曲。", 
      "回首處，虹橋無復，幔亭遺屋。", 
      "翠壁雲屏臨釣石，銀河雪瀑飛寒玉。", 
      "想當年、鐵笛倚林吹，秋空綠。", 
      "褰荇帶，搘筇竹。", 
      "披荷芰，餐椒菊。", 
      "問丹崖碧嶺，底堪重辱。", 
      "青笈不妨娛老眼，烏靴未許污吾足。", 
      "恰仙遊、一枕夢醒來，胡麻熟。"
    ], 
    "rhythmic": "滿江紅"
  }, 
  {
    "author": "熊節", 
    "paragraphs": [
      "麒麟早貴掛朝冠。", 
      "自合侍金鑾。", 
      "收拾經綸事業，從容遊戲人間。", 
      "祗今侍彩，符分楚甸，名在蓬山。", 
      "直待疏封大國，秋光長映朱顏。"
    ], 
    "rhythmic": "朝中措"
  }, 
  {
    "author": "範炎", 
    "paragraphs": [
      "襟韻何如，文雅風流，王謝輩人。", 
      "問傳家何物，多書插架，放懷無可，有酒盈樽。", 
      "一詠一談，悠然高致，似醉當年曲水春。", 
      "還知否，壯胸中萬卷，筆下千軍。", 
      "門前我有佳賓。", 
      "但明月、清風更此君。", 
      "喜西廬息駕，心間勝日，東皇倚杖，目送行雲。", 
      "聞道君王，玉堂佳處，欲詔長楊奏賦孫。", 
      "功名看，一枝丹桂，兩樹靈椿。"
    ], 
    "rhythmic": "沁園春"
  }, 
  {
    "author": "汪相如", 
    "paragraphs": [
      "指點縠江水，遙認作瓊醅。", 
      "介公眉壽，年年傾入紫霞杯。", 
      "壽與江流無盡，人在壺天不老，談笑領春回。", 
      "昨夜瞻南極，列宿拱中臺。", 
      "補天工，取日手，濟時材。", 
      "不應勇退，歸來綠野宴瑤臺。", 
      "天要先生調燮，人要先生休養，虛左待重來。", 
      "再捧長生籙，依舊面三槐。"
    ], 
    "rhythmic": "水調歌・水調"
  }, 
  {
    "author": "張敬齋", 
    "paragraphs": [
      "卓煢歐陽子，是江山、毓秀鍾靈，異才間世。", 
      "恰則韶光三月暮，蓂葉堯階有四。", 
      "正天啓、懸弧盛事。", 
      "金鴨亭亭書雲篆，散非煙、南極真仙至。", 
      "來爲爾，薦嘉瑞。", 
      "神清洞府丹書字。", 
      "擁笙歌、綺席高張，更羅珠翠。", 
      "個里長春人不老，仙籍玉環暗記。", 
      "但判取、醄醄沈醉。", 
      "擬作新詩八千首，待一年、一獻稱俾爾。", 
      "耆而艾，昌而熾。"
    ], 
    "rhythmic": "賀新郎"
  }, 
  {
    "author": "徐照", 
    "paragraphs": [
      "雨多庭石上苔文。", 
      "門外春光老幾分。", 
      "爲把舊書藏寶帶，誤翻殘酒溼綃裙。", 
      "風頭花片難裝綴，愁裏鶯聲怯聽聞。", 
      "恰似翦刀裁破恨，半隨妾處半隨君。"
    ], 
    "rhythmic": "瑞鷓鴣"
  }, 
  {
    "author": "徐照", 
    "paragraphs": [
      "簾影篩金線，爐煙篆翠絲。", 
      "菰芽新出滿盆池。", 
      "喚起玉瓶添水、養魚兒。", 
      "意取釵蟲碧，慵梳髻翅垂。", 
      "相思無處說相思。", 
      "笑把畫羅小扇、覓春詞。"
    ], 
    "rhythmic": "南歌子"
  }, 
  {
    "author": "徐照", 
    "paragraphs": [
      "綠圍紅繞。", 
      "一枕屏山曉。", 
      "怪得今朝偏起早。", 
      "笑道牡丹開了。", 
      "迎人捲上珠簾，小螺未拂眉尖。", 
      "貪教玉籠鸚鵡，楊花飛滿妝奩。"
    ], 
    "rhythmic": "清平樂"
  }, 
  {
    "author": "徐照", 
    "paragraphs": [
      "綠楊庭戶靜沈沈。", 
      "楊花吹滿襟。", 
      "晚來閒向水邊尋。", 
      "驚飛雙浴禽。", 
      "分別後，忍登臨。", 
      "暮寒天氣陰。", 
      "妾心移得在君心。", 
      "方知人恨深。"
    ], 
    "rhythmic": "阮郎歸"
  }, 
  {
    "author": "徐照", 
    "paragraphs": [
      "螢飛月裏無光色。", 
      "波水不搖樓影直。", 
      "每憐宿粉涴啼痕，懶把舊書觀字跡。", 
      "枯荷露重時聞滴。", 
      "君夢不來誰阻隔。", 
      "妾身不畏浙江風，飛去飛來方瞬息。"
    ], 
    "rhythmic": "玉樓春"
  }, 
  {
    "author": "可旻", 
    "paragraphs": [
      "曾講彌陀經十遍。", 
      "孤山疏鈔頻舒捲。", 
      "事理圓融文義顯。", 
      "多方便。", 
      "到頭只勸生蓮苑。", 
      "本性彌陀隨體現。", 
      "唯心淨土何曾遠。", 
      "十萬程途從事見。", 
      "休分辨。", 
      "臨終但自親行轉。"
    ], 
    "rhythmic": "漁家傲"
  }, 
  {
    "author": "可旻", 
    "paragraphs": [
      "我佛蓮華隨步踏。", 
      "黃金妙相青螺發。", 
      "因地曾將洪誓發。", 
      "四十八。", 
      "衆生盡度成菩薩。", 
      "宮殿紅香華影合。", 
      "寶階三道琉璃闊。", 
      "水鳥樹林皆念法。", 
      "聲嘈囋。", 
      "空中零亂天華撒。"
    ], 
    "rhythmic": "漁家傲"
  }, 
  {
    "author": "可旻", 
    "paragraphs": [
      "彼土因何名極樂。", 
      "蓮華九品無三惡。", 
      "雖有頻伽並白鶴。", 
      "非彰灼。", 
      "如來變化宣流作。", 
      "九品一生離五濁。", 
      "自然身掛珠瓔珞。", 
      "宛轉白毫生額角。", 
      "長輝爍。", 
      "百千業障都消卻。"
    ], 
    "rhythmic": "漁家傲"
  }, 
  {
    "author": "可旻", 
    "paragraphs": [
      "佛贊西方經現在。", 
      "廣長舌相三千界。", 
      "爲要衆生生信解。", 
      "臨終邁。", 
      "不修淨業猶何待。", 
      "七寶池塘波一派。", 
      "蓮華朵朵車輪大。", 
      "華內託生真自在。", 
      "分三輩。", 
      "阿鞞跋致長無退。"
    ], 
    "rhythmic": "漁家傲"
  }, 
  {
    "author": "可旻", 
    "paragraphs": [
      "鸚鵡頻伽知幾隻。", 
      "音聲和雅鳴朝夕。", 
      "演暢五根並五力。", 
      "令人憶。", 
      "心飛恨不身生翼。", 
      "從是西方十萬億。", 
      "山長水遠誰人識。", 
      "唯是觀門歸路直。", 
      "真消息。", 
      "坐澄劫水琉璃碧。"
    ], 
    "rhythmic": "漁家傲"
  }, 
  {
    "author": "可旻", 
    "paragraphs": [
      "清淨樂邦吾本郡。", 
      "娑婆流浪因貪吝。", 
      "冉冉思歸霜入鬢。", 
      "深嗟恨。", 
      "塞鴻不解傳音信。", 
      "落日盡邊沙隱隱。", 
      "向西望處歸應近。", 
      "天樂是時相接引。", 
      "宜精進。", 
      "紫金臺上誰無分。"
    ], 
    "rhythmic": "漁家傲"
  }, 
  {
    "author": "可旻", 
    "paragraphs": [
      "理性本來長自在。", 
      "靈通昭徹光無礙。", 
      "因被無明風惱害。", 
      "真如海。", 
      "等閒吹動波千派。", 
      "五蘊山頭雲靉靆。", 
      "遮藏心月無光彩。", 
      "六賊會須知悔改。", 
      "除貪愛。", 
      "剎那跳出娑婆界。"
    ], 
    "rhythmic": "漁家傲"
  }, 
  {
    "author": "可旻", 
    "paragraphs": [
      "爲厭娑婆求淨土。", 
      "馳情送想存朝暮。", 
      "誰信不勞移一步。", 
      "西方去。", 
      "樓臺隱隱雲深處。", 
      "珠網爲光華作雨。", 
      "金沙布地無塵土。", 
      "怎不教人思去路。", 
      "心專注。", 
      "坐觀落日如懸鼓。"
    ], 
    "rhythmic": "漁家傲"
  }, 
  {
    "author": "可旻", 
    "paragraphs": [
      "四相相催生病老。", 
      "死魔不定朝難保。", 
      "爭似寅昏持佛號。", 
      "西方好。", 
      "樹林水鳥稱三寶。", 
      "磨滅等閒髭鬢皓。", 
      "樂邦行計唯宜早。", 
      "萬億國邦非遠道。", 
      "休煩惱。", 
      "一彈指頃能行到。"
    ], 
    "rhythmic": "漁家傲"
  }, 
  {
    "author": "可旻", 
    "paragraphs": [
      "人世罪冤知底數。", 
      "前程不是無冥府。", 
      "爭似靜焚香一炷。", 
      "無行住。", 
      "聲聲稱念彌陀父。", 
      "罪業盡消生有處。", 
      "彌陀願力堪憑據。", 
      "十念一心存旦暮。", 
      "西方路。", 
      "功成足步紅蓮去。"
    ], 
    "rhythmic": "漁家傲"
  }, 
  {
    "author": "可旻", 
    "paragraphs": [
      "萬事到頭無益已。", 
      "尋思只有修行是。", 
      "若送此心遊寶地。", 
      "還容易。", 
      "坐觀落日當西墜。", 
      "萬頃紅光歸眼際。", 
      "眼開眼閉長明媚。", 
      "此觀成時知法味。", 
      "心歡喜。", 
      "臨終決定生蓮裏。"
    ], 
    "rhythmic": "漁家傲"
  }, 
  {
    "author": "可旻", 
    "paragraphs": [
      "西望樂邦雲杳隔。", 
      "一鉤新月彎彎白。", 
      "意欲往生何計策。", 
      "勞魂魄。", 
      "彌陀一念聲千百。", 
      "金殿玉樓爲屋宅。", 
      "七重行樹強松柏。", 
      "華里託生非血脈。", 
      "真高格。", 
      "樂天不是蓬萊客。"
    ], 
    "rhythmic": "漁家傲"
  }, 
  {
    "author": "可旻", 
    "paragraphs": [
      "富貴經中談淨域。", 
      "赤珠瑪瑙爲嚴飾。", 
      "彼土衆生當曉色。", 
      "擎衣裓。", 
      "妙華供養他方佛。", 
      "稚小嬉遊隨沒溺。", 
      "娑婆是苦何曾識。", 
      "忻厭邇來方有力。", 
      "從朝夕。", 
      "靜焚一炷香凝碧。"
    ], 
    "rhythmic": "漁家傲"
  }, 
  {
    "author": "可旻", 
    "paragraphs": [
      "文墨尖新無處用。", 
      "已將名利渾如夢。", 
      "一串數珠隨手弄。", 
      "休千種。", 
      "唯聞唸佛心歡勇。", 
      "滉漾空中仙樂動。", 
      "笙簫聲細天風送。", 
      "接引凡夫歸聖衆。", 
      "香雲捧。", 
      "男兒此日方崇重。"
    ], 
    "rhythmic": "漁家傲"
  }, 
  {
    "author": "可旻", 
    "paragraphs": [
      "休縱心猿馳意馬。", 
      "牢將繫念繩頭把。", 
      "說破十疑因智者。", 
      "爭傳寫。", 
      "廬山又結蓮華社。", 
      "十八大賢居會下。", 
      "功成五色雲西駕。", 
      "諸上善人都在那。", 
      "相迎迓。", 
      "聚頭只說無生話。"
    ], 
    "rhythmic": "漁家傲", 
    "tags": [
      "廬山"
    ]
  }, 
  {
    "author": "可旻", 
    "paragraphs": [
      "三十六般包一袋。", 
      "膿囊臭穢猶貪愛。", 
      "恰似蜣螂推糞塊。", 
      "無停待。", 
      "朝朝只在塵中め。", 
      "若解堅心生重悔。", 
      "寧拘惡逆並魁膾。", 
      "一念能消千劫罪。", 
      "生華內。", 
      "滿身瓔珞鳴珂佩。"
    ], 
    "rhythmic": "漁家傲"
  }, 
  {
    "author": "可旻", 
    "paragraphs": [
      "一點神魂初託魄。", 
      "青蓮華里琉璃宅。", 
      "毫相法音非間隔。", 
      "雖明白。", 
      "到頭不似金臺客。", 
      "九品高低隨報獲。", 
      "或經劫數華方拆。", 
      "若是我生心性窄。", 
      "應煎迫。", 
      "未開須把蓮華擘。"
    ], 
    "rhythmic": "漁家傲"
  }, 
  {
    "author": "可旻", 
    "paragraphs": [
      "淨土故鄉嗟乍別。", 
      "天涯流浪經時節。", 
      "老去染沾眉鬢雪。", 
      "思歸切。", 
      "聞聲願寄遼天月。", 
      "念念時時修淨業。", 
      "臨終佛定來迎接。", 
      "有誓表爲誠實說。", 
      "廣長舌。", 
      "三千遍覆紅蓮葉。"
    ], 
    "rhythmic": "漁家傲"
  }, 
  {
    "author": "可旻", 
    "paragraphs": [
      "善導可嗟今已往。", 
      "化來老少皆歸向。", 
      "佛念一聲分一鏹。", 
      "聲才響。", 
      "一聲一佛虛空上。", 
      "八萬四千奇妙相。", 
      "光明壽命皆無量。", 
      "金色臂垂千萬丈。", 
      "鵝王掌。", 
      "誓來迎接歸安養。"
    ], 
    "rhythmic": "漁家傲"
  }, 
  {
    "author": "可旻", 
    "paragraphs": [
      "西土紋成東土壤。", 
      "星飛一點千華界。", 
      "勿訝神魂生去快。", 
      "無遮礙。", 
      "樂邦只在同居內。", 
      "八德池深華又大。", 
      "跏趺端坐蓮華載。", 
      "耳聽法音心悟解。", 
      "低頭拜。", 
      "從今跳出胞胎外。"
    ], 
    "rhythmic": "漁家傲"
  }, 
  {
    "author": "淨圓", 
    "paragraphs": [
      "娑婆苦，長劫受輪迴。", 
      "不斷苦因離火宅，祗隨業報入胞胎。", 
      "辜負這靈臺。", 
      "朝又暮，寒暑急相催。", 
      "一個幻身能幾日，百端機巧袞塵埃。", 
      "何得出頭來。"
    ], 
    "rhythmic": "望江南・憶江南"
  }, 
  {
    "author": "淨圓", 
    "paragraphs": [
      "娑婆苦，身世一浮萍。", 
      "蚊蚋睫中爭小利，蝸牛角上竊虛名。", 
      "一點氣難平。", 
      "人我盛，日夜長無明。", 
      "地獄爭頭成隊入，西方無個肯修行。", 
      "空死復空生。"
    ], 
    "rhythmic": "望江南・憶江南"
  }, 
  {
    "author": "淨圓", 
    "paragraphs": [
      "娑婆苦，情念驟如風。", 
      "六賊村中無暫息，四蛇篋內更相攻。", 
      "誰是主人公。", 
      "無慧力，愛網轉關籠。", 
      "一向四楞低搭地，不思兩腳欲梢空。", 
      "前路更匆匆。"
    ], 
    "rhythmic": "望江南・憶江南"
  }, 
  {
    "author": "淨圓", 
    "paragraphs": [
      "娑婆苦，生老病無常。", 
      "九竅腥臊流穢污，一包膿血貯皮囊。", 
      "爭弱又爭強。", 
      "隨妄想，耽欲更荒唐。", 
      "唸佛看經雲著相，破齋毀戒卻無妨。", 
      "祗恐有閻王。"
    ], 
    "rhythmic": "望江南・憶江南"
  }, 
  {
    "author": "淨圓", 
    "paragraphs": [
      "娑婆苦，終日走塵寰。", 
      "不覺年光隨逝水，那堪白髮換朱顏。", 
      "六趣任循環。", 
      "今與古，誰肯死前閒。", 
      "危脆利名才入手，虛華財色便追攀。", 
      "榮辱片時間。"
    ], 
    "rhythmic": "望江南・憶江南"
  }, 
  {
    "author": "淨圓", 
    "paragraphs": [
      "娑婆苦，光影急如流。", 
      "寵辱悲歡何日了，是非人我幾時休。", 
      "生死路悠悠。", 
      "三界裏，水面一浮漚。", 
      "縱使英雄功蓋世，祗留白骨掩荒丘。", 
      "何似早回頭。"
    ], 
    "rhythmic": "望江南・憶江南"
  }, 
  {
    "author": "淨圓", 
    "paragraphs": [
      "西方好，隨念即超羣。", 
      "一點靈光隨落日，萬端塵事付浮雲。", 
      "人世自紛紛。", 
      "凝望處，決定去棲神。", 
      "金地經行光裏步，玉樓宴坐定中身。", 
      "方好任天真。"
    ], 
    "rhythmic": "望江南・憶江南"
  }, 
  {
    "author": "淨圓", 
    "paragraphs": [
      "西方好，瓊樹聳高空。", 
      "彌覆七重珠寶網，莊嚴百億妙華宮。", 
      "宮裏衆天童。", 
      "金地上，欄楯繞重重。", 
      "華雨飄颻香散漫，樂音嘹亮鼓清風。", 
      "聞者樂無窮。"
    ], 
    "rhythmic": "望江南・憶江南"
  }, 
  {
    "author": "淨圓", 
    "paragraphs": [
      "西方好，七寶甃成池。", 
      "四色好華敷菡萏，八功德水泛清漪。", 
      "除渴又除飢。", 
      "池岸上，樓殿勢飛翬。", 
      "碧玉雕欄填瑪瑙，黃金危棟間玻璃。", 
      "隨處發光輝。"
    ], 
    "rhythmic": "望江南・憶江南"
  }, 
  {
    "author": "淨圓", 
    "paragraphs": [
      "西方好，羣鳥美音聲。", 
      "華下和鳴歌六度，光中哀雅贊三乘。", 
      "聞者悟無生。", 
      "三惡道，猶自不知名。", 
      "皆是佛慈親變化，欲宣法語警迷情。", 
      "心地頓圓明。"
    ], 
    "rhythmic": "望江南・憶江南"
  }, 
  {
    "author": "淨圓", 
    "paragraphs": [
      "西方好，清旦供尤佳。", 
      "縹緲仙雲隨寶仗，輕盈衣裓貯天華。", 
      "十萬去非賒。", 
      "諸佛土，隨念遍河沙。", 
      "蓮掌撫摩親授記，潮音清妙響頻伽。", 
      "時至即還家。"
    ], 
    "rhythmic": "望江南・憶江南"
  }, 
  {
    "author": "淨圓", 
    "paragraphs": [
      "西方好，我佛大慈悲。", 
      "但具三心圓十念，即登九品越三祗。", 
      "神力不思議。", 
      "臨報盡，接引定無疑。", 
      "普願衆生同系念，金臺天樂共迎時。", 
      "彈指到蓮池。"
    ], 
    "rhythmic": "望江南・憶江南"
  }, 
  {
    "author": "劉學箕", 
    "paragraphs": [
      "木葉盡凋，湖色接天，雪月明江水。", 
      "凌萬頃、一葦縱所之。", 
      "若憑虛馭風仙子。", 
      "聽洞簫、綿延不絕如縷，餘音嫋嫋遊絲曳。", 
      "乃舉酒賦詩，玉鱗霜蟹，是中風味偏美。", 
      "任滿頭堆絮雪花飛。", 
      "更月澹蓬窗凍雲垂。", 
      "山鬱蒼蒼，橋臥沈沈，夜鵲驚起。", 
      "噫。", 
      "倚蘭槳兮。", 
      "我今恍惚遺身世。", 
      "漁樵甘放浪，蜉蝣然、寄天地。", 
      "嘆富貴何時。", 
      "功名浪語。", 
      "人生寓樂雖情爾。", 
      "知逝者如斯。", 
      "盈虛如彼，則知變者如是。", 
      "且物生宇宙各有司。", 
      "非已有纖毫莫得之。", 
      "委吾心、耳目所寄。", 
      "用之而不竭，取則不吾禁，自色自聲，本非有意。", 
      "望東來孤鶴縞其衣。", 
      "快乘之、從此仙矣。"
    ], 
    "rhythmic": "哨遍"
  }, 
  {
    "author": "劉學箕", 
    "paragraphs": [
      "燈火已收正月半。", 
      "一夜東風，吹得寒威轉。", 
      "怪得美人貪睡暖。", 
      "飛瑛積玉千林變。", 
      "道是柳綿春尚淺。", 
      "比著梅花，花已都零亂。", 
      "漠漠一天迷望眼。", 
      "多情更把征衣點。"
    ], 
    "rhythmic": "蝶戀花"
  }, 
  {
    "author": "劉學箕", 
    "paragraphs": [
      "午睡鶯驚起。", 
      "鬢雲偏、□鬆未整，鳳釵斜墜。", 
      "宿酒殘妝無意緒，春恨春愁如水。", 
      "誰共說、厭厭情味。", 
      "手展流蘇腰肢瘦，嘆黃金、兩細香消臂。", 
      "心事遠，仗誰寄。", 
      "簾櫳漸是槐風細。", 
      "對梧桐、清陰滿院，夏初天氣。", 
      "回首春空梨花夢，屈指從頭暗記。", 
      "嘆薄倖、拋人容易。", 
      "目斷孤鴻沈雙鯉，恨蕭郎、不寄相思字。", 
      "幽恨積，黛眉翠。"
    ], 
    "rhythmic": "賀新郎"
  }, 
  {
    "author": "劉學箕", 
    "paragraphs": [
      "淑景韶光晴晝。", 
      "簾外雨、欲無還有。", 
      "流鶯枝上轉新聲，夢初醒、厭厭病酒。", 
      "天連碧草凝情久。", 
      "思舊事、不堪搔首。", 
      "懷人有恨水雲深，又綠暗、橋西柳。"
    ], 
    "rhythmic": "憶王孫"
  }, 
  {
    "author": "劉學箕", 
    "paragraphs": [
      "柳絮風翻高下飛。", 
      "雨籠晴、香徑尚泥。", 
      "女伴笑、踏青好，鳳釵偏、花壓鬢垂。", 
      "亂鶯雙燕春情緒，攪愁心、欲訴向誰。", 
      "人間道、因誰瘦，拈青梅、閒斂黛眉。"
    ], 
    "rhythmic": "戀繡衾"
  }, 
  {
    "author": "劉學箕", 
    "paragraphs": [
      "池上樓臺堤上路。", 
      "盡日悠揚飛舞。", 
      "欲下還重舉。", 
      "又隨胡蝶牆東去。", 
      "糝徑飄空無定處。", 
      "來往綠窗朱戶。", 
      "卻被春風妒。", 
      "送將蛛網留連住。"
    ], 
    "rhythmic": "惜分飛"
  }, 
  {
    "author": "劉學箕", 
    "paragraphs": [
      "天上仙人萼綠華。", 
      "何年分種小山家。", 
      "九秋風露溢窗紗。", 
      "密密翠羅攢玉葉，團團黃粟刻金花。", 
      "一枝歸插鬢雲斜。"
    ], 
    "rhythmic": "浣溪沙"
  }, 
  {
    "author": "劉學箕", 
    "paragraphs": [
      "往事何堪說。", 
      "念人生、消磨寒暑，漫營裘葛。", 
      "少日功名頻看鏡，綠鬢鬅鬙未雪。", 
      "漸老矣、愁生華髮。", 
      "國恥家讎何年報，痛傷神、遙望關河月。", 
      "悲憤積，付湘瑟。", 
      "人生未可隨時別。", 
      "守忠誠、不替天意，自能符合。", 
      "誤國諸人今何在，回首怨深次骨。", 
      "嘆南北、久成離絕。", 
      "中夜聞雞狂起舞，袖青蛇、戛擊光磨鐵。", 
      "三太息，皆空裂。"
    ], 
    "rhythmic": "賀新郎"
  }, 
  {
    "author": "劉學箕", 
    "paragraphs": [
      "東閣憑詩說。", 
      "對丰姿、飄然杖屨，澹然巾葛。", 
      "竹外一枝斜更好，玉質冰肌粲雪。", 
      "誰折向、滿頭宣發。", 
      "水驛雲窗煙庭院，更宜晴、宜雨還宜月。", 
      "霜夜永，景蕭瑟。", 
      "孤芳敻與羣芳別。", 
      "隴程遙、攀條難寄，碧雲驚合。", 
      "桃李漫山空春豔，不比仙風道骨。", 
      "有瀟灑、清新奇絕。", 
      "我被幽香相懊惱，宋廣平、豈但心如鐵。", 
      "飛暗度，石吹裂。"
    ], 
    "rhythmic": "賀新郎"
  }, 
  {
    "author": "劉學箕", 
    "paragraphs": [
      "曉聽兒曹說。", 
      "道前村、疏梅莫與，蔽蕭纏葛。", 
      "急與呼童誅翦盡，趁此江天暮雪。", 
      "喚小艇、漁翁鶴髮，凜冽寒風吹酒面，與何人、共泛山陰月。", 
      "歸浩嘆，御琴瑟。", 
      "世寰恍惚山川別。", 
      "望瓊樓、玉宇相映，爛銀環合。", 
      "冰柱雪車新句就，不療飢腸病骨。", 
      "奈野鳥、千山飛絕。", 
      "我笑書生貧亦甚，誦布衾、歲久寒如鐵。", 
      "兒惡臥，踏裏裂。"
    ], 
    "rhythmic": "賀新郎"
  }, 
  {
    "author": "劉學箕", 
    "paragraphs": [
      "午轉槐陰，正炎暑、侵肌似醉。", 
      "問何處、披襟散發，解衣揚袂。", 
      "傍沼茅亭楊柳綠，倚崖草閣梧桐翠。", 
      "喚玉人、纖手掬清泉，生涼意。", 
      "開枕簟，浮瓜芰。", 
      "瓊液淺，歌喉細。", 
      "對文禽雪鷺，助成幽致。", 
      "十頃碧蓮瀟灑國，萬竿修竹清涼世。", 
      "算此時、情緒有誰同，吾儂自。"
    ], 
    "rhythmic": "滿江紅"
  }, 
  {
    "author": "劉學箕", 
    "paragraphs": [
      "一柄雙花，低翠蓋、呈祥現美。", 
      "人正在、薰風亭上，滿襟如水。", 
      "二陸比方誇俊少，兩喬相併修容止。", 
      "雨初晴、午永鬥紅酣，真奇耳。", 
      "雙白鷺，雙赬鯉。", 
      "飛與泳，俱來此。", 
      "綰雙鬟天上，侍香童子。", 
      "雙劍豐城雙孕秀，雙鳧葉縣雙趨起。", 
      "謾空談、國士本無雙，今雙矣。"
    ], 
    "rhythmic": "滿江紅"
  }, 
  {
    "author": "劉學箕", 
    "paragraphs": [
      "浮利虛名，算來何用，蝸角蠅頭。", 
      "笑勞生一夢，兩輪催逼，脆如朝露，輕若春漚。", 
      "有限精神，無窮世路，劫劫忙忙誰肯休。", 
      "堪驚歎，嘆癡人未悟，終日營求。", 
      "百年光景雲浮。", 
      "把意馬心猿須早收。", 
      "有真仙祕訣，飧霞導引，丹砂鉛汞，早與身謀。", 
      "閒是閒非，他強我弱，一任從教風馬牛。", 
      "還知道，上蓬萊穩路，八表神遊。"
    ], 
    "rhythmic": "沁園春"
  }, 
  {
    "author": "劉學箕", 
    "paragraphs": [
      "水軒沙岸，午風輕、飄動一天晴雪。", 
      "日色晶熒光眩眼，細逐遊絲明滅。", 
      "簾幕中間，樓臺側畔，渾是瑤瑛積。", 
      "綴鬆黏竹，恍然如對三絕。", 
      "遙認彷彿飛花，花非還似，惱亂多情客。", 
      "點染春衫無定度，又轉沈香亭北。", 
      "密密疏疏，斜斜整整，似雪難分別。", 
      "坡仙不見，後人有口何說。"
    ], 
    "rhythmic": "念奴嬌"
  }, 
  {
    "author": "劉學箕", 
    "paragraphs": [
      "斷虹開霽，淨秋容、點點初收微雨。", 
      "夕下生陰山影澹，縹渺煙雲吞吐。", 
      "烏帽風偏，青鞋沙軟，誤入桃溪塢。", 
      "多情鷗鷺，偶來忽又飛去。", 
      "日暮修竹佳人，霧綃瓊佩，綽約疑仙侶。", 
      "愧我禪心春盡絮，不逐東風飛舞。", 
      "紅葉題詩，紫雲傳恨，密意渠能訴。", 
      "此情疏隔，不關樓外菸樹。"
    ], 
    "rhythmic": "念奴嬌"
  }, 
  {
    "author": "劉學箕", 
    "paragraphs": [
      "暮濤掀浪溪流急。", 
      "單衣未試春寒力。", 
      "是處綠陰濃。", 
      "春深楊柳風。", 
      "人依溪岸住。", 
      "酒美忘歸去。", 
      "巢燕墮芹泥。", 
      "幽禽花外啼。"
    ], 
    "rhythmic": "菩薩蠻"
  }, 
  {
    "author": "劉學箕", 
    "paragraphs": [
      "鴉兒學畫猶嫌醜。", 
      "佯羞步步隨娘後。", 
      "春淺瘦花枝。", 
      "凝愁爲阿誰。", 
      "那回筵畔見。", 
      "有意相留戀。", 
      "只恐後期愆。", 
      "章臺飛柳綿。"
    ], 
    "rhythmic": "菩薩蠻"
  }, 
  {
    "author": "劉學箕", 
    "paragraphs": [
      "樓外銀屏入望賒。", 
      "樓前鷗鷺舞交加。", 
      "穿林淅瀝飛瓊屑，度嶂繽紛過柳花。", 
      "歌白雪，醉流霞。", 
      "晚寒寒似夜來些。", 
      "明朝酒醒掀簾幕，簾幕依然賣酒家。"
    ], 
    "rhythmic": "鷓鴣天"
  }, 
  {
    "author": "劉學箕", 
    "paragraphs": [
      "世事從來無據，人生自古難憑。", 
      "茫如天水有云萍。", 
      "聚散任他形影。", 
      "每怪東陽瘦損，常嗤騎省多情。", 
      "如今我也瘦棱棱。", 
      "卻喜青青兩鬢。"
    ], 
    "rhythmic": "西江月"
  }, 
  {
    "author": "劉學箕", 
    "paragraphs": [
      "三載役京口，十度過鬆江。", 
      "垂虹亭下煙水，長是映蓬窗。", 
      "釣得錦鱗成膾，快把雙螯浩飲，豪氣未能降。", 
      "醉舞影零亂，心逐浪舂撞。", 
      "景蒼茫，歌欸乃，石空硿。", 
      "蒹葭深處，適意魚鳥自雙雙。", 
      "便擬輕舟短棹，明月清風長共，與世絕紛龍。", 
      "嘉遁有真隱，不羨鹿門龐。"
    ], 
    "rhythmic": "水調歌頭"
  }, 
  {
    "author": "劉學箕", 
    "paragraphs": [
      "江頭離席。", 
      "晚潮雙櫓催行色。", 
      "往來屬玉雙飛白。", 
      "笑我多情，猶作未歸客。", 
      "紅塵奔走何時息。", 
      "歸心還似投林翼。", 
      "角巾醉裏從敧側。", 
      "獨立東風，天際露岑碧。"
    ], 
    "rhythmic": "醉落魄・一斛珠"
  }, 
  {
    "author": "劉學箕", 
    "paragraphs": [
      "湖山橫。", 
      "湖水平。", 
      "買個湖船一葉輕。", 
      "傍湖隨柳行。", 
      "秋風清。", 
      "秋月明。", 
      "誰搗秋砧煙外聲。", 
      "悲秋無盡情。"
    ], 
    "rhythmic": "長相思"
  }, 
  {
    "author": "劉學箕", 
    "paragraphs": [
      "芳草萋萋入眼濃。", 
      "一年花事又匆匆。", 
      "吐舒桃臉今朝雨，零落梅妝昨夜風。", 
      "雲接野，水連空。", 
      "畫欄十二倚誰同。", 
      "兩眉新恨無分付，獨立蒼苔數落紅。"
    ], 
    "rhythmic": "鷓鴣天"
  }, 
  {
    "author": "劉學箕", 
    "paragraphs": [
      "夢繞天涯去意濃。", 
      "客愁春恨兩匆匆。", 
      "綠波初漲桃花浪，畫鷁輕隨柳絮風。", 
      "無筆力，判虛空。", 
      "關山千里兩心同。", 
      "魚書雁字都休問，只看啼痕翠袖紅。"
    ], 
    "rhythmic": "鷓鴣天"
  }, 
  {
    "author": "劉學箕", 
    "paragraphs": [
      "山色都如歸興濃。", 
      "春融融處客匆匆。", 
      "岸花影裏鶯吟霧，江閣陰中燕受風。", 
      "憑畫楯，睇層空。", 
      "情衷待說幾時同。", 
      "不如且盡樽中綠，圖得醄醄醉臉紅。"
    ], 
    "rhythmic": "鷓鴣天"
  }, 
  {
    "author": "劉學箕", 
    "paragraphs": [
      "昨日杏花春滿樹。", 
      "今晨雨過香填路。", 
      "零落軟胭脂。", 
      "溼紅無力飛。", 
      "轉頭春易去。", 
      "春色歸何處。", 
      "待密與春期。", 
      "春歸人也歸。"
    ], 
    "rhythmic": "菩薩蠻"
  }, 
  {
    "author": "劉學箕", 
    "paragraphs": [
      "來日江頭柳帶香。", 
      "去時籬下菊花黃。", 
      "人生離別幾淒涼。", 
      "拂面紅塵飛冉冉，揹人白日去堂堂。", 
      "尺書休負雁南翔。"
    ], 
    "rhythmic": "浣溪沙"
  }, 
  {
    "author": "劉學箕", 
    "paragraphs": [
      "十年不見柳腰肢。", 
      "契闊幾何時。", 
      "天遙地遠，秋悲春恨，只在雙眉。", 
      "雁聲今夜樓西畔，情愫渺難期。", 
      "杏花風景，梧桐夜月，都是相思。"
    ], 
    "rhythmic": "眼兒媚"
  }, 
  {
    "author": "劉學箕", 
    "paragraphs": [
      "暮霞散綺西溪浦。", 
      "天上晴雲開絮。", 
      "清絕梅花幾樹。", 
      "惱亂春愁處。", 
      "小橋流水人來去。", 
      "沙岸浴鷗飛鷺。", 
      "誰畫江南好處。", 
      "著我閒巾屨。"
    ], 
    "rhythmic": "桃源憶故人"
  }, 
  {
    "author": "劉學箕", 
    "paragraphs": [
      "何處浣離憂。", 
      "消除許大愁。", 
      "望長江、袞袞東流。", 
      "一去鄉關能幾日，才屈指、又中秋。", 
      "蘆葉滿汀洲。", 
      "沙磯小艇收。", 
      "醉歸來、明月江樓。", 
      "欲把情懷輸寫盡，終不似、少年遊。"
    ], 
    "rhythmic": "糖多令・唐多令", 
    "tags": [
      "長江"
    ]
  }, 
  {
    "author": "劉學箕", 
    "paragraphs": [
      "春水東流一葦杭。", 
      "春情翦不斷，漢江長。", 
      "江花江草爲誰芳。", 
      "渾不似，沙暖睡鴛鴦。", 
      "且道不思量。", 
      "怕他知得後，痛肝腸。", 
      "路遙天闊水茫茫。", 
      "成病也，教我怎禁當。"
    ], 
    "rhythmic": "小重山"
  }, 
  {
    "author": "劉學箕", 
    "paragraphs": [
      "雪白肥鰜。", 
      "墨黑修鮎。", 
      "柳穿腮、小大相兼。", 
      "金刀批臠，鮮活甘甜。", 
      "或時熬，或時煮，或時醃。", 
      "揎腕佳人，玉手纖纖。", 
      "縷銀絲、取意無厭。", 
      "羹須澹煮，滋味重添。", 
      "滴兒醯，呷兒酒，撮兒鹽。"
    ], 
    "rhythmic": "行香子"
  }, 
  {
    "author": "劉學箕", 
    "paragraphs": [
      "人在空江煙浪裏，葉舟輕似浮漚。", 
      "此心無怨也無憂。", 
      "漢江迷望眼，袞袞知東流。", 
      "兩岸荻蘆青不斷，四山崗嶺綢繆。", 
      "晚風吹袂冷颼颼。", 
      "誰知三伏暑，全似菊花秋。"
    ], 
    "rhythmic": "臨江仙"
  }, 
  {
    "author": "劉學箕", 
    "paragraphs": [
      "漢水悠悠還漾漾。", 
      "漁翁出沒穿風浪。", 
      "千尺絲綸垂兩槳。", 
      "收又放。", 
      "月明長在煙波上。", 
      "釣得活鱗鯿縮項。", 
      "篘成玉液香浮盎。", 
      "醉倒自歌歌自唱。", 
      "輕嫋纜。", 
      "碧蘆紅蓼清灘傍。"
    ], 
    "rhythmic": "漁家傲"
  }, 
  {
    "author": "劉學箕", 
    "paragraphs": [
      "煙汀一抹蒹葭渚。", 
      "風亭兩下荷花浦。", 
      "月色漾波浮。", 
      "波流月自留。", 
      "若耶溪上女。", 
      "兩兩三三去。", 
      "眉黛斂羞蛾。", 
      "採菱隨棹歌。"
    ], 
    "rhythmic": "菩薩蠻"
  }, 
  {
    "author": "劉學箕", 
    "paragraphs": [
      "長亭急管生愁。", 
      "楚天秋。", 
      "落日寒鴉飛盡、水悠悠。", 
      "紅蓼岸。", 
      "白蘋散。", 
      "浴輕鷗。", 
      "人在碧雲深處、倚高樓。"
    ], 
    "rhythmic": "烏夜啼"
  }, 
  {
    "author": "劉學箕", 
    "paragraphs": [
      "寒來暑往何時了。", 
      "世故催人老。", 
      "一人口插幾張匙。", 
      "何用波波劫劫、沒休時。", 
      "飢來吃飯困來睡。", 
      "莫把身爲累。", 
      "誰能較短與量長。", 
      "落葉西風一夢、熟黃粱。"
    ], 
    "rhythmic": "虞美人"
  }, 
  {
    "author": "劉學箕", 
    "paragraphs": [
      "莫向愁人說。", 
      "嘆人生、不如意事，十常七八。", 
      "是則中年傷懷抱，客裏何堪送客。", 
      "又添取、一襟悽咽。", 
      "岸柳凋零秋容澹，黯消凝、怎忍輕攀折。", 
      "重會面，甚時節。", 
      "杏花麗日梅花雪。", 
      "記當時、一觴一詠，楚雲湘月。", 
      "別後君休勞春夢，轉眼江南塞北。", 
      "莫漫被、閒愁縈結。", 
      "且判離筵今夕醉，霎時間、便見蘭舟發。", 
      "空悵望，水雲闊。"
    ], 
    "rhythmic": "賀新郎"
  }, 
  {
    "author": "林正大", 
    "paragraphs": [
      "諸公臺省，問先生何事，冷官如許。", 
      "甲第紛紛粱肉厭，應怪先生無此。", 
      "道出羲皇，才過屈宋，空有名垂古。", 
      "得錢沽酒，忘形欲道爾汝。", 
      "好是清夜沈沈，共開春酌，細聽檐花雨。", 
      "茅屋石田荒已久，總待先生歸去。", 
      "司馬子云，孔丘盜跖，到了俱塵土。", 
      "不須聞此，生前杯酒相遇。"
    ], 
    "rhythmic": "酹江月・念奴嬌"
  }, 
  {
    "author": "林正大", 
    "paragraphs": [
      "人笑杜陵客，短褐鬢如絲。", 
      "得錢沽酒，時赴鄭老同襟期。", 
      "清夜沈沈春酌，歌語燈前細雨，相覓不相疑。", 
      "忘形到爾汝，痛飲真吾師。", 
      "問先生，今去也，早歸來。", 
      "先生去後，石田茅屋恐蒼苔。", 
      "休怪相如滌器，莫學子云投閣，儒術亦佳哉。", 
      "誰道官獨冷，袞袞上蘭臺。"
    ], 
    "rhythmic": "水調歌・水調"
  }, 
  {
    "author": "林正大", 
    "paragraphs": [
      "袞袞諸公，嗟獨冷、先生宦薄。", 
      "誇甲第、紛紛粱肉，謾甘寥寞。", 
      "道出羲皇知有用，才過屈宋人誰若。", 
      "剩得錢、沽酒兩忘形，更酬酢。", 
      "清夜永，開春酌。", 
      "聽細雨，檐花落。", 
      "但高歌不管，餓填溝壑。", 
      "司馬逸才親滌器，子云識字終投閣。", 
      "且生前、相遇共相歡，銜杯樂。"
    ], 
    "rhythmic": "滿江紅"
  }, 
  {
    "author": "林正大", 
    "paragraphs": [
      "知章騎馬似乘船。", 
      "落井眼花圓。", 
      "汝陽三鬥朝天去，左丞相、鯨吸長川。", 
      "瀟灑宗之，皎如玉樹，舉盞望青天。", 
      "長齋蘇晉愛逃禪，李白富詩篇。", 
      "三杯草聖傳張旭，更焦遂、五斗驚筵。", 
      "一笑相逢，銜杯樂聖，同是飲中仙。"
    ], 
    "rhythmic": "一叢花"
  }, 
  {
    "author": "林正大", 
    "paragraphs": [
      "蘭亭當日事。", 
      "有崇山、茂林修竹，羣賢畢至。", 
      "湍急清流相映帶，旁引流觴曲水。", 
      "但暢敘、幽情而已。", 
      "一詠一觴真足樂，厭管絃絲竹紛塵耳。", 
      "春正暮，共修禊。", 
      "惠風和暢新天氣。", 
      "騁高懷、仰觀宇宙，俯察品類。", 
      "俯仰之間因所寄，放浪形骸之外。", 
      "曾不知、老之將至。", 
      "感慨舊遊成陳跡，念人生、行樂都能幾。", 
      "後視今，猶昔爾。"
    ], 
    "rhythmic": "賀新涼・賀新郎"
  }, 
  {
    "author": "林正大", 
    "paragraphs": [
      "問陶彭澤，有田園活計，歸來何晚。", 
      "昨夢皆非今覺是，實迷途其未遠。", 
      "鬆菊猶存，壺觴自酌，寄傲南窗畔。", 
      "閒雲出岫，更看飛鳥投倦。", 
      "歸去請息交遊，駕言焉往，獨把琴書玩。", 
      "孤棹巾車邱壑趣，物與吾生何恨。", 
      "宇內寓形，帝鄉安所，富貴非吾願。", 
      "樂夫天命，聊乘化以歸盡。"
    ], 
    "rhythmic": "酹江月・念奴嬌"
  }, 
  {
    "author": "林正大", 
    "paragraphs": [
      "大人先生，高懷逸興，酒肉寓名。", 
      "縱幕天席地，居無廬室，以八荒爲域，日月爲扃。", 
      "貴介時豪，搢紳處士，未解先生酒適情。", 
      "徒勞爾，謾是非鋒起，有耳誰聽。", 
      "先生。", 
      "挈榼提罌。", 
      "更箕踞銜杯枕麴生。", 
      "但無思無慮，陶陶自得，任兀然而醉，恍然而醒。", 
      "靜聽無聞，熟視無睹，以醉爲鄉樂性真。", 
      "誰知我，彼二豪猶是，蜾蠃螟蛉。"
    ], 
    "rhythmic": "沁園春"
  }, 
  {
    "author": "林正大", 
    "paragraphs": [
      "太行有盤谷，隱者所翱翔，丈夫行世，磊磊落落信行藏。", 
      "遇則聲名利澤，不遇採山釣水，何似兩俱忘。", 
      "誰解盤中趣，與酒爲歌章。", 
      "問何如，盤之樂，樂無央。", 
      "遠驅虎豹，蛟龍於此亦潛藏。", 
      "盤土可耕可稼，盤水可沿可濯，飲食壽而康。", 
      "膏車秣吾馬，從子以徜徉。"
    ], 
    "rhythmic": "水調歌"
  }, 
  {
    "author": "林正大", 
    "paragraphs": [
      "醉之鄉、其去中國，不知其幾千裏。", 
      "其土平曠無涯際。", 
      "其氣和平一揆。", 
      "無寒暑，無聚落居城，無怒而無喜。", 
      "昔黃帝氏。", 
      "僅獲造其都，歸而遂悟，結繩已非矣。", 
      "及堯舜，蓋亦至其邊鄙。", 
      "終身太平而治。", 
      "武王得志於周世。", 
      "命立酒人之氏。", 
      "從此後，獨阮籍淵明，往往逃而至。", 
      "何其淳寂。", 
      "豈古華胥，將遊是境，餘故爲之記。"
    ], 
    "rhythmic": "摸魚兒"
  }, 
  {
    "author": "林正大", 
    "paragraphs": [
      "暮春天氣，爭看長安，水邊多麗人人。", 
      "意遠態濃，肌理骨肉輕勻。", 
      "繡羅衣裳照映，盡蹙金、孔雀麒麟。", 
      "誇榮貴，是椒房雲幕，恩寵無倫。", 
      "簇簇紫駝翠釜，間水精盤裏，縷膾紛綸。", 
      "御送珍羞，夾道簫鼓橫陳。", 
      "後來賓從雜遝，認青鸞、飛舞紅巾。", 
      "扶下馬，似楊花、翻入錦茵。"
    ], 
    "rhythmic": "聲聲慢"
  }, 
  {
    "author": "林正大", 
    "paragraphs": [
      "環滁皆山也。", 
      "望西南、蔚然深秀，者琅邪也。", 
      "泉水潺潺峯路轉，上有醉翁亭也。", 
      "亭、太守自名之也。", 
      "試問醉翁何所樂，樂在乎、山水之間也。", 
      "得之心、寓酒也。", 
      "四時之景無窮也。", 
      "看林霏、日出雲歸，自朝暮也。", 
      "交錯觥籌酣宴處，餚蔌雜然陳也。", 
      "知太守、遊而樂也。", 
      "太守醉歸賓客從，擁蒼顏白髮頹然也。", 
      "太守誰，醉翁也。"
    ], 
    "rhythmic": "賀新涼・賀新郎"
  }, 
  {
    "author": "林正大", 
    "paragraphs": [
      "廬山幾千仞，屹立並長江。", 
      "楊瀾左裏，洪濤巨浪日舂撞。", 
      "風止雪消冰淨，相與泊舟登岸，攀磴望空谾。", 
      "巖壑響鬆檜，巨石激流淙。", 
      "事幽尋，遺世俗，絕紛痝。", 
      "幽花野草香滿，時有鶴飛雙。", 
      "羨子買田築室，欲使浮嵐暖翠，坐臥對軒窗。", 
      "我欲爲君說，安得筆如槓。"
    ], 
    "rhythmic": "水調歌", 
    "tags": [
      "廬山", 
      "長江"
    ]
  }, 
  {
    "author": "林正大", 
    "paragraphs": [
      "泛舟赤壁，正風徐波靜，舉尊屬客。", 
      "渺渺予懷天一望，萬頃憑虛獨立。", 
      "桂槳空明，洞簫聲徹，怨慕還悽惻。", 
      "星稀月淡，江山依舊陳跡。", 
      "因念釃酒臨江，賦詩橫槊，好在今安適。", 
      "謾寄蜉蝣天地爾，瞬目盈虛消息。", 
      "江上清風，山間明月，與子歡無極。", 
      "翻然一笑，不知東方既白。"
    ], 
    "rhythmic": "酹江月・念奴嬌"
  }, 
  {
    "author": "林正大", 
    "paragraphs": [
      "雪堂閒步，過臨皋、霜淨晚林木落。", 
      "月白風清如此夜，與客行歌相答。", 
      "網舉鬆鱸，手攜斗酒，赤壁重尋約。", 
      "悲歌長嘯，劃然聲動寥廓。", 
      "試問日月幾何，江流山色，今日應如昨。", 
      "履遍巉巖風露冷，水面怒濤驚躍。", 
      "一葉中流，聽其所止，適有孤飛鶴。", 
      "橫江東下，問予赤壁遊樂。"
    ], 
    "rhythmic": "酹江月・念奴嬌"
  }, 
  {
    "author": "林正大", 
    "paragraphs": [
      "仕宦至卿相，富貴好歸鄉。", 
      "高車駟馬，都人夾道共瞻望。", 
      "意氣當年尤盛，榮比昔人衣錦，晝錦以名堂。", 
      "海內知名士，久矣望餘光。", 
      "大丈夫，榮與貴，視尋常。", 
      "豐功令德，要將堯舜致君王。", 
      "事業光施社稷，勳烈遍銘彝鼎，此志孰能量。", 
      "妙語勒金石，千古一歐陽。"
    ], 
    "rhythmic": "水調歌"
  }, 
  {
    "author": "林正大", 
    "paragraphs": [
      "酌以蒲城酒。", 
      "擷湘累、秋英滿泛，介君眉壽。", 
      "贈君點漆黟川墨，與印文章大手。", 
      "問此別、相逢難又。", 
      "三疊陽關聲墮淚，寫平時、兄弟情長久。", 
      "離別事，古來有。", 
      "十年骨肉情何厚。", 
      "對江山千里，共期白首。", 
      "夜雨連牀追舊事，惟恨音書漸少。", 
      "便只恐、炊沙不飽。", 
      "翰墨新功收汗馬，話書囊、無底何時了。", 
      "歡未足，聽雞曉。"
    ], 
    "rhythmic": "賀新涼・賀新郎"
  }, 
  {
    "author": "林正大", 
    "paragraphs": [
      "耿耿銀潢淨，窗月瑩如冰。", 
      "朱絲一扣，萬籟不起冷光凝。", 
      "千古遺音猶在，一洗淫哇鄭衛，北里與南陵。", 
      "孰識興亡事，哀樂不同情。", 
      "咽流泉，戛鳴玉，擊浮金。", 
      "老龍啼曉，幼猿忽復暮山吟。", 
      "爲我臨風再奏，仙鵠翩翻十二，感物一何靈。", 
      "此曲誰當聽，四海有知音。"
    ], 
    "rhythmic": "水調歌"
  }, 
  {
    "author": "林正大", 
    "paragraphs": [
      "落魄高人，拼百萬、青銅一醉。", 
      "揮素手、朱繩一抹，四筵驚起。", 
      "催織寒蟲秋弄月，叫羣獨雁天浮水。", 
      "更黃鸝、紫燕對春風，爭繁脆。", 
      "悲楚國，羈臣意。", 
      "憐漢女，逾千里。", 
      "似深閨恩怨，共相汝爾。", 
      "我有江南丘壑趣，此弦能道心中事。", 
      "要曲肱、時聽寫松風，雲窗裏。"
    ], 
    "rhythmic": "滿江紅"
  }, 
  {
    "author": "林正大", 
    "paragraphs": [
      "凌波仙子襪生塵。", 
      "水上步輕盈。", 
      "種作寒花愁絕，斷腸誰與招魂。", 
      "天教付與，含香體素，傾國傾城。", 
      "寂寞歲寒爲伴，藉他礬弟梅兄。"
    ], 
    "rhythmic": "朝中措"
  }, 
  {
    "author": "林正大", 
    "paragraphs": [
      "太一真人，蓮葉向、中流蕩漾。", 
      "凌萬頃、風爲帆席，浪爲輕槳。", 
      "亂舞翠綃雲霧薄，臥看玉宇琉璃晃。", 
      "似飄然、萬斛舉龍驤，隨波盪。", 
      "太華頂，花十丈。", 
      "飄一葉，借清賞。", 
      "倩龍眠老手，爲渠摹彷。", 
      "鰲禁岧嶢誰寓直，玉堂學士今劉向。", 
      "要清宵、特地杖青藜，來相訪。"
    ], 
    "rhythmic": "滿江紅"
  }, 
  {
    "author": "林正大", 
    "paragraphs": [
      "生長湖山曲。", 
      "羨君兒、呼吸湖光，飽餐山淥。", 
      "世外不須論隱逸，誰似先生冰玉。", 
      "自骨冷、神清無俗。", 
      "我不識君曾夢見，炯雙瞳、碧色光相燭。", 
      "遺妙語，看不足。", 
      "生平高節難爲續。", 
      "到如今、凜凜風生，言猶可錄。", 
      "不作相如封禪藁，身後誰榮誰辱。", 
      "爭肯效、白頭吟曲。", 
      "好與水仙爲伴侶，傍西湖、湖畔修修竹。", 
      "時一酹，薦秋菊。"
    ], 
    "rhythmic": "賀新涼・賀新郎", 
    "tags": [
      "西湖"
    ]
  }, 
  {
    "author": "林正大", 
    "paragraphs": [
      "欲狀巴陵勝，千古嶽之陽。", 
      "洞庭在目，遠銜山色俯長江。", 
      "浩浩橫無涯際，爽氣北通巫峽，南望極瀟湘。", 
      "騷人與遷客，覽物興尤長。", 
      "錦鱗游，汀蘭鬱，水鷗翔。", 
      "波瀾萬頃，碧色上下一天光。", 
      "皓月浮金千里，把酒登樓對景，喜極自洋洋。", 
      "憂樂有誰會，寵辱兩俱忘。"
    ], 
    "rhythmic": "水調歌", 
    "tags": [
      "長江", 
      "洞庭湖"
    ]
  }, 
  {
    "author": "林正大", 
    "paragraphs": [
      "黃河天上派，到東海、去難收。", 
      "況鏡裏堪悲，星星白髮，早上人頭。", 
      "人生盡歡得意，把金尊、對月莫空休。", 
      "天賦君材有用，千金散聚何憂。", 
      "請君聽我一清謳。", 
      "鍾鼎復奚求。", 
      "但爛醉春風，古來惟有，飲者名留。", 
      "陳王昔時宴樂，拼十千、斗酒恣歡遊。", 
      "莫惜貂裘將換，與消千古愁。"
    ], 
    "rhythmic": "木蘭花慢", 
    "tags": [
      "黃河"
    ]
  }, 
  {
    "author": "林正大", 
    "paragraphs": [
      "聽說竹樓好，佳地佔黃岡。", 
      "月波相接，俯臨江瀨挹山光。", 
      "急雨檐喧瀑布，密雪瓴敲碎玉，幽闃興尤長。", 
      "琴調更虛暢，詩韻轉清揚。", 
      "公退暇，披鶴氅，戴華陽。", 
      "手披周易，消磨世慮坐焚香。", 
      "縹緲煙雲竹樹，迎送夕陽素月，勝概總難量。", 
      "欲辨騷人事，瀹茗漱清觴。"
    ], 
    "rhythmic": "水調歌"
  }, 
  {
    "author": "林正大", 
    "paragraphs": [
      "若耶溪女。", 
      "笑隔荷花語。", 
      "日照新妝明楚楚，香袖風颻輕舉。", 
      "誰家白麪遊郎。", 
      "兩三遙映垂楊。", 
      "醉踏落花歸去，躊躇空斷柔腸。"
    ], 
    "rhythmic": "清平樂"
  }, 
  {
    "author": "林正大", 
    "paragraphs": [
      "爲憶當時，沈醉裏、青樓弄月。", 
      "閒想像、繡幃珠箔，魂飛心折。", 
      "羞向妲娥談舊事，幾經三五盈還缺。", 
      "望翠眉、蟬鬢一天涯，傷離別。", 
      "尋作夢，巫雲結。", 
      "流別淚，湘江咽。", 
      "對花深兩岸，忽添悲切。", 
      "試與含愁彈綠綺，知音不遇弦空絕。", 
      "忽窗前、一夜寄相思，梅花發。"
    ], 
    "rhythmic": "滿江紅"
  }, 
  {
    "author": "林正大", 
    "paragraphs": [
      "寂寞江城，┾只共、梅花幽獨。", 
      "揩病眼、佳人何許，嫣然空谷。", 
      "幻出天姿真富貴，朱脣滯酒紅生肉。", 
      "笑漫山、繁李與夭桃，俱粗俗。", 
      "遲日麗，春睡足。", 
      "明月照，尤清淑。", 
      "算移更千里，遠從西蜀。", 
      "流落天涯應可念，爲渠劇飲仍歌曲。", 
      "怕明朝、酒醒落紛紛，那忍觸。"
    ], 
    "rhythmic": "滿江紅"
  }, 
  {
    "author": "林正大", 
    "paragraphs": [
      "落日峴山下，倒着接羅罱回。", 
      "傍人笑問山翁，日日醉歸來。", 
      "三萬六千長日，一日杯傾三百，罍麴築糟擡。", 
      "漢水鴨頭綠，變酒入金罍。", 
      "白銅鞮，鸕鶿杓，鸚鵡杯。", 
      "輕車快馬，鳳笙龍管更相催。", 
      "自身清風明月，剛道不須錢買，對此玉山頹。", 
      "水自東流去，猿自夜聲哀。"
    ], 
    "rhythmic": "水調歌"
  }, 
  {
    "author": "林正大", 
    "paragraphs": [
      "狂胡鞍馬自爲家。", 
      "遣宮娃。", 
      "嫁胡沙。", 
      "萬里風煙，行不見京華。", 
      "馬上思歸哀怨極，推卻手，奏琵琶。", 
      "胡兒共聽亦諮嗟。", 
      "貌如花。", 
      "落天涯。", 
      "誰按新聲，爭向漢宮誇。", 
      "纖手不知離別苦，腸欲斷，恨如麻。"
    ], 
    "rhythmic": "江神子・江城子"
  }, 
  {
    "author": "林正大", 
    "paragraphs": [
      "蜀道登天。", 
      "望峨眉橫絕，石棧相連。", 
      "西來當鳥道，逆浪俯回川。", 
      "猿與鶴，莫攀緣。", 
      "九折聳巖巒。", 
      "算咫尺、捫參歷井，回首長嘆。", 
      "西遊何日當還。", 
      "聽子規啼月，愁減朱顏。", 
      "連峯天一握，飛瀑壑爭喧。", 
      "排劍閣，越天關。", 
      "豺虎亂朝昏。", 
      "問錦城，雖雲樂土，何似家山。"
    ], 
    "rhythmic": "意難忘"
  }, 
  {
    "author": "林正大", 
    "paragraphs": [
      "廬阜諸峯，爐峯絕勝，草堂介焉。", 
      "敞明窗淨室，素屏虛榻，要仰觀山色。", 
      "俯聽流泉。", 
      "中有池臺，旁多竹卉，夾澗杉鬆高刺天。", 
      "堂之北，據層崖積石，綠蔭濃鮮。", 
      "堂東瀑布飛懸。", 
      "似雨露霏微珠貫穿。", 
      "有春花秋月，夏雲冬雪，陰晴顯晦，霧吐煙吞。", 
      "右抱琴書，左攜妻子，杖屨從容盡暮年。", 
      "平生志，賴清泉白石，實聽餘言。"
    ], 
    "rhythmic": "沁園春"
  }, 
  {
    "author": "林正大", 
    "paragraphs": [
      "泛松江、水遙山碧，清寒微動秋浦。", 
      "霜雲霽色橫無際，別鵠驚鴻無數。", 
      "朝又暮。", 
      "聽牧笛長吹，隱隱漁榔度。", 
      "騷人才子。", 
      "既覽物興懷，浮游塵外，嘯傲劇清思。", 
      "人間世。", 
      "擾擾榮途要路。", 
      "瀛洲瓊館安所。", 
      "軒裳何似漁蓑興，蕭散龍遊鶴渚。", 
      "須歸去。", 
      "辦雙槳孤帆，雲月和煙雨。", 
      "江湖伴侶。", 
      "趁社橘初黃，汀葭餘翠，成我蓴鱸趣。"
    ], 
    "rhythmic": "摸魚兒"
  }, 
  {
    "author": "林正大", 
    "paragraphs": [
      "洶洶松風。", 
      "更浮雲皓皓，輕度春空。", 
      "精神新發越，賓主少從容。", 
      "犀箸厭，滌昏懵。", 
      "茗碗策奇功。", 
      "待試與，平章甲乙，爲問涪翁。", 
      "建溪日鑄爭雄。", 
      "笑羅山梅嶺，不數嚴邛。", 
      "胡桃添味永，甘菊助香濃。", 
      "投美劑，與和同。", 
      "雪滿兔甌溶。", 
      "便一枕，莊周蝶夢，安樂窩中。"
    ], 
    "rhythmic": "意難忘"
  }, 
  {
    "author": "林正大", 
    "paragraphs": [
      "坐愁書室，謾臨風、遐想蓬萊高致。", 
      "撫鶴捫鬆長嘆息，失足誤來人世。", 
      "紫禁九重，碧山萬里，無路鳴珂佩。", 
      "江山勝處，且尋花柳傾醉。", 
      "不堪送客清川，系帆淥水，煙景供憔悴。", 
      "更舉芳尊澆別恨，逸趣浮游天外。", 
      "雄筆橫揮，素琴輕拍，一笑成揚袂。", 
      "洛陽秋早，歸時同賞鱸膾。"
    ], 
    "rhythmic": "酹江月・念奴嬌"
  }, 
  {
    "author": "林正大", 
    "paragraphs": [
      "杏花春晚，散餘芳、著處縈簾穿箔。", 
      "喚起幽人明月夜，步月褰衣行樂。", 
      "置酒花前，清香爭發，雪挽長條落。", 
      "山城薄酒，共君一笑同酌。", 
      "且須眼底柔英，尊中清影，放待杯行數。", 
      "莫道洞簫聲斷處，月落杯空牢寞。", 
      "只恐明朝，殘紅棲綠，卷地東風惡。", 
      "更須來歲，花時攜酒尋約。"
    ], 
    "rhythmic": "酹江月・念奴嬌"
  }, 
  {
    "author": "林正大", 
    "paragraphs": [
      "華裾織翡翠，金轡鬧瓏璁。", 
      "寶蹄輕穩，香塵滿地驟隆隆。", 
      "雲是東京才子，名擅文章鉅伯，一世獨推雄。", 
      "高蓋擁賓從，下馬氣如虹。", 
      "運元精，鍾神秀，貫當中。", 
      "磊磊落落，二十八宿列心胸。", 
      "前殿當年奏賦，筆補天工造化，聲價欲摩空。", 
      "卻笑龐眉客，垂翅附冥鴻。"
    ], 
    "rhythmic": "水調歌"
  }, 
  {
    "author": "林正大", 
    "paragraphs": [
      "武昌七十龐眉叟。", 
      "學笛從年少。", 
      "蕭蕭笛竹楚山秋。", 
      "當日買林、曾典黑貂裘。", 
      "一聲佔盡秋江月。", 
      "天外行雲絕。", 
      "如今老去興猶遲。", 
      "尚想時時、一曲夢中吹。"
    ], 
    "rhythmic": "虞美人"
  }, 
  {
    "author": "林正大", 
    "paragraphs": [
      "拾遺流落錦宮城。", 
      "故人情。", 
      "眼爲青。", 
      "時向百花，潭水濯冠纓。", 
      "韋曲杜陵行樂地，塵土暗，嘆漂零。", 
      "園翁溪友總比鄰。", 
      "酒盈尊。", 
      "肯相親。", 
      "落日蹇驢，扶醉兩眉顰。", 
      "磊落平生忠義膽，詩與酒，醉還醒。"
    ], 
    "rhythmic": "江神子・江城子"
  }, 
  {
    "author": "林正大", 
    "paragraphs": [
      "子陵先生，故人光武，以道相忘。", 
      "幸炎符在握，六龍在御，臣來億兆，陽德方剛。", 
      "自是先生，獨全高節，歸去江湖樂未央。", 
      "動星象，被羊裘傲睨，一世軒裳。", 
      "高哉不事侯王。", 
      "愛此地山高水更長。", 
      "蓋先生心地，超乎日月，又誰如光武，器量包荒。", 
      "立懦廉頑，有功名教，萬世清風更激揚。", 
      "無古今，想雲山鬱郁，江水泱泱。"
    ], 
    "rhythmic": "沁園春"
  }, 
  {
    "author": "林正大", 
    "paragraphs": [
      "須信乾坤如逆旅，都來一夢浮生。", 
      "夜遊秉燭盡歡情。", 
      "陽春煙景媚，樂事史來並。", 
      "座上羣公皆俊秀，高談幽賞俱清。", 
      "飛觴醉月莫辭頻。", 
      "休論金谷罰，七步看詩成。"
    ], 
    "rhythmic": "臨江仙"
  }, 
  {
    "author": "林正大", 
    "paragraphs": [
      "開元盛日，愛名花絕品，淺紅深紫。", 
      "雲想衣裳□□映，曲檻軟風微度。", 
      "羣玉山頭，瑤臺月下，一□香凝露。", 
      "嫣然傾國，巫山腸斷雲雨。", 
      "借問標格風流，漢宮誰似，飛燕紅妝舞。", 
      "解釋春風無限恨，博得君王笑語。", 
      "七寶杯深，蒲萄酒滿，勝賞今何許。", 
      "沈香亭北，倚闌終日凝佇。"
    ], 
    "rhythmic": "酹江月・念奴嬌"
  }, 
  {
    "author": "洪諮夔", 
    "paragraphs": [
      "詩不云乎，蒹葭蒼蒼，白露爲霜。", 
      "看高山喬木，青雲老幹，英華滋液，亦斂而藏。", 
      "匠石操斤遊林下，便一舉採之充棟樑。", 
      "須知道，是天將大任，翕處還張。", 
      "薇郎玉佩丁當。", 
      "問何事午橋花竹莊。", 
      "又星迴歲換，臘殘春淺，錦熏籠紫，慄玉杯黃。", 
      "喚起東風，吹醒宿酒，把甲子從頭重數將。", 
      "明朝去，趁傳柑宴近，滿袖天香。"
    ], 
    "rhythmic": "沁園春"
  }, 
  {
    "author": "洪諮夔", 
    "paragraphs": [
      "歸去來兮，杜宇聲聲，道不如歸。", 
      "正新煙百五，雨留酒病，落紅一尺，風妒花期。", 
      "睡起綠窗，銷殘香篆，手板搘頤還倒持。", 
      "無人解，自追遊仙夢，作送春詩。", 
      "風流不似年時。", 
      "把別墅江山供弈棋。", 
      "空一川芳草，半池晴絮，歌翻長恨，賦續懷離。", 
      "桃葉渡頭，沈香亭北，往事悠悠難重思。", 
      "徘徊處，看鳴鳩喚婦，乳燕將兒。"
    ], 
    "rhythmic": "沁園春"
  }, 
  {
    "author": "洪諮夔", 
    "paragraphs": [
      "飲馬咸池，總轡崑崙，橫鶩九州。", 
      "慶中興機會，天生山甫，非常事業，天授留侯。", 
      "左搏龍蛇，右馴虎兕，萬里中原談笑收。", 
      "功名早，便貂蟬獵獵，飛出兜牟。", 
      "新甿無限歡謳。", 
      "盡賣劍賣刀歸買牛。", 
      "正麥搖薰吹，黃迷斷壟，秧涵朝雨，綠遍平疇。", 
      "眼底太平，不圖再見，羅拜焚香青海頭。", 
      "從今去，願君王萬歲，元帥千秋。"
    ], 
    "rhythmic": "沁園春"
  }, 
  {
    "author": "洪諮夔", 
    "paragraphs": [
      "秋氣悲哉，薄寒中人，皇皇何之。", 
      "更黃花吹雨，蒼苔滑屐，欄空鬥鴨，牀老支龜。", 
      "靜裏跫音，明邊眉睫，蹴踏星河天脫鞿。", 
      "清談久，頓兩忘妍醜，嫫姆西施。", 
      "濂溪家住江湄。", 
      "愛出水芙蓉清絕姿。", 
      "好光風霽月，一團和氣，尸居龍見，神動天隨。", 
      "著察工夫，誠存體段，個里語言文字非。", 
      "君家事，莫空將太極。", 
      "散大圖碑。"
    ], 
    "rhythmic": "沁園春"
  }, 
  {
    "author": "洪諮夔", 
    "paragraphs": [
      "錦幄醉荼䕷。", 
      "狻猊暖、銀蒜壓煙霏。", 
      "正韓範安邊，歐蘇領客，紅芳庭院，綠蔭窗扉。", 
      "著句挽春春肯住，更判羽觴揮。", 
      "金系花腰，玉勻人面，嬌慵無力，婭奼相依。", 
      "繁華都能幾，青油幕、好與遮護晴暉。", 
      "寄語東君，莫教一片輕飛。", 
      "向溫馨深處，留歡卜夜，月移花影，露裛人衣。", 
      "只恐明朝西垣，有詔催歸。"
    ], 
    "rhythmic": "風流子"
  }, 
  {
    "author": "洪諮夔", 
    "paragraphs": [
      "露洗秋光透。", 
      "指岷峨、無邊峭碧，與君爲壽。", 
      "萬里同隨琴鶴到，只願人情長久。", 
      "盡頭白、眼青如舊。", 
      "從臾功名三尺劍，倚函關、風雨蛟龍吼。", 
      "談笑取，印如鬥。", 
      "從今盡展眉峯皺。", 
      "看諸郎、翩翩黃甲，班班藍綬。", 
      "一簇孫枝扶膝下，翠竹碧梧爭秀。", 
      "便嘉慶、圖中都有。", 
      "花影婆娑清晝永，護新涼、更著絲簧手。", 
      "歡未盡，剩添酒。"
    ], 
    "rhythmic": "賀新郎"
  }, 
  {
    "author": "洪諮夔", 
    "paragraphs": [
      "風軟簾花約。", 
      "玉壺天、芙蕖欲蓋，篔簹初槊。", 
      "宿靄收陰晴色定，一點星明碧落。", 
      "光拍滿、浮溪岝□。", 
      "銀櫛鐵冠風物古，更秧青、麥熟蠶登箔。", 
      "歡取酒，爲君酌。", 
      "華堂袞繡今如昨。", 
      "長官清、水晶燈照，珊瑚鉤琢。", 
      "富貴功名知有樣，晨起一聲檐鵲。", 
      "便好趁、六更宮鑰。", 
      "龍尾朝回長燕喜，寶香深、醉引萊衣著。", 
      "吹紫鳳，舞黃鶴。"
    ], 
    "rhythmic": "賀新郎"
  }, 
  {
    "author": "洪諮夔", 
    "paragraphs": [
      "放了孤山鶴。", 
      "向西湖、問訊水邊，嫩寒籬落。", 
      "試粉盈盈微見面，一點芳心先著。", 
      "正日暮、煙輕雲薄。", 
      "欲攪清香和月咽，倩馮夷、爲洗黃金杓。", 
      "花向我，勸多酌。", 
      "單于吹徹今成昨。", 
      "未甘渠、琢玉爲堂，把春留卻。", 
      "倚遍黃昏欄十二，知被兒曹先覺。", 
      "更笑殺、盧仝赤腳。", 
      "但得東風先手在，管綠陰、好踐青青約。", 
      "方寸事，兩眉角。"
    ], 
    "rhythmic": "賀新郎", 
    "tags": [
      "西湖"
    ]
  }, 
  {
    "author": "洪諮夔", 
    "paragraphs": [
      "誰識昂昂鶴。", 
      "且隨緣、剩水殘山，東村西落。", 
      "世事幾番新局面，看底卻高三著。", 
      "況轉首、西山日薄。", 
      "雪意壓檐梅索笑，任柄長、柄短鄰家杓。", 
      "篘小甕，動孤酌。", 
      "見花憶得年時昨。", 
      "正微醺、獨步黃昏，被花迷卻。", 
      "冷月吹香春弄影，麼鳳梢頭先覺。", 
      "恍夢斷、羅浮山腳。", 
      "欲寄心期無驛使，想凌寒、不奈腰肢約，空憑暖，畫欄角。"
    ], 
    "rhythmic": "賀新郎"
  }, 
  {
    "author": "洪諮夔", 
    "paragraphs": [
      "南極仙翁，佔太微元蓋，洞府爲家。", 
      "身騎若木倒景，手弄青霞。", 
      "芙蓉飛旆，映一川、新綠平沙。", 
      "好與問，東風結子，幾回開遍桃花。", 
      "況是初元玉曆，更循環數起，希有年華。", 
      "長把清明夜氣，養就丹砂。", 
      "麻姑送酒，安期生、遺棗如瓜。", 
      "呼兒烹試，頭綱小鳳團茶。"
    ], 
    "rhythmic": "漢宮春"
  }, 
  {
    "author": "洪諮夔", 
    "paragraphs": [
      "鐵甕栽荷，銅彝種菊，膽瓶萱草榴花。", 
      "庭戶深沈，畫圖低映窗紗。", 
      "數枝奇石谽谺。", 
      "染宣和、瑞露明霞。", 
      "於菟長嘯，風林未鳴，霜草先斜。", 
      "雪絲香裏，冰粉光中，興來進酒，睡起分茶。", 
      "輕雷急雨，銀篁迸插檐牙。", 
      "涼入琵琶。", 
      "枕幃開、又送蟾華。", 
      "問生涯。", 
      "山林朝市，取次人家。"
    ], 
    "rhythmic": "夏初臨"
  }, 
  {
    "author": "洪諮夔", 
    "paragraphs": [
      "送雨迎晴，花事過、一庭芳草。", 
      "簾影動、歸來雙燕，似悲還笑。", 
      "笑我不知人意變，悲人空爲韶華老。", 
      "滿天涯、都是別離愁，無人掃。", 
      "海棠晚，荼䕷早。", 
      "飛絮急，青梅小。", 
      "把風流醞藉，向誰傾倒。", 
      "秋水盈盈魂夢遠，春雲漠漠音期悄。", 
      "最關情、鵯鵊一聲催，窗紗曉。"
    ], 
    "rhythmic": "滿江紅"
  }, 
  {
    "author": "洪諮夔", 
    "paragraphs": [
      "把酒西風，渾莫問、主賓誰惡。", 
      "千古事、幾□遇合，幾人流落。", 
      "肝膽輪囷溟渤小，精神浩蕩蓬萊薄。", 
      "望拒霜、紅處是東山，長如昨。", 
      "蒼苔跡，何曾削。", 
      "黃葉夢，何難覺。", 
      "等春雲出岫，秋波歸壑。", 
      "老子婆娑風度遠，佳人縹緲腰肢約。", 
      "況登高、節過又登高，須多酌。"
    ], 
    "rhythmic": "滿江紅"
  }, 
  {
    "author": "洪諮夔", 
    "paragraphs": [
      "雲母屏開，博山爐熨，人間南極星現。", 
      "酥篆千秋，燈圖百子，酒浪花光照面。", 
      "堂深戲彩，任父老、兒童爭勸。", 
      "耆艾相將潞國，精明恰如清獻。", 
      "春風飄香合殿。", 
      "仗雲齊、漏遲宮箭。", 
      "正好簪荷入侍，帕柑傳宴。", 
      "日月華蟲蒨絢。", 
      "便與試、胸中五紋線。", 
      "壽域長開，洪鈞長轉。"
    ], 
    "rhythmic": "天香"
  }, 
  {
    "author": "洪諮夔", 
    "paragraphs": [
      "四海止齋老，百世水心翁。", 
      "都將不盡事業，付與道俱東。", 
      "氣脈中庸大學，體統采薇天保，幾疏柘袍紅，千仞倚寥碧，一點駕歸鴻。", 
      "扈江蘺，貫薜荔，制芙蓉。", 
      "午橋綠野深處，心與境俱融。", 
      "搏控乾坤龍馬，簸弄坎離日月，蒼鬢映方瞳。", 
      "只恐又催詔，飛度橘花風。"
    ], 
    "rhythmic": "水調歌頭"
  }, 
  {
    "author": "洪諮夔", 
    "paragraphs": [
      "如此好明月，梅里自來無。", 
      "炎雲溽霧收盡，宇宙一冰壺。", 
      "淺瀨乍分隨合，清影欲連還斷，滉漾玉浮圖。", 
      "風物庾樓似，秋思欠菰蒲。", 
      "醉魂醒，塵骨換，我非吾。", 
      "瓊簫紫鳳何許，風露足清都。", 
      "君看流光多處，縹緲澼洸人立，白與藕花俱。", 
      "只恐姮娥妒，涼透粟生膚。"
    ], 
    "rhythmic": "水調歌頭"
  }, 
  {
    "author": "洪諮夔", 
    "paragraphs": [
      "香山老矣，正商量不下，去留蠻素。", 
      "獨立躊躇腸欲斷，一段若耶溪女。", 
      "水底新妝，空中香袖，斜日疏風浦。", 
      "向人欲語，垂楊清蔭多處。", 
      "便好花裏喚船，碧筒白酒，微吸荷心苦。", 
      "佳月一鉤天四碧，隱約明波橫注。", 
      "雪藕逢絲，擘蓮見薏，枕簟涼如雨。", 
      "一雙宿鷺，伴人永夜翹佇。"
    ], 
    "rhythmic": "念奴嬌"
  }, 
  {
    "author": "洪諮夔", 
    "paragraphs": [
      "光風霽月，信行窩到處，人間天上。", 
      "一笑喚回新造化，滿眼翠舒紅放。", 
      "腦後功名，腳跟富貴，夢斷春旗仗。", 
      "輻巾蕭散，任他蟣蝨龍象。", 
      "正是楊柳初眠，海棠半睡，錦繡天開障。", 
      "鶴骨鬆筋年望八，得醉不妨瀾浪，節過燒燈，時催修禊，迎面韶華蕩。", 
      "宗文扶著，問翁馬首何向。"
    ], 
    "rhythmic": "念奴嬌"
  }, 
  {
    "author": "洪諮夔", 
    "paragraphs": [
      "眼生花，燈綴粟。", 
      "人在黃金列屋。", 
      "金縷細，道冠明。", 
      "膽瓶涼意生。", 
      "緩歌弦，停酒斝。", 
      "待得香風吹下。", 
      "斜月轉，斷雲回。", 
      "風流不讓梅。"
    ], 
    "rhythmic": "更漏子"
  }, 
  {
    "author": "洪諮夔", 
    "paragraphs": [
      "二十四番風，才見一番花鳥。", 
      "已是有人春瘦，正遠山橫峭。", 
      "踏青底用十分晴，半陰晴方好。", 
      "深院日長睡起，又海棠開了。"
    ], 
    "rhythmic": "好事近"
  }, 
  {
    "author": "洪諮夔", 
    "paragraphs": [
      "荷花香裏藕絲風。", 
      "人在水晶宮。", 
      "天上橋成喜鵲，雲邊帆認歸鴻。", 
      "去天尺五城南社，趣對柘袍紅。", 
      "若問安邊長策，莫須浪說和戎。"
    ], 
    "rhythmic": "朝中措"
  }, 
  {
    "author": "洪諮夔", 
    "paragraphs": [
      "翠盆紅藥護觥籌。", 
      "風物似揚州。", 
      "春事一聲杜宇，人生能幾狐裘。", 
      "有山可買，有書可讀，不願封留。", 
      "一任東風輦路，羣公蒼佩鳴璆。"
    ], 
    "rhythmic": "朝中措"
  }, 
  {
    "author": "洪諮夔", 
    "paragraphs": [
      "滂葩七十二灘春。", 
      "鍾瑞石麒麟。", 
      "流水行雲才思，光風霽月精神。", 
      "金蕉進酒，斑衣起舞，喜氣津津。", 
      "羣玉峯頭環佩，紫薇花底絲綸。"
    ], 
    "rhythmic": "朝中措"
  }, 
  {
    "author": "洪諮夔", 
    "paragraphs": [
      "花事無多，笙歌綰取東風住。", 
      "玉彝雕俎，樓外更籌屢。", 
      "醉喚驪駒，催上天梯去。", 
      "君知否。", 
      "半邊銅虎。", 
      "鄧艾經行路。"
    ], 
    "rhythmic": "點絳脣"
  }, 
  {
    "author": "洪諮夔", 
    "paragraphs": [
      "庭下宜男萱草，牆頭結子榴花。", 
      "非煙非霧富平家。", 
      "人物風流如畫。", 
      "寶月曾修玉斧，銀河欲泛仙槎。", 
      "美人睡起綠雲斜。", 
      "一笑扶將壽斝。"
    ], 
    "rhythmic": "西江月"
  }, 
  {
    "author": "洪諮夔", 
    "paragraphs": [
      "蒼鶴飛來水竹幽。", 
      "初弦涼月一簾秋。", 
      "木犀花底試新篘。", 
      "鳳味硯供無盡藏，龍飛榜佔最高頭。", 
      "慈闈洗眼看封侯。"
    ], 
    "rhythmic": "浣溪沙"
  }, 
  {
    "author": "洪諮夔", 
    "paragraphs": [
      "細雨斜風寂寞秋。", 
      "黃花壓鬢替人羞。", 
      "歸舟雲樹負箜篌。", 
      "燕子樓寒迷楚夢，鳳皇池暖愜秦謳。", 
      "暮雲凝碧可禁愁。"
    ], 
    "rhythmic": "浣溪沙"
  }, 
  {
    "author": "洪諮夔", 
    "paragraphs": [
      "小雨輕霜作嫩寒。", 
      "蠟梅開盡菊花乾。", 
      "清香收拾貯詩肝。", 
      "文武兩魁前樣在，功名四諫後來看。", 
      "麻姑進酒鬥闌干。"
    ], 
    "rhythmic": "浣溪沙"
  }, 
  {
    "author": "洪諮夔", 
    "paragraphs": [
      "六曲屏山似去年。", 
      "雪花欺得怕寒肩。", 
      "小窗和月照無眠。", 
      "筆點輕澌心欲折，燭搖斜吹淚空煎。", 
      "伴人梅影更堪憐。"
    ], 
    "rhythmic": "浣溪沙"
  }, 
  {
    "author": "洪諮夔", 
    "paragraphs": [
      "翠翹花艾年時昨。", 
      "鬥新五采同心索。", 
      "含笑祝千秋。", 
      "長眉如莫愁。", 
      "流光旋磨蟻。", 
      "換調重拈起。", 
      "深院竹和絲。", 
      "皺紅裁舞衣。"
    ], 
    "rhythmic": "菩薩蠻"
  }, 
  {
    "author": "洪諮夔", 
    "paragraphs": [
      "天理從來屈有信。", 
      "東風到處物皆春。", 
      "門前驄馬權奇種，臺上慈烏反哺心。", 
      "花島屐，柳湖尊。", 
      "好將長健傲長貧。", 
      "諸孫認取翁翁意，插架詩書不負人。"
    ], 
    "rhythmic": "鷓鴣天"
  }, 
  {
    "author": "洪諮夔", 
    "paragraphs": [
      "畫斛黃花寒更好。", 
      "人愛花繁，卻被花催老。", 
      "舊恨新愁誰醞造。", 
      "帶圍暗減知多少。", 
      "開眼萬般渾是惱。", 
      "只仗微醺，假寐寬懷抱。", 
      "隔屋愁眉春思早。", 
      "數聲啼破池塘草。"
    ], 
    "rhythmic": "蝶戀花"
  }, 
  {
    "author": "洪諮夔", 
    "paragraphs": [
      "萬紫千紅鬢上粉，聚成一撮精神。", 
      "宣和宮樣太清真。", 
      "韶風搖斗帳，芳露溼綸巾。", 
      "消得流鶯花底滑，一聲驚起樑塵。", 
      "扶將芍藥牡丹春。", 
      "光浮金盞面，香到玉池津。"
    ], 
    "rhythmic": "臨江仙"
  }, 
  {
    "author": "洪諮夔", 
    "paragraphs": [
      "風雨過芳晨。", 
      "多少愁紅恨紫塵。", 
      "兩點眉尖凝遠碧，紛紛。", 
      "又被楊花誤一春。", 
      "金鳳壓嬌雲。", 
      "睡起紗窗背欠伸。", 
      "心事欲言言不盡，沈沈。", 
      "乳燕雛鶯觸撥人。"
    ], 
    "rhythmic": "南鄉子"
  }, 
  {
    "author": "洪諮夔", 
    "paragraphs": [
      "平沙芳草渡頭村。", 
      "綠遍去年痕。", 
      "遊絲下上，流鶯來往，無限銷魂。", 
      "綺窗深靜人歸晚，金鴨水沈溫。", 
      "海棠影下，子規聲裏，立盡黃昏。"
    ], 
    "rhythmic": "眼兒媚"
  }, 
  {
    "author": "洪諮夔", 
    "paragraphs": [
      "花光燈影浸簾櫳。", 
      "蓬島現仙翁。", 
      "瑤裾織翠，詩瞳點碧，酒臉潮紅。", 
      "竇郎陰德知多少，萬卷奏新功。", 
      "前庭梧竹，後園桃李，無限春風。"
    ], 
    "rhythmic": "眼兒媚"
  }, 
  {
    "author": "洪諮夔", 
    "paragraphs": [
      "霜月冷婷婷。", 
      "夾岸蘆花雪點成。", 
      "短艇水晶宮裏系，閒情。", 
      "誰道芙蓉更有城。", 
      "阿鵲數歸程。", 
      "人倚低窗小畫屏。", 
      "莫恨年華飛上鬢，堪憑。", 
      "一度春風一度鶯。"
    ], 
    "rhythmic": "南鄉子"
  }, 
  {
    "author": "洪諮夔", 
    "paragraphs": [
      "臉長紅，眉半白，老鶴飽風露。", 
      "歲換星移，祿運又交午。", 
      "須知命帶將來，福推不去，穩做個、榮華彭祖。", 
      "記初度。", 
      "謝他紫燕黃鸝，爭先送好語。", 
      "春滿湖山，歷歷舊遊處。", 
      "管教柳外行廚，花邊步屧，長占斷、好晴奇雨。"
    ], 
    "rhythmic": "祝英臺近"
  }, 
  {
    "author": "洪諮夔", 
    "paragraphs": [
      "春正美。", 
      "滿眼萬紅千紫。", 
      "收拾羣香歸甕蟻。", 
      "長年花信裏。", 
      "深院簾櫳如水。", 
      "雙燕呢喃芳壘。", 
      "唾碧輕衫人送喜。", 
      "梅梢新結子。"
    ], 
    "rhythmic": "謁金門"
  }, 
  {
    "author": "洪諮夔", 
    "paragraphs": [
      "開笑口。", 
      "又是茱萸重九。", 
      "好水佳山長似舊。", 
      "健如黃犢走。", 
      "菊蕊崢崢如豆。", 
      "風雨輕寒初透。", 
      "檐外鵲聲誰送酒。", 
      "莫閒金碗手。"
    ], 
    "rhythmic": "謁金門"
  }, 
  {
    "author": "洪諮夔", 
    "paragraphs": [
      "簸弄柳梢春，呼吸花心露。", 
      "倦粉嬌黃扇底風，盡向眉心度。", 
      "喚醒海棠紅，約住櫻桃素。", 
      "上到瑤臺最上層，共跨青鸞去。"
    ], 
    "rhythmic": "卜算子"
  }, 
  {
    "author": "洪諮夔", 
    "paragraphs": [
      "芍藥打團紅，萱草成窩綠。", 
      "簾卷疏風燕子歸，依舊盧仝屋。", 
      "貧放麴生疏，聞到青奴熟。", 
      "掃地焚香伴老仙，人勝連環玉。"
    ], 
    "rhythmic": "卜算子"
  }, 
  {
    "author": "洪諮夔", 
    "paragraphs": [
      "野服綸巾。", 
      "白髮紅頰，無限陽春。", 
      "二滿三平，粗衣淡飯，鍾鼎山林。", 
      "尊前喜氣輪囷，道蠶麥、今朝甲申。", 
      "天放新晴，人佔一飽，老子寬心。"
    ], 
    "rhythmic": "柳梢青"
  }
]