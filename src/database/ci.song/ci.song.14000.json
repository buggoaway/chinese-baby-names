[
  {
    "author": "洪諮夔", 
    "paragraphs": [
      "風月分將秋一半。", 
      "昨夜月明今夜滿。", 
      "有人笙鶴御風來，玉繩轉。", 
      "銀河淡。", 
      "涼入天孫雲錦段。", 
      "笑拈桂枝香婉娩。", 
      "十字金書光照眼。", 
      "看看細札促歸來，漏聲緩。", 
      "珂聲遠。", 
      "夜宿玉堂誰是伴。"
    ], 
    "rhythmic": "天仙子"
  }, 
  {
    "author": "趙與洽", 
    "paragraphs": [
      "甚幽人、被花勾引，庭皋遙夜來去。", 
      "江空歲晚誰爲伴，只有瓊枝玉樹。", 
      "愁絕處。", 
      "望萬里瑤臺，夢斷迷歸路。", 
      "花還解語。", 
      "更雪琢精神，冰相韻度。", 
      "粉黛盡如土。", 
      "飄仙袂，曾綴蕊珠鵷鷺。", 
      "雲茵月障千步。", 
      "莫教衣袖天香冷，恐怨美人遲暮。", 
      "更起舞。", 
      "任斗轉參橫，翠羽曾知否。", 
      "塵緣自誤。", 
      "終待驂鸞，乘風共去。", 
      "長作此花主。"
    ], 
    "rhythmic": "摸魚兒"
  }, 
  {
    "author": "趙與洽", 
    "paragraphs": [
      "單衾寒引畫龍聲。", 
      "雨初晴。", 
      "月微明。", 
      "竹外溪邊，低見一枝橫。", 
      "澹月疏花三四點，尚春淺，早相看、似有情。", 
      "夜來袖冷暗香凝。", 
      "恨半銷，酒半醒。", 
      "靚妝照影，未忺整、雪豔冰清。", 
      "只恐不禁、愁絕易飄零。", 
      "待得南樓三弄徹、君試看，比從前、更瘦生。"
    ], 
    "rhythmic": "江城梅花引"
  }, 
  {
    "author": "李致遠", 
    "paragraphs": [
      "破鏡重圓，分釵合鈿，重尋繡戶珠箔。", 
      "說與從前，不是我情薄。", 
      "都緣利役名牽，飄蓬無定，翻成輕負。", 
      "別後情懷，有萬千牢落。", 
      "經時最苦分攜，都爲伊、甘心寂寞。", 
      "縱滿眼、閒花媚柳，終是強歡不樂。", 
      "待憑鱗羽，說與相思，水遠天長又難託。", 
      "而今幸已再逢，把輕離斷卻。"
    ], 
    "rhythmic": "碧牡丹"
  }, 
  {
    "author": "張琳", 
    "paragraphs": [
      "持節助調羹。"
    ], 
    "rhythmic": "失調名"
  }, 
  {
    "author": "鄔慮", 
    "paragraphs": [
      "醉和春恨拍闌干。", 
      "寶香半灺倩誰翻。", 
      "丁寧告、東風道，小樓空，斜月杏花寒。", 
      "夢魂無夜不關山。", 
      "江南千里霎時間。", 
      "且留得、鸞光在，等歸時，雙照淚痕乾。"
    ], 
    "rhythmic": "翻香令"
  }, 
  {
    "author": "馮熔", 
    "paragraphs": [
      "素養浩然之氣，鐵石心腸誰擬。", 
      "蒿目縣前江，不逐隊魚遊戲。", 
      "藏器。", 
      "藏器。", 
      "只等時乘奮起。"
    ], 
    "rhythmic": "如夢令"
  }, 
  {
    "author": "劉鎮2", 
    "paragraphs": [
      "調冰弄雪，想花神清夢，徘徊南土。", 
      "一夏天香收不起，付與蕊仙無語。", 
      "秀入精神，涼生肌骨，銷盡人間暑。", 
      "稼軒愁絕，惜花還勝兒女。", 
      "長記歌酒闌珊，開時向晚，笑浥金莖露。", 
      "月浸欄干天似水，誰伴秋娘窗戶。", 
      "困殢雲鬟，醉敧風帽，總是牽情處。", 
      "返魂何在，玉川風味如許。"
    ], 
    "rhythmic": "念奴嬌"
  }, 
  {
    "author": "劉鎮2", 
    "paragraphs": [
      "露葉煙條。", 
      "天與多嬌。", 
      "算風流、張緒難消。", 
      "惱人春思，政自無聊。", 
      "賴斂愁眉，酣醉眼，減圍腰。", 
      "風絮相邀。", 
      "蝶弄鶯嘲。", 
      "最關情、是短長橋。", 
      "解驂分袂，催上蘭橈。", 
      "更綠波平，紅日墜，碧雲遙。"
    ], 
    "rhythmic": "行香子"
  }, 
  {
    "author": "劉鎮2", 
    "paragraphs": [
      "誰似花翁，長年湖海，蹇驢弊裘。", 
      "想江塵醉帽，青樓歌扇，揮金談笑，惜玉風流。", 
      "吳下阿蒙，江南老賀，肯爲良田二頃謀。", 
      "人間世，算到頭一夢，螻蟻王侯。", 
      "悠悠。", 
      "吾道何求。", 
      "況白首相逢說舊遊。", 
      "記疏風淡月，寒燈古寺，平章詩境，分付糟丘。", 
      "聚散摶沙，炎涼轉燭，歸去來兮萬事休。", 
      "無何有，問從前那個，騎鶴揚州。"
    ], 
    "rhythmic": "沁園春"
  }, 
  {
    "author": "劉鎮2", 
    "paragraphs": [
      "爽氣西來，玉削羣峯，千杉萬鬆。", 
      "望疏林清曠，晴煙紫翠，雪邊回棹，柳外聞鍾。", 
      "夜月瓊田，夕陽金界，倒影樓臺表裏空。", 
      "橋陰曲，是舊來忠定，手種芙蓉。", 
      "仙翁。", 
      "心事誰同。", 
      "付魚鳥相望一笑中。", 
      "向月梅香底，招邀和靖，雲山高處，問訊樑公。", 
      "物象搜奇，風流懷古，消得文章萬丈虹。", 
      "沈吟久，想依依春樹，人在江東。"
    ], 
    "rhythmic": "沁園春"
  }, 
  {
    "author": "劉鎮2", 
    "paragraphs": [
      "鳩雨催晴，遍園林、一番綠嬌紅媚。", 
      "柳外金衣，花底香須，消得豔陽天氣。", 
      "障泥步錦尋芳路，稱來往、縱橫珠翠。", 
      "笑攜手，旗亭問酒，更酬春思。", 
      "還記東山樂事。", 
      "向歌雪香中，伴春沈醉。", 
      "粉袖殢人，彩筆題詩，陶寫老來風味。", 
      "夜深銀燭明如晝，待歸去、看承花睡。", 
      "夢雲散，屏山半薰瀋水。"
    ], 
    "rhythmic": "花心動"
  }, 
  {
    "author": "劉鎮2", 
    "paragraphs": [
      "日軟風柔，望暖紅連島，晴綠平川。", 
      "尋芳拾蕊，勝伴陌上鮮妍。", 
      "玉驄歸路，記青門、曾墮吟鞭。", 
      "人去後，庭花弄影，一簾香月娟娟。", 
      "追念舊遊何在，嘆佳期虛度，錦瑟華年。", 
      "博山夜來燼冷，誰換沈煙。", 
      "屏幃半掩，奈夢雲、不到愁邊。", 
      "春易老，相思無據，閒情分付魚箋。"
    ], 
    "rhythmic": "漢宮春"
  }, 
  {
    "author": "劉鎮2", 
    "paragraphs": [
      "三山臘雪才消，夜來誰轉回寅鬥。", 
      "試燈簾幕，送寒幡勝，暗香攜手。", 
      "少日歡娛，舊遊零落，異鄉歌酒。", 
      "到而今，生怕春來大早，空贏得、兩眉皺。", 
      "春到蘭湖少住，肯殷勤、訪梅尋柳。", 
      "相思人遠，帶圍寬減，粉痕消瘦。", 
      "雙燕無憑，尺書難表，甚時回首。", 
      "想畫欄、倚遍東風，閒負卻、桃花咒。"
    ], 
    "rhythmic": "水龍吟"
  }, 
  {
    "author": "劉鎮2", 
    "paragraphs": [
      "老來慣與春相識，長記傷春如故。", 
      "去年今日，舊愁新恨，送將風絮。", 
      "粉淚羞紅，黛眉顰翠，推愁不去。", 
      "任瑣窗深閉，屏山半掩，還別有、愁來路。", 
      "回首畫橋煙水，念故人、匆匆何處。", 
      "客情懷遠，雲迷北樹，草連南浦。", 
      "離合悲歡，去留遲速，問春無語。", 
      "笑劉郎，不道無桃可種，苦留春住。"
    ], 
    "rhythmic": "水龍吟"
  }, 
  {
    "author": "劉鎮2", 
    "paragraphs": [
      "弄晴臺館收煙候，時有燕泥香墜。", 
      "宿酲未解，單衣初試，騰騰春思。", 
      "前度桃花，去年人面，重門深閉。", 
      "記綵鸞別後，青驄歸去，長亭路、芳塵起。", 
      "十二屏山遍倚。", 
      "任蒼苔、點紅如綴。", 
      "黃昏人靜，暖香吹月，一簾花碎。", 
      "芳意婆娑，綠陰風雨，畫橋煙水。", 
      "笑多情司馬，留春無計，溼青衫淚。"
    ], 
    "rhythmic": "水龍吟"
  }, 
  {
    "author": "劉鎮2", 
    "paragraphs": [
      "燈火烘春，樓臺浸月，良宵一刻千金。", 
      "錦步承蓮，彩雲簇仗難尋，蓬壺影動星球轉，映兩行、寶珥瑤簪。", 
      "恣嬉遊，玉漏聲催，未歇芳心。", 
      "笙歌十里誇張地，記年時行樂，憔悴而今。", 
      "客裏情懷，伴人閒笑閒吟。", 
      "小桃未靜劉郎老，把相思、細寫瑤琴。", 
      "怕歸來，紅紫欺風，三徑成陰。"
    ], 
    "rhythmic": "慶春澤"
  }, 
  {
    "author": "劉鎮2", 
    "paragraphs": [
      "誰送涼蟾消夜暑。", 
      "河漢迢迢，牛女何曾渡。", 
      "乞得巧來無用處。", 
      "世間枉費閒針縷。", 
      "人在江南煙水路。", 
      "頭白鴛鴦，不道分飛苦。", 
      "信遠翻嗔烏鵲誤。", 
      "眉山暗鎖巫陽雨。"
    ], 
    "rhythmic": "蝶戀花"
  }, 
  {
    "author": "劉鎮2", 
    "paragraphs": [
      "乾鵲收聲，溼螢度影，庭院秋香。", 
      "步月移陰，梳雲約翠，人在迴廊。", 
      "醺醺宿酒殘妝。", 
      "待付與、溫柔醉鄉。", 
      "卻扇藏嬌，牽衣索笑，今夜差涼。"
    ], 
    "rhythmic": "柳梢青"
  }, 
  {
    "author": "劉鎮2", 
    "paragraphs": [
      "瞥眼光陰。", 
      "章臺舊路，楊柳春深。", 
      "尚憶風流，殢人倚玉，替客揮金。", 
      "高陽醉後分襟。", 
      "想妒雨、嗔雲到今。", 
      "消息真時，笑啼難處，方表人心。"
    ], 
    "rhythmic": "柳梢青"
  }, 
  {
    "author": "劉鎮2", 
    "paragraphs": [
      "思君夢裏說邯鄲。", 
      "未成歡。", 
      "已炊殘。", 
      "斷送春歸，風雨霎時間。", 
      "空有生前醫國手，醫不到，子孫寒。", 
      "欲登詩境吊方幹。", 
      "倩誰看。", 
      "北邙山。", 
      "落落晨星，不見暮雲還。", 
      "莫在人間尋食客，尋見後，匹如閒。"
    ], 
    "rhythmic": "江神子・江城子"
  }, 
  {
    "author": "劉鎮2", 
    "paragraphs": [
      "蕩紫飄紅芳信斷，都無人問穠纖。", 
      "吟鞭倚醉問涼蟾。", 
      "香消金縷篆，塵壓寶妝奩。", 
      "夢峽朝雲飛不到，一春離緒厭厭。", 
      "卻疑歸燕礙重簾。", 
      "心期花底誤，眉恨柳邊添。"
    ], 
    "rhythmic": "臨江仙"
  }, 
  {
    "author": "劉鎮2", 
    "paragraphs": [
      "簾幕收燈斷續紅。", 
      "歌臺人散彩雲空。", 
      "夜寒歸路噤魚龍。", 
      "宿醉未消花市月，芳心已逐柳塘風。", 
      "丁寧鶯燕莫匆匆。"
    ], 
    "rhythmic": "浣溪沙"
  }, 
  {
    "author": "劉鎮2", 
    "paragraphs": [
      "柳陰庭院。", 
      "簾約風前燕。", 
      "著雨荷花紅半斂。", 
      "消得盈盈綠扇。", 
      "竹光野色生寒。", 
      "玉纖雪藕冰盤。", 
      "長記酒醒人靜，暗香吹月欄干。"
    ], 
    "rhythmic": "清平樂"
  }, 
  {
    "author": "劉鎮2", 
    "paragraphs": [
      "雲淡天垂野。", 
      "望晴郊、疏煙半卷，斷虹低跨。", 
      "老樹連陰藏遠景，十里湖光照夜。", 
      "看不盡、真山圖畫。", 
      "春滿軒窗無著處，更銀蟾、冷浸鴛鴦瓦。", 
      "人共境，轉幽雅。", 
      "文章太守歸來也。", 
      "似當年、和靖風流，小孤山下。", 
      "問訊佩蘭餐菊友，曾約梅兄入社。", 
      "待付與、竹臞陶寫。", 
      "塵外閒尋行樂地，任傍人、歌舞喧臺榭。", 
      "詩世界，有王謝。"
    ], 
    "rhythmic": "賀新郎"
  }, 
  {
    "author": "劉鎮2", 
    "paragraphs": [
      "送春曾到百花洲。", 
      "夕陽收。", 
      "暮雲留。", 
      "想伴花神，騎鶴上揚州。", 
      "回首湖山情味淡，重把酒，更登樓。", 
      "相思南浦古津頭。", 
      "未拿舟。", 
      "已驚鷗。", 
      "柳外歸鴉，點點是離愁。", 
      "空倚陽關三疊曲，歌不盡，水東流。"
    ], 
    "rhythmic": "江神子・江城子"
  }, 
  {
    "author": "劉鎮2", 
    "paragraphs": [
      "寒陰漠漠夜來霜。", 
      "階庭風葉黃。", 
      "歸鴉數點帶斜陽。", 
      "誰家砧杵忙。", 
      "燈弄幌，月侵廊。", 
      "熏籠添寶香。", 
      "小屏低枕怯更長。", 
      "和雲入醉鄉。"
    ], 
    "rhythmic": "阮郎歸"
  }, 
  {
    "author": "劉鎮2", 
    "paragraphs": [
      "金莖浥露未成霜。", 
      "西風只舊涼。", 
      "蕊仙何事換霞妝。", 
      "惱人秋思長。", 
      "香世界，錦文章。", 
      "花神不覆藏。", 
      "小山騷客政清狂。", 
      "同花入醉鄉。"
    ], 
    "rhythmic": "阮郎歸"
  }, 
  {
    "author": "劉鎮2", 
    "paragraphs": [
      "泠泠水向橋東去。", 
      "漠漠雲歸溪上住。", 
      "疏風淡月有來時，流水行雲無覓處。", 
      "佳人獨立相思苦。", 
      "薄袖欺寒修竹暮。", 
      "白頭空負雪邊春，著意問春春不語。"
    ], 
    "rhythmic": "玉樓春"
  }, 
  {
    "author": "劉鎮2", 
    "paragraphs": [
      "看纖雲護月，湛河漢，夜聲收。", 
      "正玉塵生風，銀牀墜露，涼葉颼颼。", 
      "襟懷靜吞八表，莫登山臨水易驚秋。", 
      "閒想多情宋玉，舊來空替人愁。", 
      "溫柔。", 
      "鄉解老秋不。", 
      "絲竹間秦謳。", 
      "向橙橘香邊，持螯把酒，聊伴清遊。", 
      "騷人自應念遠，與黃花、評泊晉風流。", 
      "明日蓴鱸興動，待尋江上歸舟。"
    ], 
    "rhythmic": "木蘭花慢"
  }, 
  {
    "author": "劉鎮2", 
    "paragraphs": [
      "八十最風流，那誰不喜。", 
      "況是精神可人意。", 
      "太公當日，未必榮華如此。", 
      "兒孫列兩行，萊衣戲。", 
      "好景良辰，滿堂和氣。", 
      "唱個新詞管教美。", 
      "願同彭祖，尚有八百來歲。", 
      "十分才一分，那裏暨。"
    ], 
    "rhythmic": "感皇恩"
  }, 
  {
    "author": "劉鎮2", 
    "paragraphs": [
      "蘭斛藏香，梅瓶浸玉。", 
      "爐煙半嫋屏山曲。", 
      "誰燒銀燭照黃昏，有人正倚蕭蕭竹。", 
      "白雪歌翻，紅牙板促。", 
      "周郎自是難回目。", 
      "禁寒不飲告推人，春風吹聚眉尖綠。"
    ], 
    "rhythmic": "踏莎行"
  }, 
  {
    "author": "劉鎮2", 
    "paragraphs": [
      "和風乍扇，又還是去年，清明重到。", 
      "喜見燕子，巧說千般如人道。", 
      "牆頭陌上青梅小。", 
      "是處有、閒花芳草。", 
      "偶然思想，前歡醉賞，牡丹時候。", 
      "當此三春媚景，好連宵恣樂，情懷歌酒。", 
      "縱有珠珍，難買紅顏長年少。", 
      "從他烏兔茫茫走。", 
      "更莫待、花殘鶯老。", 
      "恁時歡笑，休把萬金換了。"
    ], 
    "rhythmic": "絳都春"
  }, 
  {
    "author": "張侃", 
    "paragraphs": [
      "冰肌削。", 
      "水沈香透胭脂萼。", 
      "胭脂萼。", 
      "怕愁貪睡，等閒梳掠。", 
      "花前莫惜添杯酌。", 
      "五更嫌怕春風惡。", 
      "春風惡。", 
      "東君不管，此情誰託。"
    ], 
    "rhythmic": "秦樓月・憶秦娥"
  }, 
  {
    "author": "張侃", 
    "paragraphs": [
      "南枝消息憑誰送。", 
      "北枝寒、清曉破餘凍。", 
      "橫溪浸疏影，月黃昏、暗香浮動。", 
      "真仙種。", 
      "不與梨華同夢。", 
      "洛陽姚魏爭先貢。", 
      "妒紛紛、紅紫眩新寵。", 
      "盡雪壓風欺，□和羹、此時須用。", 
      "煩珍重。", 
      "莫作桓伊三弄。"
    ], 
    "rhythmic": "月上海棠"
  }, 
  {
    "author": "張侃", 
    "paragraphs": [
      "佳處記曾遊，十年重到。", 
      "罨畫湖山最春早。", 
      "紅梅幾樹，一夜東風開了。", 
      "矮鬆修竹外、依然好。", 
      "玉色醺酣，香團嬌小。", 
      "消得金尊共傾倒。", 
      "滿懷風味，前度何郎今老。", 
      "徘徊疏影裏、花應笑。"
    ], 
    "rhythmic": "感皇恩"
  }, 
  {
    "author": "張侃", 
    "paragraphs": [
      "換骨有丹砂，阿誰傳與。", 
      "愛惜芳心不輕吐。", 
      "客來爛熳，解得此情良苦。", 
      "有時三兩點、胭脂雨。", 
      "舊說江南，紅羅亭下，未必春光便如許。", 
      "認桃辨杏，最是渠家低處。", 
      "問花曾怨不、嬌無語。"
    ], 
    "rhythmic": "感皇恩"
  }, 
  {
    "author": "曾揆", 
    "paragraphs": [
      "檐雨輕敲夜夜，牆雲低度朝朝。", 
      "日長天氣已無聊。", 
      "何況洞房人悄。", 
      "眉共新荷不展，心隨垂柳頻搖。", 
      "午眠彷彿見金翹。", 
      "驚覺數聲啼鳥。"
    ], 
    "rhythmic": "西江月"
  }, 
  {
    "author": "曾揆", 
    "paragraphs": [
      "山銜日。", 
      "淚灑西風獨立。", 
      "一葉扁舟流水急。", 
      "轉頭無處覓。", 
      "去則而今已去，憶則如何不憶。", 
      "明日到家應記得。", 
      "寄書回雁翼。"
    ], 
    "rhythmic": "謁金門"
  }, 
  {
    "author": "曾揆", 
    "paragraphs": [
      "深院寂。", 
      "一點春燈銜壁。", 
      "空說銷愁須酒力。", 
      "病多禁未得。", 
      "遙望西樓咫尺。", 
      "爭信今宵思憶。", 
      "伴我枕頭雙淚溼。", 
      "梧桐秋雨滴。"
    ], 
    "rhythmic": "謁金門"
  }, 
  {
    "author": "曾揆", 
    "paragraphs": [
      "芙蓉帳冷翠衾單。", 
      "魂夢幾曾閒。", 
      "怎禁未許，茫茫煙水，疊疊雲山。", 
      "去時頻把歸期約，遠不過春殘。", 
      "而今已是，荷花開了，猶倚欄干。"
    ], 
    "rhythmic": "眼兒媚"
  }, 
  {
    "author": "曾揆", 
    "paragraphs": [
      "桐葉涼生夜，藕花香滿時。", 
      "幾多離思有誰知。", 
      "遙望盈盈一水、抵天涯。", 
      "雨灑征衣淚，月顰分鏡眉。", 
      "相逢又是隔年期。", 
      "不似畫橋歸燕、解于飛。"
    ], 
    "rhythmic": "南柯子・南歌子"
  }, 
  {
    "author": "曹豳", 
    "paragraphs": [
      "今日事。", 
      "何人弄得如此。", 
      "漫漫白骨蔽川原，恨何日已。", 
      "關河萬里寂無煙，月明空照蘆葦。", 
      "謾哀痛，無及矣。", 
      "無情莫問江水。", 
      "西風落日慘新亭，幾人墮淚。", 
      "戰和何者是良籌，扶危但看天意。", 
      "只今寂寞藪澤裏。", 
      "豈無人、高臥閭里。", 
      "試問安危誰寄。", 
      "定相將、有詔催公起。", 
      "須信前書言猶未。"
    ], 
    "rhythmic": "西河"
  }, 
  {
    "author": "曹豳", 
    "paragraphs": [
      "春闈期近也，望帝鄉迢迢，猶在天際。", 
      "懊恨這一雙腳底。", 
      "一日廝趕上五六十里。", 
      "爭氣。", 
      "扶持我去，轉得官歸，恁時賞你。", 
      "穿對朝靴，安排你在轎兒裏。", 
      "更選個、宮樣鞋，夜間伴你。"
    ], 
    "rhythmic": "紅窗迥"
  }, 
  {
    "author": "周文璞", 
    "paragraphs": [
      "風韻蕭疏玉一團。", 
      "更著梅花，輕嫋雲鬟。", 
      "這回不是戀江南。", 
      "只是溫柔，天上人間。", 
      "賦罷閒情共倚闌。", 
      "江月庭蕪，總是銷魂。", 
      "流蘇斜掩燭花寒。", 
      "一樣眉尖，兩處關山。"
    ], 
    "rhythmic": "一翦梅"
  }, 
  {
    "author": "周文璞", 
    "paragraphs": [
      "還了酒家錢。", 
      "便好安眠。", 
      "大槐宮裏著貂蟬。", 
      "行到江南知是夢，雪壓漁船。", 
      "盤礴古梅邊。", 
      "也信前緣。", 
      "鵝黃雪白又醒然。", 
      "一事最奇君聽取。", 
      "明日新年。"
    ], 
    "rhythmic": "浪淘沙"
  }, 
  {
    "author": "王武子", 
    "paragraphs": [
      "畫眉人去掩蘭房。", 
      "金鴨懶薰香。", 
      "有恨只彈珠淚，無人與說衷腸。", 
      "玉顏雲鬢，春花夜月，辜負韶光。", 
      "閒看枕屏風上，不如畫底鴛鴦。"
    ], 
    "rhythmic": "朝中措"
  }, 
  {
    "author": "王武子", 
    "paragraphs": [
      "紅樓十二春寒惻。", 
      "樓角何人吹玉笛。", 
      "天津橋上舊曾聽，三十六宮秋草碧。", 
      "昭華人去無消息。", 
      "江上青山空晚色。", 
      "一聲落盡短亭花，無數行人歸未得。"
    ], 
    "rhythmic": "玉樓春"
  }, 
  {
    "author": "魏子敬", 
    "paragraphs": [
      "愁盈鏡裏山，心疊琴中恨。", 
      "露溼玉闌秋，香伴銀屏冷。", 
      "雲歸月正圓，雁到人無信。", 
      "孤損鳳皇釵，立盡梧桐影。"
    ], 
    "rhythmic": "生查子"
  }, 
  {
    "author": "韓", 
    "paragraphs": [
      "頻聽銀籤，重燃絳蠟，年華袞袞驚心。", 
      "餞舊迎新，能消幾刻光陰。", 
      "老來可慣通宵飲，待不眠、還怕寒侵。", 
      "掩清尊。", 
      "多謝梅花，伴我微吟。", 
      "鄰娃已試春妝了，更蜂腰簇翠，燕股橫金。", 
      "勾引東風，也知芳思難禁。", 
      "朱顏那有年年好，逞豔遊、贏取如今。", 
      "恣登臨。", 
      "殘雪樓臺，遲日園林。"
    ], 
    "rhythmic": "高陽臺", 
    "tags": [
      "宋詞三百首"
    ]
  }, 
  {
    "author": "韓", 
    "paragraphs": [
      "莫上玉樓看。", 
      "花雨斑斑。", 
      "四垂羅幕護朝寒。", 
      "燕子不知人去也，飛認闌干。", 
      "回首幾關山。", 
      "後會應難。", 
      "相逢祗有夢魂間。", 
      "可奈夢隨春漏短，不到江南。"
    ], 
    "rhythmic": "浪淘沙"
  }, 
  {
    "author": "韓", 
    "paragraphs": [
      "裙色草初青。", 
      "鴨綠波輕。", 
      "試花霏雨溼春晴。", 
      "三十六梯人不到，獨喚瑤箏。", 
      "艇子憶逢迎。", 
      "依舊多情。", 
      "朱門只合鎖娉婷。", 
      "卻逐綵鸞歸去路，香陌春城。"
    ], 
    "rhythmic": "浪淘沙"
  }, 
  {
    "author": "韓", 
    "paragraphs": [
      "郎恩深。", 
      "妾思深。", 
      "祗爲恩深便有今。", 
      "回紋辜舊吟。", 
      "雲沈沈。", 
      "水沈沈。", 
      "一點堅如百鍊金。", 
      "郎應知妾心。"
    ], 
    "rhythmic": "長相思"
  }, 
  {
    "author": "韓", 
    "paragraphs": [
      "杜孃家。", 
      "謝孃家。", 
      "樓壓官橋柳半遮。", 
      "簾波漾彩霞。", 
      "拾飛花。", 
      "怨飛花。", 
      "望斷郎來日又斜。", 
      "東風吹鬢鴉。"
    ], 
    "rhythmic": "長相思"
  }, 
  {
    "author": "韓", 
    "paragraphs": [
      "夜蕭蕭。", 
      "夢蕭蕭。", 
      "又趁楊花到謝橋。", 
      "鳳沈明月簫。", 
      "來迢迢。", 
      "枉把吟箋寄寂寥。", 
      "飛鴻不受招。"
    ], 
    "rhythmic": "長相思"
  }, 
  {
    "author": "卓田", 
    "paragraphs": [
      "奏賦謁金門，行盡雲山無數。", 
      "尚有江天一半，買扁舟東去。", 
      "波神眼底識英雄，閣住半空雨。", 
      "喚起一帆風力，去青天尺五。"
    ], 
    "rhythmic": "好事近"
  }, 
  {
    "author": "卓田", 
    "paragraphs": [
      "千里功名歧路。", 
      "幾緉英雄草屨，八座與三臺。", 
      "箇中來。", 
      "壯士寸心如鐵。", 
      "有淚不沾離別。", 
      "劍未斬樓蘭。", 
      "莫空還。"
    ], 
    "rhythmic": "昭君怨"
  }, 
  {
    "author": "卓田", 
    "paragraphs": [
      "立秋十日，早露出新涼麪。", 
      "斜風急雨，戰退炎光一半。", 
      "月上紗窗，疑是廣寒宮殿。", 
      "無端宋玉，撩亂生悲怨。", 
      "一年好處，都被秋光占斷。", 
      "你且思量，今夜怎生消遣。"
    ], 
    "rhythmic": "品令"
  }, 
  {
    "author": "卓田", 
    "paragraphs": [
      "丈夫隻手把吳鉤。", 
      "能斷萬人頭。", 
      "如何鐵石，打作心肺，卻爲花柔。", 
      "嘗觀項籍並劉季，一怒世人愁。", 
      "只因撞着，虞姬戚氏，豪傑都休。"
    ], 
    "rhythmic": "眼兒媚"
  }, 
  {
    "author": "卓田", 
    "paragraphs": [
      "武夷山字，是使君銜上，新來帶得。", 
      "便覺閒中多勝事，滿眼煙霞泉石。", 
      "雲卷塵勞，風生芒竹，去作山中客。", 
      "曉壇朝罷，自然五福天錫。", 
      "當此弧矢懸門，步虛聲遠，直透雲霄碧。", 
      "替卻燕姬皓齒，洗盡人間箏笛。", 
      "九曲溪深，千巖壁峭，大壽應難匹。", 
      "輯車有待，日邊飛下消息。"
    ], 
    "rhythmic": "酹江月・念奴嬌"
  }, 
  {
    "author": "卓田", 
    "paragraphs": [
      "才大文豪，朱衣暗裏，今須點頭。", 
      "奈蘭宮一跌，槐黃時候。", 
      "銀袍逐浪，韋帶隨流。", 
      "過盡鶴書，閱周鶚表，必竟都無名字留。", 
      "空長恨，蕡終不第，齒且先侯。", 
      "休愁。", 
      "有路堪由。", 
      "最喜徐卿百不憂。", 
      "正椿鬆未老，芝蘭競秀，奇毛雛鳳，騂角犁牛。", 
      "漢殿少年，新豐逆旅，豈肯卑微名位休。", 
      "行將見，長沙召賈，御史除周。"
    ], 
    "rhythmic": "沁園春"
  }, 
  {
    "author": "卓田", 
    "paragraphs": [
      "柳暗千株，蓂翻三莢，當年神嶽生申。", 
      "畫堂慶會，今日賀生辰。", 
      "寶鴨檀煙薰馥，頌椒觴、醽醁頻斟。", 
      "殷勤勸，歌喉宛轉，恣樂醉紅裙。", 
      "榮華兼富貴，如君素享，勝似簪纓。", 
      "雖田彭倚頓，未足多稱。", 
      "好是錢流地上，倉箱積、賑濟飢貧。", 
      "多陰德，子孫昌盛，指日綠袍新。"
    ], 
    "rhythmic": "滿庭芳"
  }, 
  {
    "author": "錦溪", 
    "paragraphs": [
      "華堂慶晬。", 
      "一歲應須千百歲，樂事如何。", 
      "壽酒斟時妹拜哥。", 
      "爹誇利市。", 
      "笑道看看生舍弟。", 
      "同著萊衣。", 
      "玉樹森森奉壽卮。"
    ], 
    "rhythmic": "木蘭花・玉樓春"
  }, 
  {
    "author": "錦溪", 
    "paragraphs": [
      "騎鯨直上，問妲娥何日，天生英傑。", 
      "笑下瓊樓，還報道，甫近迎長佳節。", 
      "萬里無雲，一天如水，擁出新團月。", 
      "正當此夜，文星飛下天闕。", 
      "蟾苑元有高枝，至今猶待，自是無心折。", 
      "只愛林泉供笑傲，吟出陽春白雪。", 
      "冠玉精神，希夷仙種，祕受長生訣。", 
      "蓬壺不老，待看蘭玉英發。"
    ], 
    "rhythmic": "壺中天・念奴嬌"
  }, 
  {
    "author": "錦溪", 
    "paragraphs": [
      "蓬島仙翁，元來是、神鍾嶽瀆。", 
      "喜遇生申時節，一陽來複。", 
      "蓂莢合朝曾舞翠，月華昨夜圓如玉。", 
      "展紅箋、泚筆染新章，從頭錄。", 
      "渭川叟，非鉤綠。", 
      "魯公子，非徼福。", 
      "況家傳、胡氏長生籙。", 
      "點額嬰兒騰好語，殷勤捧獻杯中綠。", 
      "更九番、屈指籛鏗年，爲君祝。"
    ], 
    "rhythmic": "滿江紅"
  }, 
  {
    "author": "李仲光", 
    "paragraphs": [
      "詩書元帥，風流人物，看取方瞳如漆。", 
      "銅駝陌上若相逢，當一笑、摩挲金狄。", 
      "相門事業，中書考第，未數汾陽功績。", 
      "若將六十壽行年，才數得、百分之一。"
    ], 
    "rhythmic": "鵲橋仙"
  }, 
  {
    "author": "李仲光", 
    "paragraphs": [
      "小紅開也，問韶華、今年何事春早。", 
      "盡道福星臨照久，勾引東風仙島。", 
      "一點恩光，列城生意，萬物無枯槁。", 
      "圜扉深處，也應滿地芳草。", 
      "卻怪有腳陽春，如何移向崆峒了。", 
      "父老牽衣留不住，只有攀援遮道。", 
      "翠柏杯中，蟠桃花下，君看朱顏好。", 
      "路人遙指，他年黃閣元老。"
    ], 
    "rhythmic": "百字令・念奴嬌"
  }, 
  {
    "author": "李仲光", 
    "paragraphs": [
      "焚香清坐，呼童瀹茗，聊當一杯春酒。", 
      "不須歌舞倩紅裙，爲祝百千長壽。", 
      "詩書萬卷，綺琴三弄，更有新詞千首。", 
      "從今日日與遨遊，便是天長地久。"
    ], 
    "rhythmic": "鵲橋仙"
  }, 
  {
    "author": "孫惟信", 
    "paragraphs": [
      "壽花戴了。", 
      "山童問、華庚多少。", 
      "待瞞來、又怕旁人笑。", 
      "況戒臘、淳熙可考。", 
      "大衍之用恰恰好。", 
      "學易後、尚一年小。", 
      "謝屐唐衣眉山帽。", 
      "薰風送下蓬島。", 
      "生巧。", 
      "呂翁昨夜鍾離早。", 
      "又曾參、兩個先生道。", 
      "又也曾偷桃啖棗。", 
      "百屋堆錢都不要。", 
      "更不要、袞衣茸纛。", 
      "但要酒星花星照。", 
      "鶻笑到老。"
    ], 
    "rhythmic": "失調名"
  }, 
  {
    "author": "孫惟信", 
    "paragraphs": [
      "三疊古陽關。", 
      "輕寒噤、清月滿徵鞍。", 
      "記玉筍攬衣，翠囊親贈，繡巾搵臉，金柳初攀。", 
      "自回首，燕臺雲掩冉，鳳閣雨闌珊。", 
      "天有盡頭，水無西注，鬢難留黑，帶易成寬。", 
      "啼妝，東風悄，菱花在，擬倩錦字封還。", 
      "應想恨蛾凝黛，慵髻堆鬟。", 
      "奈情逐事遷，心隨春老，夢和香冷，歡與花殘。", 
      "閒煞唾茸窗閣，十二屏山。"
    ], 
    "rhythmic": "風流子"
  }, 
  {
    "author": "孫惟信", 
    "paragraphs": [
      "一朵鞓紅，寶釵壓髻東風溜。", 
      "年時也是牡丹時，相見花邊酒。", 
      "初試夾紗半袖。", 
      "與花枝、盈盈鬥秀。", 
      "對花臨景，爲景牽情，因花感舊。", 
      "題葉無憑，曲溝流水空回首。", 
      "夢雲不入小山屏，真個歡難偶。", 
      "別後知他安否。", 
      "軟紅街、清明還又。", 
      "絮飛春盡，天遠書沈，日長人瘦。"
    ], 
    "rhythmic": "燭影搖紅"
  }, 
  {
    "author": "孫惟信", 
    "paragraphs": [
      "秋娘窗戶。", 
      "夢入陽臺雨。", 
      "小別殷勤留不住。", 
      "恨滿飛花落絮。", 
      "一天曉月檐西。", 
      "馬嘶風拂羅衣。", 
      "分付許多風致，送人行下樓兒。"
    ], 
    "rhythmic": "清平樂"
  }, 
  {
    "author": "孫惟信", 
    "paragraphs": [
      "滿階紅影月昏黃，玉爐催換香。", 
      "碧窗嬌困懶梳妝。", 
      "粉沾金縷裳。", 
      "鸞髻聳，黛眉長。", 
      "燭光分兩行。", 
      "許誰騎鶴上維揚。", 
      "溫柔和醉鄉。"
    ], 
    "rhythmic": "阮郎歸"
  }, 
  {
    "author": "孫惟信", 
    "paragraphs": [
      "璧月小紅樓。", 
      "聽得吹簫憶舊遊。", 
      "霜冷闌干天似水，揚州。", 
      "薄倖聲名總是愁。", 
      "塵暗鷫鸘裘。", 
      "針線曾勞玉指柔。", 
      "一夢覺來三十載，休休。", 
      "空爲梅花白了頭。"
    ], 
    "rhythmic": "南鄉子"
  }, 
  {
    "author": "孫惟信", 
    "paragraphs": [
      "風葉敲窗，露蛩吟甕，謝娘庭院秋宵。", 
      "鳳屏半掩，釵花映燭紅搖。", 
      "潤玉暖，膩雲嬌。", 
      "染芳情、香透鮫綃。", 
      "斷魂留夢，煙迷楚驛，月冷藍橋。", 
      "誰念賣藥文簫。", 
      "望仙城路杳，鶯燕迢迢。", 
      "羅衫暗摺，蘭痕粉跡都銷。", 
      "流水遠，亂花飄。", 
      "苦相思、寬盡春腰。", 
      "幾時重恁，玉驄過處，小袖輕招。"
    ], 
    "rhythmic": "夜合花"
  }, 
  {
    "author": "孫惟信", 
    "paragraphs": [
      "薄袖禁寒。", 
      "輕妝媚晚，落梅庭院春妍。", 
      "映戶盈盈，回倩笑整花鈿。", 
      "柳裁雲剪腰支小，鳳蟠鴉聳髻鬟偏。", 
      "東風裏，香步翠搖，藍橋那日因緣。", 
      "嬋娟。", 
      "留慧盼，渾當了、匆匆密愛深憐。", 
      "夢過闌干，猶認冷月鞦韆。", 
      "杏梢空鬧相思眼，燕翎難系斷腸箋。", 
      "銀屏下，爭信有人，真個病也天天。"
    ], 
    "rhythmic": "晝錦堂"
  }, 
  {
    "author": "孫惟信", 
    "paragraphs": [
      "吹簫跨鸞。", 
      "香銷夜闌。", 
      "杏花樓上春殘。", 
      "繡羅衾半閒。", 
      "衣寬帶寬。", 
      "千山萬山。", 
      "斷腸十二闌干。", 
      "更斜陽暮寒。"
    ], 
    "rhythmic": "醉思凡・醉太平"
  }, 
  {
    "author": "孫惟信", 
    "paragraphs": [
      "小童教寫桃符，道人還了常年例。", 
      "神前竈下，祓除清淨，獻花酌水。", 
      "禱告些兒，也都不是，求名求利。", 
      "但吟詩寫字，分數上面，略精進、盡足矣。", 
      "飲量添教不醉。", 
      "好時節、逢場作戲。", 
      "驅儺爆竹，軟餳酥豆，通宵不睡。", 
      "四海皆兄弟，阿鵲也、同添一歲。", 
      "願家家戶戶，和和順順，樂昇平世。"
    ], 
    "rhythmic": "水龍吟"
  }, 
  {
    "author": "孫惟信", 
    "paragraphs": [
      "又還到元宵臺榭。", 
      "記輕衫短帽，酒朋詩社。", 
      "爛漫向、羅綺叢中，馳騁風流俊雅。", 
      "轉頭是、三十年話。", 
      "量減才慳，自覺是、歡情衰謝。", 
      "但一點難忘，酒痕香帕。", 
      "如今雪鬢霜髭，嬉遊不忺深夜。", 
      "怕相逢、風前月下。"
    ], 
    "rhythmic": "望遠行"
  }, 
  {
    "author": "張端義", 
    "paragraphs": [
      "怨春紅豔冷。"
    ], 
    "rhythmic": "失調名"
  }, 
  {
    "author": "張端義", 
    "paragraphs": [
      "曉聽社雨，猶帶餘寒，尚侵襟袖。", 
      "插柳千門，相近禁菸時候。", 
      "鬢墜搔頭深舊恨，臂寬條脫添新瘦。", 
      "卷重簾，看雙飛燕羽，舞庭花晝。", 
      "誰共語、春來怕酒。", 
      "一段情懷，燈暗更後。", 
      "罨畫屏山，今夜夢魂還又。", 
      "愁墨題箋魚浪遠，粉香染淚鮫綃透。", 
      "待相逢，想鴛衾、鳳幃依舊。"
    ], 
    "rhythmic": "倦尋芳"
  }, 
  {
    "author": "衛元卿", 
    "paragraphs": [
      "花過雨。", 
      "又是一番紅素。", 
      "燕子歸來愁不語。", 
      "故巢無覓處。", 
      "誰在玉樓歌舞。", 
      "誰在玉關辛苦。", 
      "若使邊塵吹得去。", 
      "東風侯萬戶。"
    ], 
    "rhythmic": "謁金門"
  }, 
  {
    "author": "衛元卿", 
    "paragraphs": [
      "藕花洲上芙蓉楫，羞郎故移深處。", 
      "弄影萍開，搴香袖罥，鸂鶒雙雙飛去。", 
      "垂鞭笑顧。", 
      "問住否橫塘，試窺簾戶。", 
      "妙舞妍歌，甚時相見定相許。", 
      "歸來憔悴錦帳，久塵金犢幰，連娟黛眉顰嫵。", 
      "扇底紅鉛，愁痕暗漬，消得腰支如杵。", 
      "鸞弦解語。", 
      "鎮明月西南，拌人悽楚。", 
      "悶拾楊花，等閒春又負。"
    ], 
    "rhythmic": "齊天樂"
  }, 
  {
    "author": "彭止", 
    "paragraphs": [
      "月閏清秋，時逢誕節，畫堂瑞氣多多。", 
      "遙瞻南極，瑞彩照盤坡。", 
      "好是年才五十，身當貴、福比山河。", 
      "無些事，方裙短揭，時復自高歌。", 
      "歡娛，當此際，香燃寶鴨，酒酌金荷。", 
      "恣柳腰櫻口，左右森羅。", 
      "縱有人人捧擁，爭得似、正面嫦娥。", 
      "思量取，朱顏未老，好事莫蹉跎。"
    ], 
    "rhythmic": "滿庭芳"
  }, 
  {
    "author": "彭止", 
    "paragraphs": [
      "夜來小雨三更作。", 
      "近水處、小桃開卻。", 
      "玉女向曉掀朱箔。", 
      "似與花枝有約。", 
      "綠池上、柳腰纖弱。", 
      "燕子過、誰家院落。", 
      "春衫試着香羅薄。", 
      "無奈東風太惡。"
    ], 
    "rhythmic": "留春令"
  }, 
  {
    "author": "陳", 
    "paragraphs": [
      "角聲切。", 
      "何處梅梢弄雪。", 
      "還鄉夢，玉井樓前，千朵芙蕖插空碧。", 
      "鄰翁問消息。", 
      "爲說紅塵倦客。", 
      "應憐笑、弓劍旌旗，底事留人未歸得。", 
      "淮山舊相識。", 
      "記急處笙歌，靜裏鋒鏑。", 
      "隋堤楊柳猶春色。", 
      "嗟十載人事，幾番棋局，青油年少已鬢白。", 
      "漫惆悵京國。", 
      "朱墨。", 
      "困無力。", 
      "似病鶴樊籠，老驥羈勒。", 
      "夕陽不繫棲林翼。", 
      "待添竹東圃，種鬆西陌。", 
      "功名休問，吾老矣，付俊傑。"
    ], 
    "rhythmic": "蘭陵王"
  }, 
  {
    "author": "陳", 
    "paragraphs": [
      "三十四年臺榭，八千餘裏江津。", 
      "去時楊柳正輕顰。", 
      "重來桃李少，不似舊時春。", 
      "風掃半空煙雨，玉虹翠浪如新。", 
      "可憐笳鼓送行人。", 
      "白頭梳上見，歸夢枕邊頻。"
    ], 
    "rhythmic": "臨江仙"
  }, 
  {
    "author": "陳", 
    "paragraphs": [
      "多病倦遊，在家又貧，畢竟如何是。", 
      "十萬錢，騎鶴更揚州，是人間幾曾有底。", 
      "算一生，大都能消幾屐，勞神到老成何事。", 
      "趁齒落已雙，髮絲在兩，歸尋閒裏滋味。", 
      "不見青雲路有危機。", 
      "金縷歌聲，漸變成悲。", 
      "待思大東門，憶鶴華亭，悔之晚矣。", 
      "休，歸去來兮，北山幸有閒田地。", 
      "地瘠宜瓜菜，引泉鑿成方沚。", 
      "這仲子蔬園，三公不換，況東陵自來瓜美。", 
      "間走馬溪頭，倚闌垂釣，解衣自濯清泚。", 
      "釀山泉、時復一中之。", 
      "琴橫膝。", 
      "古淡無弦有音徽。", 
      "送歸鴻、暮雲千里。", 
      "蓬萊自古無路，玄圃何時到，只消曲幾蒲團，鎮日閒廬打眭。", 
      "這乾坤日月，更遠遊、問他王子。"
    ], 
    "rhythmic": "哨遍"
  }, 
  {
    "author": "方千里", 
    "paragraphs": [
      "樓前路。", 
      "愁對萬點風花，數行煙樹。", 
      "依依斜日紅收，暮山翠接，平蕪盡處。", 
      "小留佇。", 
      "還是畫欄憑暖，半扃朱戶。", 
      "簾櫳盡日無人，消凝悵望，時時自語。", 
      "堪恨行雲難系，賦情楊柳，徘徊猶舞。", 
      "追想向來歡娛，懷抱非故。", 
      "題紅寄綠，魂斷江南句。", 
      "何時見、輕衫霧唾，芳茵蓮步。", 
      "燕子西飛去。", 
      "爲人試道，相思悶緒。", 
      "空有腸千縷。", 
      "清淚滿，斑斑多於春雨。", 
      "忍看鬢髮，密堆飛絮。"
    ], 
    "rhythmic": "瑞龍吟"
  }, 
  {
    "author": "方千里", 
    "paragraphs": [
      "燕子池塘，黃鸝院落，海棠庭戶。", 
      "東君暗許，借與輕風柔雨。", 
      "奈春光困人正濃，畫欄小立慵無語。", 
      "念冶遊時節，融怡天氣，異鄉愁旅。", 
      "朝暮。", 
      "凝情處。", 
      "嘆聚散悲歡，歲常十五。", 
      "連飛並羽，未抵鴛朋鳳侶。", 
      "算章臺、楊柳尚存，楚娥鬢影依舊否。", 
      "再相逢、拼解雕鞍，燕樂同杯俎。"
    ], 
    "rhythmic": "瑣窗寒"
  }, 
  {
    "author": "方千里", 
    "paragraphs": [
      "春色遍橫塘。", 
      "年華巧、過雨溼殘陽。", 
      "正一帶翠搖，嫩莎平野，萬枝紅滴，繁杏低牆。", 
      "惱人是，燕飛盤軟舞，鶯語咽輕簧。", 
      "還憶舊遊，禁菸寒食，共追清賞，曲水流觴。", 
      "回思歡娛處，人空老，花影尚佔西廂。", 
      "堪惜翠眉環坐，雲鬢分行。", 
      "看戀柳煙光，遮絲藏絮，妒花風雨，飄粉吹香。", 
      "都爲酒驅歌使，應也無妨。"
    ], 
    "rhythmic": "風流子"
  }, 
  {
    "author": "方千里", 
    "paragraphs": [
      "長亭今古道，水流暗響，渺渺雜風沙。", 
      "倦遊驚歲晚，自嘆相思，萬里夢還家。", 
      "愁凝望結，但掩淚、慵整鉛華。", 
      "更漏長，酒醒人語，睥睨有啼鴉。", 
      "傷嗟。", 
      "迴腸千縷，淚眼雙垂，遏離情不下。", 
      "還暗思、香翻香燼，深閉窗紗。", 
      "依稀看遍江南畫，記隱隱、煙靄蒹葭。", 
      "空健羨，鴛鴦共宿叢花。"
    ], 
    "rhythmic": "渡江雲"
  }, 
  {
    "author": "方千里", 
    "paragraphs": [
      "嫩黃上柳，新綠漲池，東風豔冶天色。", 
      "又見乍晴還雨，年華傍寒食。", 
      "春依舊，身是客。", 
      "對麗景、易傷岑寂。", 
      "悵凝望、一帶平蕪，剪就茵藉。", 
      "前度少年場，醉記旗亭，聯句遍窗壁。", 
      "調笑映牆紅粉，參差水邊宅。", 
      "蘆鞭懶過故陌。", 
      "恨未老、漸成塵跡。", 
      "謾無語，立盡斜陽，懷抱誰識。"
    ], 
    "rhythmic": "應天長"
  }, 
  {
    "author": "方千里", 
    "paragraphs": [
      "勝日登臨幽趣。", 
      "乘興去。", 
      "翠壁古木千章，林影生寒霧。", 
      "空濛冷溼人衣，山路元無雨。", 
      "深澗、鬥瀉飛泉溜甘乳。", 
      "漁唱晚，看小棹、歸前浦。", 
      "笑指官橋，風颭酒旗斜舉。", 
      "還脫宮袍，一醉芳杯倒鸚鵡。", 
      "幸有雕章蠟炬。"
    ], 
    "rhythmic": "荔枝香"
  }, 
  {
    "author": "方千里", 
    "paragraphs": [
      "小園花梢雨歇，浪羞泫。", 
      "碧瓦光霽，羅幕香浮，鶯啼燕語交加，是處池館春遍。", 
      "風外、認得笙歌近遠。", 
      "醉魂半縈，夜酒吹未散。", 
      "暗憶年時，正日赴、西池宴。", 
      "笑攜豔質，郢曲新聲妙如剪。", 
      "有愁容易排遣。"
    ], 
    "rhythmic": "荔枝香"
  }, 
  {
    "author": "方千里", 
    "paragraphs": [
      "歲華慣，每到和風麗日歡再理。", 
      "爲妙歌新調，粲然一曲，千金輕費。", 
      "記夜闌沈醉。", 
      "更衣換酒珠璣委。", 
      "悵畫燭搖影，易積銀盤紅淚。", 
      "向笙歌底。", 
      "問何人、能道平生，聚合歡娛，離別興味。", 
      "誰憐露浥煙籠，盡栽培、豔桃穠李。", 
      "謾縈牽，空坐隔千山，情遙萬水。", 
      "縱有丹青筆，應難摹畫憔悴。"
    ], 
    "rhythmic": "還京樂"
  }, 
  {
    "author": "方千里", 
    "paragraphs": [
      "野亭話別，恨露草芊綿，曉風酸楚。", 
      "怨絲恨縷。", 
      "正楊花碎玉，滿城雪舞。", 
      "耿耿無言，暗灑闌干淚雨。", 
      "片帆去。", 
      "縱百種避愁，愁早知處。", 
      "離思都幾許。", 
      "但漸慣征塵，鬥迷歸路。", 
      "亂山似俎。", 
      "更重江浪淼，易沈書素。", 
      "瞪目銷魂，自覺孤吟調苦。", 
      "小留佇。", 
      "隔前村、數聲簫鼓。"
    ], 
    "rhythmic": "掃花遊・掃地遊"
  }, 
  {
    "author": "方千里", 
    "paragraphs": [
      "素封誰託。", 
      "空寒潮浪疊，亂山雲邈。", 
      "對倦景，無語消魂，但香斷露晞，絮飛風薄。", 
      "杜宇聲中，動多少、客情離索。", 
      "遠闌干佇立，暗記那回，賞遍花葯。", 
      "依依歲華自若。", 
      "更低煙暮草，殘照孤角。", 
      "□嘆息、故里春光，有幽圃名園，算也閒卻。", 
      "早早歸休，漸過了芳條華萼。", 
      "趁良時，按歌喚舞，舊家院落。"
    ], 
    "rhythmic": "解連環"
  }, 
  {
    "author": "方千里", 
    "paragraphs": [
      "傾國名妹，似暈雪勻酥，無限嬌豔。", 
      "素質閒姿，天賦淡蛾豐臉。", 
      "還是睡起慵妝。", 
      "顧鬢影、翠雲零亂。", 
      "悵平生、把鑑驚換。", 
      "依約瑣窗逢見。", 
      "繡幃凝想鴛鴦薦。", 
      "畫屏烘、獸煙蔥蒨。", 
      "依紅傍粉憐香玉，聊慰風流眼。", 
      "空嘆倦客斷腸，奈聽徹、殘更急點。", 
      "仗夢魂一到，花月底、休飄散。"
    ], 
    "rhythmic": "玲瓏四犯"
  }, 
  {
    "author": "方千里", 
    "paragraphs": [
      "宛轉回腸離緒，懶倚危欄，愁登高閣。", 
      "相思何處，人在繡幃羅幕。", 
      "芳年豔齒，枉消虛過，會合絲輕，因緣蟬薄。", 
      "暗想飛雲驟雨，霧隔煙遮，相去還是天角。", 
      "悵望不將夢到，素書謾說波浪惡。", 
      "縱有青青發，漸吳霜妝點，容易凋鑠。", 
      "歡期何晚，忽忽坐驚搖落。", 
      "顧影無言，清淚溼、但絲絲盈握。", 
      "染斑客袖，歸日須問著。"
    ], 
    "rhythmic": "丹鳳吟"
  }, 
  {
    "author": "方千里", 
    "paragraphs": [
      "爲憶仙姿，相思恨、纏綿未足。", 
      "從別後、沈郎消瘦，帶圍如束。", 
      "消息三年沈過處，關山千里無飛肉。", 
      "算誰知、中有不平心，彈棋局。", 
      "空想像，金釵卜。", 
      "時畏玩，回紋曲。", 
      "許何時重到，瑣窗華屋。", 
      "長得一生花裏活，軟紅深處鴛鴦宿。", 
      "也勝如、騎馬著征衫，京塵撲。"
    ], 
    "rhythmic": "滿江紅"
  }, 
  {
    "author": "方千里", 
    "paragraphs": [
      "看青山繞郭。", 
      "更暮草萋萋，疏煙漠漠。", 
      "無風自花落。", 
      "欲黃昏，誰向官樓吹角。", 
      "剛腸頓弱。", 
      "恨別來、辜負厚約。", 
      "想香閨念舊，還憶去年，共舉杯酌。", 
      "寂寞。", 
      "光陰虛度，未說離愁，淚痕先閣。", 
      "珠簾翠幕。", 
      "除相見，是奇藥。", 
      "況中年已後，憑高臨遠，情懷終是易惡。", 
      "早歸休，月地雲階，剩追笑樂。"
    ], 
    "rhythmic": "瑞鶴仙"
  }, 
  {
    "author": "方千里", 
    "paragraphs": [
      "倦踏征塵，厭驅匹馬，凝望故國猶賒。", 
      "孤館今宵，亂山何許，平林漠漠煙遮。", 
      "悵過眼光陰似瞬，回首歡娛異昔，流年迅景，霜風敗葦驚沙。", 
      "無奈輕離易別，千里意，制淚獨長嗟。", 
      "綺窗人遠，青門信杳，敘影何時，重見雲斜。", 
      "空怨憶、吹簫韻曲，旋錦迴文，想像宮商蠹損，機杼生塵，誰爲新裝暈素華。", 
      "那信自憐，悠揚夢蝶，浮沒書鱗，縱有心情，盡爲相思，爭如傍早歸家。"
    ], 
    "rhythmic": "西平樂"
  }, 
  {
    "author": "方千里", 
    "paragraphs": [
      "素秋霽，雲橫曠野，浪拍孤堞。", 
      "柔櫓悲聲頓發。", 
      "驪歌恨曲未闋。", 
      "念一寸迴腸千縷結。", 
      "柳條在、忍使攀折。", 
      "但悵惘章臺路多少，相思拼愁絕。", 
      "悽切。", 
      "去程浩渺空闊。", 
      "奈斷梗孤蓬，西風外、蔌蔌殘吹咽。", 
      "應暗爲行人，傷念離別。", 
      "淚波易竭。", 
      "凝怨懷、羞睹當時明月。", 
      "煙浪無窮青山疊。", 
      "魚封遠、雁書漸歇。", 
      "甚時合、金釵分處缺。", 
      "謾飄蕩、海角天涯，再見日，應憐兩鬢玲瓏雪。"
    ], 
    "rhythmic": "浪淘沙"
  }, 
  {
    "author": "方千里", 
    "paragraphs": [
      "念花邊玉漏，帳裏鸞笙，曾款良宵。", 
      "縷鴨吹香霧，更輕風動竹，韻響瀟瀟。", 
      "畫檐皓月初掛，簾幕縠紋搖。", 
      "記罷曲更衣，挑燈細語，酒暈全消。", 
      "迢迢。", 
      "舊時路，縱下馬銅駝，誰聽揚鐮。", 
      "奈可憐庭院，又徘徊虛過，清夢難招。", 
      "斷魂暗想幽會，回首渺星橋。", 
      "試彷彿仙源，重尋當日千樹桃。"
    ], 
    "rhythmic": "憶舊遊"
  }, 
  {
    "author": "方千里", 
    "paragraphs": [
      "園林晴晝，花上黃峯尾。", 
      "鶯語怯遊人，又還傍、綠楊深避。", 
      "曲池斜逕，草色碧於藍，欄倦倚。", 
      "簾半起。", 
      "魂斷斜陽裏。", 
      "江南春盡，渺渺平橋水。", 
      "身在一天涯，問此恨、何時是已。", 
      "飛帆輕槳，催送莫愁來，歌舞地。", 
      "尊酒底。", 
      "不羨東鄰美。"
    ], 
    "rhythmic": "驀山溪"
  }, 
  {
    "author": "方千里", 
    "paragraphs": [
      "丹青閒展小屏山。", 
      "香爐一絲寒。", 
      "織錦回紋，生綃紅淚，不語自羞看。", 
      "相思念遠關河隔，終日望徵鞍。", 
      "不識單棲，忍教良夜，魂夢覓長安。"
    ], 
    "rhythmic": "少年遊"
  }, 
  {
    "author": "方千里", 
    "paragraphs": [
      "東風無力揚輕絲。", 
      "芳草雨餘姿。", 
      "淺綠還池，輕黃歸柳，老去願春遲。", 
      "欄干憑暖慵回首，閒把小花枝。", 
      "怯酒情懷，惱人天氣，消瘦有誰知。"
    ], 
    "rhythmic": "少年遊"
  }, 
  {
    "author": "方千里", 
    "paragraphs": [
      "一枕盤鶯錦暖。", 
      "初起懶勻妝面。", 
      "綠雲嫋娜映嬌眼。", 
      "酒入桃腮暈淺。", 
      "翠簾半卷香縈線。", 
      "礙飛燕。", 
      "畫屏淺立意閒遠。", 
      "春鎖深沈小院。"
    ], 
    "rhythmic": "秋蕊香"
  }, 
  {
    "author": "方千里", 
    "paragraphs": [
      "燭彩花光明似晝。", 
      "羅幃夜出傾城秀。", 
      "紅錦紋茵雙鳳鬥。", 
      "看舞后。", 
      "腰肢宛勝章臺柳。", 
      "眼尾春嬌波態溜。", 
      "金樽笑捧纖纖袖。", 
      "一陣粉香吹散酒。", 
      "更漏久。", 
      "消魂獨自歸時候。"
    ], 
    "rhythmic": "漁家傲"
  }, 
  {
    "author": "方千里", 
    "paragraphs": [
      "冷葉啼螿聲惻惻。", 
      "銀牀曉起清霜積。", 
      "魂斷江南煙水國。", 
      "書難得。", 
      "相思此意無人識。", 
      "綠鬢金釵年少客。", 
      "愁來懶傍菱花仄。", 
      "霧閣雲窗閒枕蓆。", 
      "情何適。", 
      "杯盈珠淚還偷滴。"
    ], 
    "rhythmic": "漁家傲"
  }, 
  {
    "author": "方千里", 
    "paragraphs": [
      "西北有高樓。", 
      "淡靄殘煙漸漸收。", 
      "幾陣涼風生客袖，颼颼。", 
      "心逐年華袞袞流。", 
      "花卉滿前頭。", 
      "老懶心情萬事休。", 
      "獨倚欄干無一語，回眸。", 
      "鼓角聲中喚起愁。"
    ], 
    "rhythmic": "南鄉子"
  }, 
  {
    "author": "方千里", 
    "paragraphs": [
      "春色暮，短艇艤長堤。", 
      "飛絮空隨花上下，啼鶯占斷水東西。", 
      "來往燕爭泥。", 
      "桑柘綠，歸去覓前溪。", 
      "夜甕酒香從蟻鬥，曉窗眠足任雞啼。", 
      "猶勝旅情悽。"
    ], 
    "rhythmic": "望江南・憶江南"
  }, 
  {
    "author": "方千里", 
    "paragraphs": [
      "楊柳依依窣地垂。", 
      "鞠塵波影漸平池。", 
      "霏微細雨出魚兒。", 
      "先自別來容易瘦，那堪春去不勝悲。", 
      "腰肢寬盡縷金衣。"
    ], 
    "rhythmic": "浣沙溪・浣溪沙"
  }, 
  {
    "author": "方千里", 
    "paragraphs": [
      "無數流鶯遠近飛。", 
      "垂楊嫋嫋弄晴暉。", 
      "斷腸聲裏送春歸。", 
      "鬢影空思香霧溼，襪塵還想步波微。", 
      "去年花下酒闌時。"
    ], 
    "rhythmic": "浣沙溪・浣溪沙"
  }, 
  {
    "author": "方千里", 
    "paragraphs": [
      "清淚斑斑著意垂。", 
      "消魂迢遞一天涯。", 
      "誰能萬里布長梯。", 
      "先自樓臺飛粉絮，可堪簾幕卷金泥。", 
      "相思心上乳鶯啼。"
    ], 
    "rhythmic": "浣沙溪・浣溪沙"
  }, 
  {
    "author": "方千里", 
    "paragraphs": [
      "參差鳳鐸鳴高屋。", 
      "漸驚覺、清眠熟。", 
      "看夕陽倒影花陰速。", 
      "雙燕子、歸來宿。", 
      "幾曲危腸愁易束。", 
      "問雪鬢、何時重綠。", 
      "料想此情同，應暗損、香肌玉。"
    ], 
    "rhythmic": "迎春樂"
  }, 
  {
    "author": "方千里", 
    "paragraphs": [
      "紅深綠暗春無跡。", 
      "芳心蕩、冶遊客。", 
      "記搖鞭跋馬銅駝陌。", 
      "凝睇認、珠簾側。", 
      "絮滿愁城風捲白。", 
      "遞多少、相思消息。", 
      "何處約歡期，芳草外、高樓北。"
    ], 
    "rhythmic": "迎春樂"
  }, 
  {
    "author": "方千里", 
    "paragraphs": [
      "池館春深，海棠枝上斑斑雨。", 
      "酒旗斜舉。", 
      "風滾楊花絮。", 
      "遊子征衫，憑暖闌干處。", 
      "空凝佇。", 
      "杜鵑啼苦。", 
      "還報南樓鼓。"
    ], 
    "rhythmic": "點絳脣"
  }, 
  {
    "author": "方千里", 
    "paragraphs": [
      "月影娟娟明秀。", 
      "簾波吹皺。", 
      "徘徊空度可憐宵，謾問道、因誰瘦。", 
      "不見芳音長久。", 
      "鱗鴻空有。", 
      "渭城西路恨依然，尚夢想、青青柳。"
    ], 
    "rhythmic": "一落索"
  }, 
  {
    "author": "吳泳", 
    "paragraphs": [
      "翠柔香嫩，乍春風庭院。", 
      "換卻幽人讀書眼。", 
      "淡鵝黃嫋嫋，玉破梢頭，鶯未囀，綠皺池波尚淺。", 
      "王孫才別後，長負芳時，碧草萋萋繡裀軟。", 
      "海棠桃花雨，紅溼青衫，春心蕩，不省花飛減半。", 
      "待持酒高堂、勸東皇，且愛惜芳菲，留春借暖。"
    ], 
    "rhythmic": "洞仙歌"
  }, 
  {
    "author": "吳泳", 
    "paragraphs": [
      "跨徵鞍，橫戰槊，上襄州。", 
      "便匹馬、蹴踏高秋。", 
      "芙蓉未折，笛聲吹起塞雲愁。", 
      "男兒若欲樹功名，須向前頭。", 
      "鳳雛寒，龍骨朽，蛟渚暗，鹿門幽。", 
      "閱人物、渺渺如漚。", 
      "棋頭已動，也須高著局心籌。", 
      "莫將一片廣長舌，博取封侯。"
    ], 
    "rhythmic": "上西平・金人捧露盤"
  }, 
  {
    "author": "吳泳", 
    "paragraphs": [
      "額扣龍墀苦。", 
      "對南宮、春風侍女，掉頭不顧。", 
      "烽火連營家萬里，漠漠黃沙吹霧。", 
      "莽關塞、白狼玄兔。", 
      "如此江山俱破碎，似輸棋、局滿枰無路。", 
      "彈血淚，迸如雨。", 
      "輕帆且問夔州戍。", 
      "俯江流、桑田屢改，陣圖猶故。", 
      "抱此孤忠長耿耿，痛恨年華不與。", 
      "但月落、荒洲絕嶼。", 
      "君與鶴山皆人傑，倘功名、到手還須做。", 
      "平灩澦，洗石鼓。"
    ], 
    "rhythmic": "賀新涼・賀新郎"
  }, 
  {
    "author": "吳泳", 
    "paragraphs": [
      "玉驄已響關頭路。", 
      "待攜取、功名去。", 
      "慷慨不歌桃葉渡。", 
      "囊書猶在，劍花未落，富有經綸處。", 
      "從軍緬想當年賦。", 
      "縱局局翻新只如許。", 
      "但恐歸來秋色暮。", 
      "薰爐茗碗，葵根瓠葉，落莫燈前雨。"
    ], 
    "rhythmic": "青玉案"
  }, 
  {
    "author": "吳泳", 
    "paragraphs": [
      "白鶴山人，被推作、諸軍都督。", 
      "對朔雪邊雲，上馬龍光醲郁。", 
      "戊己營西連太白，甲丁旗尾捫箕宿。", 
      "倚梅花、聽得凱歌聲，橫吹曲。", 
      "船易漏，袽難沃。", 
      "柯易爛，棋難復。", 
      "閱勳名好樣，只推吾蜀。", 
      "風撼藕塘猩鬼泣，月吞採石鯨鯢戮。", 
      "管明年、縛取敵人回，持鈞軸。"
    ], 
    "rhythmic": "滿江紅"
  }, 
  {
    "author": "吳泳", 
    "paragraphs": [
      "倦客無家，且隨寓、瞻烏爰止。", 
      "浪佔得，清溪一曲，水鮮山美。", 
      "菡萏香浮几案上，芙蓉月落吟窗裏。", 
      "縱結廬、雖不是吾廬，聊復爾。", 
      "人似玉，神如水。", 
      "歌古調，傳新意。", 
      "問老龐何日，攜家來此。", 
      "後著豈無棋對待，前鋒自有詩當底。", 
      "若新秋、京口酒船來，仍命寄。"
    ], 
    "rhythmic": "滿江紅"
  }, 
  {
    "author": "吳泳", 
    "paragraphs": [
      "每逢人、都道早歸休，何曾猛歸來。", 
      "有邵平瓜圃，淵明菊徑，誰肯徘徊。", 
      "底是無波去處，空弄一竿桅。", 
      "富貴非吾事，野馬浮埃。", 
      "況值清和時候，正青梅未熟，煮酒新開。", 
      "共倒冠落佩，寧使別人猜。", 
      "滿朱檐、殘花敗絮，欲問君、移取石榴栽。", 
      "青湖上，低低架屋，淺淺銜杯。"
    ], 
    "rhythmic": "八聲甘州"
  }, 
  {
    "author": "吳泳", 
    "paragraphs": [
      "一片湖光淨。", 
      "被遊人、撐船刺破，寶菱花鏡。", 
      "和靖不來東坡去，欠了騷人逸韻。", 
      "但翠葆、玉釵橫鬢。", 
      "碧藕花中人家住，恨幽香、可愛不可近。", 
      "沙鷺起，晚風進。", 
      "功名得手真奇雋。", 
      "黯離懷、長堤翠柳，系愁難盡。", 
      "世上浮榮一時好，人品百年論定。", 
      "且牢守、文章密印。", 
      "祕館詞人能度曲，更不消、檀板標蘇姓。", 
      "凌浩渺，納光景。"
    ], 
    "rhythmic": "賀新郎"
  }, 
  {
    "author": "吳泳", 
    "paragraphs": [
      "風約湖船，微擺撼、水光山色。", 
      "縱夾岸、秋芳冷淡，亦隨風拆。", 
      "荷芰尚堪騷客制，蘭苕猶許詩人摘。", 
      "最關情、疏雨畫橋西，宜探索。", 
      "蓬島上，神仙宅。", 
      "蒼玉佩，青城客。", 
      "把從前文字，委諸河伯。", 
      "涵浸胸中今古藏。", 
      "編排掌上乾坤策。", 
      "卻仍攜、新草阜陵書，歸山澤。"
    ], 
    "rhythmic": "滿江紅"
  }, 
  {
    "author": "吳泳", 
    "paragraphs": [
      "金柝聲中，鐵衣影裏，仍舊上元。", 
      "況銀花嚲鬢，看承春色，蠟珠照坐，暖熟豐年。", 
      "寶月分明無缺玷，須洗盡黃雲別看天。", 
      "無限意，且平開蓮浦，小作桃源。", 
      "燈花夜來有喜，捷書便馳至軍前。", 
      "響樂棚高處，何妨頌聖，體筵側傍，仍與中賢。", 
      "不會山人行樂意，道剛把風花作事權。", 
      "言不盡，倩梅吹漢曲，鶯答虞弦。"
    ], 
    "rhythmic": "洞庭春色・沁園春"
  }, 
  {
    "author": "吳泳", 
    "paragraphs": [
      "蘭切膏凝，柳溝燧落，光景乍新。", 
      "正石壇人靜，風清綺陌，朱筵燈鬧，雨壓香塵。", 
      "不似潘郎花作縣，且管勾江山當主人。", 
      "看承處，有簾犀透月，蠟鳳燒雲。", 
      "裴回五花泉上，問誰解攻打愁城。", 
      "算人生行樂，不須富貴，官居遊適，必就高明。", 
      "山寺歸來簪花笑，笑老去猶能強作春。", 
      "無限事，願長開醉眼，飽看昇平。"
    ], 
    "rhythmic": "洞庭春色・沁園春"
  }, 
  {
    "author": "吳泳", 
    "paragraphs": [
      "鶯花舊恨憑誰雪。", 
      "也須管句燈時節。", 
      "黃已上眉峯。", 
      "小槽初滴紅。", 
      "好天佳月夕。", 
      "結佩飛霞客。", 
      "醒恐不如酲。", 
      "何妨獨屢更。"
    ], 
    "rhythmic": "菩薩蠻"
  }, 
  {
    "author": "李銓", 
    "paragraphs": [
      "一朵千金，帝城穀雨初晴後。", 
      "粉拖香透。", 
      "雅稱羣芳首。", 
      "把酒題詩，遐想歡如舊。", 
      "花知否。", 
      "故人清瘦。", 
      "長憶同攜手。"
    ], 
    "rhythmic": "點絳脣"
  }, 
  {
    "author": "王大烈", 
    "paragraphs": [
      "銀潢流派，嫦娥出世。", 
      "正是麥秋天氣。", 
      "熒煌一點壽星明，又恰向、今宵呈瑞。", 
      "佳兒龍跳，榮封邇止。", 
      "試問遐齡知幾。", 
      "從今旋數一千年，待足了、依前數起。"
    ], 
    "rhythmic": "鵲橋仙"
  }, 
  {
    "author": "王大烈", 
    "paragraphs": [
      "東風吹物，漸入韶華媚。", 
      "和氣散千門，更靈鵲、前村報喜。", 
      "月宮仙子，昨夜下瑤臺，人傳道，誕蘭房，喜把金盆洗。", 
      "中郎傳業，此事今如意。", 
      "遙想畫堂中，有蔥蔥、雲煙滃瑞。", 
      "休言前日，玉燕不來投，看釋氏，到明年，又送麒麟至。"
    ], 
    "rhythmic": "驀山溪"
  }, 
  {
    "author": "程公許", 
    "paragraphs": [
      "曉涼散策，恨西風不貸，一池殘綠。", 
      "誰與冰輪撝玉斧，恰好今宵圓足。", 
      "樹杪翻光，莎庭轉影，零亂昆臺玉。", 
      "蕩胸清露，閒須澆下醽醁。", 
      "休問湖海飄零，老人心事，似倚巖枯木。", 
      "萬里親知應健否，脈脈此情誰屬。", 
      "世慮難平，天高難問，倚遍闌干曲。", 
      "不妨隨寓，買園催種松竹。"
    ], 
    "rhythmic": "念奴嬌"
  }, 
  {
    "author": "程公許", 
    "paragraphs": [
      "萬里飄萍，送江入海，過古潤州。", 
      "正羈懷無奈，憑高縱覽，濛濛煙雨，簇簇漁舟。", 
      "南北區分，江山形勝，憂憤令人扶上樓。", 
      "沈凝久，任斜飛雪片，急灑貂裘。", 
      "英風追想孫劉。", 
      "似黑白兩奩棋未收。", 
      "把煙霞饒與，坡仙米老，丹青難覓，摩詰營邱。", 
      "鬥野號風，海門殘照，長與人間管領愁。", 
      "憑誰問，借天河一挽，洗甲兵休。"
    ], 
    "rhythmic": "沁園春"
  }, 
  {
    "author": "程公許", 
    "paragraphs": [
      "駝褐倚禪榻，絲鬢揚茶煙。", 
      "誰知老子方寸，歷歷著千年。", 
      "試問汗青餘幾，一笑腰黃縈夢，我自樂天全。", 
      "出處兩無累，贏取日高眠。", 
      "八千里，西望眼，斷霞邊。", 
      "弁蒼苕碧，隨分風月不論錢。", 
      "執手還成輕別，何日歸來投社，玉海得同編。", 
      "經世付時傑，覓個釣魚船。"
    ], 
    "rhythmic": "水調歌頭"
  }, 
  {
    "author": "包恢", 
    "paragraphs": [
      "羽觴隨曲水，佳氣溢雙清。", 
      "真賢瑞世，恰與真聖日同生。", 
      "出侍紅雲一朵，出按皇華六轡，特地福吾閩。", 
      "底是長生籙，八郡詠歌聲。", 
      "奏天子，傾義廩，濟饑民。", 
      "南州指使，青州公案一般仁。", 
      "卻恐紫泥有詔，社稷重臣事業，非晚覲巖宸。", 
      "來歲這般節，宣勸玉堂人。"
    ], 
    "rhythmic": "水調歌頭"
  }, 
  {
    "author": "嶽甫", 
    "paragraphs": [
      "魯口天下壯，襟楚帶三吳。", 
      "山川表裏營壘，屯列拱神都。", 
      "鸚鵡洲前處士，黃鶴樓中仙客，拍手試招呼。", 
      "莫誦昔人句，不食武昌魚。", 
      "望樊岡，過赤壁，想雄圖。", 
      "寂寥霸氣，應笑當日阿瞞疏。", 
      "收拾周黃策略，成就孫劉基業，未信賞音無。", 
      "我醉君起舞，明日隔江湖。"
    ], 
    "rhythmic": "水調歌頭", 
    "tags": [
      "黃鶴樓"
    ]
  }, 
  {
    "author": "嶽甫", 
    "paragraphs": [
      "碧海迢遙，曾窺見、赤城樓堞。", 
      "因傲睨塵寰，猶帶憑虛仙骨。", 
      "武庫胸中兵十萬，文場筆陣詩千百。", 
      "記向來、小是聽臚傳，居前列。", 
      "世間事，都未說。", 
      "親爲大，官毫末。", 
      "況諸郎鍾慶，鳳齡英發。", 
      "銀菟頒符方易地，金鑾寓直行趨闕。", 
      "更相期、盡節早歸來，傳丹訣。"
    ], 
    "rhythmic": "滿江紅"
  }, 
  {
    "author": "岳珂", 
    "paragraphs": [
      "試晨妝淡佇，正疏雨、過含章。", 
      "早巧額回春，嶺雲護雪，十里清香。", 
      "何人剪冰綴玉，仗化工、施巧付東皇。", 
      "瘦盡綺窗寒魄，淒涼畫角斜陽。", 
      "孤山西畔水雲鄉。", 
      "籬落亞疏篁。", 
      "問多少幽姿，半歸圖畫，半入詩囊。", 
      "如今夢迴帝國，尚遲遲、依約帶湖光。", 
      "多謝膽瓶重見，不堪三弄橫羌。"
    ], 
    "rhythmic": "木蘭花慢"
  }, 
  {
    "author": "岳珂", 
    "paragraphs": [
      "海棠開後，紅雨灑江濆。", 
      "春風路，窺杏非，剪葵榛。", 
      "繞梅魂。", 
      "滿院禽聲悄，扶醉起，初睡足，誚不似，玉奴輩，負東昏。", 
      "回首曲江，多少花邊臥，高塚麒麟。", 
      "謾名繮利鎖，何日濯塵纓。", 
      "幾絆浮生。", 
      "遣區驚。", 
      "試從今數，春歸日，留不住，掩重門。", 
      "風雨遇，歸閬女，戰吳軍。", 
      "費溫存。", 
      "總被流鶯笑，英爛熳，誤間關。", 
      "詩卷債，負便腹，遂吟肝。", 
      "長記風光流轉，問少陵、曾與春言。", 
      "便聯鑣相約，一醉臥紅雲。", 
      "畫角城閽。"
    ], 
    "rhythmic": "六州歌頭"
  }, 
  {
    "author": "岳珂", 
    "paragraphs": [
      "銅彝繡箔。", 
      "風流不到臨春閣。", 
      "婆娑清影來巖壑。", 
      "梅魄蘭魂，香染九秋萼。", 
      "蕊仙擁下青瑤幕。", 
      "粟肌透入黃金約。", 
      "有人奚酉逢魚摸。", 
      "欲插還羞，重把鬢雲掠。"
    ], 
    "rhythmic": "醉落魄・一斛珠"
  }, 
  {
    "author": "岳珂", 
    "paragraphs": [
      "小院深深，悄鎮日、陰晴無據。", 
      "春未足、閨愁難寄，琴心誰與。", 
      "曲徑穿花尋蛺蝶，虛欄傍日教鸚鵡。", 
      "笑十三、楊柳女兒腰，東風舞。", 
      "雲外月，風前絮。", 
      "情與恨，長如許。", 
      "想綺窗今夜，爲誰凝佇。", 
      "洛浦夢迴留佩客，秦樓聲斷吹簫侶。", 
      "正黃昏時候杏花寒，廉纖雨。"
    ], 
    "rhythmic": "滿江紅"
  }, 
  {
    "author": "岳珂", 
    "paragraphs": [
      "芙蓉清夜遊，楊柳黃昏約。", 
      "小院碧苔深，潤透雙鴛薄。", 
      "暖玉慣春嬌，簌簌花鈿落。", 
      "缺月故窺人，影轉闌干角。"
    ], 
    "rhythmic": "生查子"
  }, 
  {
    "author": "岳珂", 
    "paragraphs": [
      "甕城高，盤徑近。", 
      "十里筍輿穩。", 
      "欲駕還休，風雨苦無準。", 
      "古來多少英雄，平沙遺恨。", 
      "又總被、長江流盡。", 
      "倩誰問。", 
      "因甚衣帶中分，吾家自畦畛。", 
      "落日潮頭，慢寫屬鏤憤。", 
      "斷腸煙樹揚州，興亡休論。", 
      "正愁盡、河山雙鬢。"
    ], 
    "rhythmic": "祝英臺近", 
    "tags": [
      "長江"
    ]
  }, 
  {
    "author": "岳珂", 
    "paragraphs": [
      "澹煙橫，層霧斂。", 
      "勝概分雄佔。", 
      "月下鳴榔，風急怒濤颭。", 
      "關河無限清愁，不堪臨鑑。", 
      "正霜鬢、秋風塵染。", 
      "漫登覽。", 
      "極目萬里沙場，事業頻看劍。", 
      "古往今來，南北限天塹。", 
      "倚樓誰弄新聲，重城正掩。", 
      "歷歷數、西州更點。"
    ], 
    "rhythmic": "祝英臺近"
  }, 
  {
    "author": "岳珂", 
    "paragraphs": [
      "天然靈種，遍塵寰、不許一枝分植。", 
      "瀛海沈沈羣玉宴，迥出八仙標格。", 
      "珠幄留雲，翠綃籠雪，淺露宮黃額。", 
      "無雙亭下，未容凡卉連璧。", 
      "猶是射虎歸來，朱闌獨倚，曾作東風客。", 
      "素態自羞時態改，何必鉛華傾國。", 
      "舞影鸞孤，繞心蝶倦，占斷春消息。", 
      "月明十里，坐中還記曾識。"
    ], 
    "rhythmic": "酹江月・念奴嬌"
  }, 
  {
    "author": "朱藻", 
    "paragraphs": [
      "障泥油壁人歸後，滿院花陰。", 
      "樓影沈沈。", 
      "中有傷春一片心。", 
      "閒穿綠樹尋梅子，斜日籠明。", 
      "團扇風輕。", 
      "一徑楊花不避人。"
    ], 
    "rhythmic": "採桑子"
  }, 
  {
    "author": "陳以莊", 
    "paragraphs": [
      "晚來江闊潮平，越船吳榜催人去。", 
      "稽山滴翠，胥濤濺恨，一襟離緒。", 
      "訪柳章臺，問桃仙浦，物華如故。", 
      "向秋娘渡口，泰娘橋畔，依稀是、相逢處。", 
      "窈窕青門紫曲，蒨羅新、衣翻金縷，舊音恍記，輕攏慢拈，哀弦危柱。", 
      "金屋難成，阿嬌已遠，不堪春暮。", 
      "聽一聲杜宇，紅殷綠老，雨花風絮。"
    ], 
    "rhythmic": "水龍吟"
  }, 
  {
    "author": "陳以莊", 
    "paragraphs": [
      "曉夢鶯呼起。", 
      "便安排、詩家廚傳，酒家行李。", 
      "點檢花邊新雨露，春在萬家生齒。", 
      "道官似、錦溪清駛。", 
      "但便有人耕綠野，正不妨、鼓吹頻來此。", 
      "方覓句，且夷俟。", 
      "畫橋西畔多春意。", 
      "記年年、曾來幾度，落花流水。", 
      "信到水窮雲起處，依約輞川竹裏。", 
      "興未屬、王孫公子。", 
      "料想明年端門裏，有傳柑宴罷黃封醉。", 
      "肯回首，萬杉底。"
    ], 
    "rhythmic": "賀新郎"
  }, 
  {
    "author": "陳以莊", 
    "paragraphs": [
      "亭蘭風蕙，昨日山陰曲。", 
      "又過五峯來，聽華堂、管絃絲竹。", 
      "今年風物，著意慶生朝，□鶴舞，黑猿吟，花下眠青鹿。", 
      "九齡五福，盛事人皆祝。", 
      "誰識種春翁，等浮雲、飛蟁過目。", 
      "上方渴士，忠節起聞孫，金坡近，玉堂深，莫羨春田綠。"
    ], 
    "rhythmic": "驀山溪"
  }, 
  {
    "author": "蘇", 
    "paragraphs": [
      "望關河、試窮遙眼，新愁似絲千縷。", 
      "劉郎豪氣今何在，應是九疑三楚。", 
      "堪恨處。", 
      "便拚得、一生寂寞長羈旅。", 
      "無人寄語。", 
      "但吊麥傷桃，邊鬆倚竹，空憶舊詩句。", 
      "文章事，到底將身自誤。", 
      "功名難料遲暮。", 
      "鶉衣簞食年年瘦，受侮世間兒女。", 
      "君信否。", 
      "盡縣簿高門，歲晚誰青顧。", 
      "何如引起。", 
      "任槎上張騫，山中李廣，商略盡風度。"
    ], 
    "rhythmic": "摸魚兒"
  }, 
  {
    "author": "蘇", 
    "paragraphs": [
      "十載尊前，放歌起舞，人間酒戶詩流。", 
      "盡期君凌厲，羽翮高秋。", 
      "世事幾如人意，儒冠還負身謀。", 
      "嘆天生李廣，才氣無雙，不得封侯。", 
      "榆關萬里，一去飄然，片雲甚處神州。", 
      "應悵望、家人父子，重見無由。", 
      "隴水寂寥傳恨，淮山宛轉供愁。", 
      "這回休也，燕鴻南北，長隔英遊。"
    ], 
    "rhythmic": "雨中花・夜行船"
  }, 
  {
    "author": "許", 
    "paragraphs": [
      "西風又轉蘆花雪。", 
      "故人猶隔關山月。", 
      "金雁一聲悲。", 
      "玉腮雙淚垂。", 
      "繡衾寒不暖。", 
      "愁遠天無岸。", 
      "夜夜卜燈花。", 
      "幾時郎到家。"
    ], 
    "rhythmic": "菩薩蠻"
  }, 
  {
    "author": "王邁", 
    "paragraphs": [
      "天上一燈滿，引起萬燈明。", 
      "不知今夕何夕，平地有蓬瀛。", 
      "西母瑤池稱壽，南守鋒車催覲，二美一時並。", 
      "一點魁星現，長侍老人星。", 
      "心事好，天與壽，鬢長青。", 
      "不將鍾鼎爲樂，念念在朝廷。", 
      "此母宜生此子，須有醫時良策，壽國福蒼生。", 
      "子自坐黃閣，母自課黃庭。"
    ], 
    "rhythmic": "水調歌頭"
  }, 
  {
    "author": "王邁", 
    "paragraphs": [
      "人物渺然，蕙蘭椒艾，孰臭孰香。", 
      "昔尹公和靖，與龜山老，雖同名節，卻異行藏。", 
      "尹在當年，深居養道，親見兵戈興洛陽。", 
      "楊雖出，又何畀於蔡，何救於章。", 
      "公今爲尹爲楊。", 
      "這一著須平心較量。", 
      "正南洲潢弄，西淮鼎沸，廷紳噤舌，舉國如狂。", 
      "招鶴亭前，居然高臥，許大乾坤誰主張。", 
      "公須起，要擎天一柱，支架明堂。"
    ], 
    "rhythmic": "沁園春"
  }, 
  {
    "author": "王邁", 
    "paragraphs": [
      "出了羅浮洞。", 
      "有多情、梅花雪片，殷勤相送。", 
      "見說け然琴鶴外，詩壓牛腰較重。", 
      "去管甚、羣兒嘲弄。", 
      "嶺海三年持翠節，料無時、不作家山夢。", 
      "馳玉勒，歸金鳳。", 
      "金鳳池，乃所居也。", 
      "一門朱紫環昆仲。", 
      "看階庭、森森蘭玉，慈顏歡動。", 
      "宰相時來須著做，且舞萊衣侍奉。", 
      "卻不信、大才難用。", 
      "時事多艱人物少，便中興、誰辨浯溪頌。", 
      "爲大廈，要樑棟。"
    ], 
    "rhythmic": "賀新郎"
  }, 
  {
    "author": "王邁", 
    "paragraphs": [
      "此是河清宴。", 
      "覺朝來、薰風滿入，生綃團扇。", 
      "太守愁眉才一展，且喜街頭米賤。", 
      "且莫管、官租難辦。", 
      "繞砌苔錢無限數，更蓮池、雨過珠零亂。", 
      "盡買得，凌波面。", 
      "家山樂事真堪羨。", 
      "記年時、荔支新熟，荷筒齊勸。", 
      "底事來尋蕉鹿夢，贏得乾忙似箭。", 
      "笑富貴、都如郵傳。", 
      "做了豐年還百姓，便蓴鱸、歸興催張翰。", 
      "看卿等，上霄漢。"
    ], 
    "rhythmic": "賀新郎"
  }, 
  {
    "author": "王邁", 
    "paragraphs": [
      "憶昔同時召。", 
      "正青山、親提玉尺，量材廊廟。", 
      "當日班行比元祐，北玉西珠照耀。", 
      "一轉首、宮商移調。", 
      "君自烏臺登騎省，覺精神、風采增清峭。", 
      "數賢者，一不肖。", 
      "酒酣耳熱惟長嘯。", 
      "便翩翩、輟班荷橐，一麾閩嶠。", 
      "堪笑狂生無用處，垂老雲耕月釣。", 
      "這富貴、非由人要。", 
      "疇昔評君如玉雪，好け然、琴鶴風塵表。", 
      "清獻後，又有趙。"
    ], 
    "rhythmic": "賀新郎"
  }, 
  {
    "author": "王邁", 
    "paragraphs": [
      "瓔珞珠垂縷。", 
      "看花冠、端容麗服，補陀巖主。", 
      "只坐塵緣蹉一念，朱紫叢中得度。", 
      "人世福、夫人兼五。", 
      "銀鹿諸孫來定省，對金屏、繡幕輝雲母。", 
      "人頂禮，柳行路。", 
      "所居地名柳行。", 
      "朝朝口誦琅函句。", 
      "覺從來、壽人福善，老夭無誤。", 
      "消得天恩封福國，錦誥鸞翔鳳舞。", 
      "聽來歲、日邊佳語。", 
      "上殿肩輿簾蹙繡，遣佳兒、扶掖天應許。", 
      "笑陳媼，三題柱。", 
      "有陳夫人者，"
    ], 
    "rhythmic": "賀新郎"
  }, 
  {
    "author": "王邁", 
    "paragraphs": [
      "昔元城、一生清峭，南都高臥堅壁。", 
      "留耕便是元城樣，何肯枉吾尋尺。", 
      "曾直筆。", 
      "說社稷安危，屢叩龍墀額。", 
      "明時逐客。", 
      "卻惠顧丹山，來持翠節，對此一灣碧。", 
      "澄清暇，無奈登臨有癖。", 
      "梅山時訪仙蹟。", 
      "神仙偏喜公心事，一見莞然前席。", 
      "閒不得。", 
      "有先見蓍龜，消得君王憶。", 
      "天閽不隔。", 
      "要濟險孤舟，支傾一柱，公外向誰覓。"
    ], 
    "rhythmic": "摸魚兒"
  }, 
  {
    "author": "王邁", 
    "paragraphs": [
      "首尾四年，臺省好官，都做一回。", 
      "便前頭更有，合當做底，何妨且恁，猛省歸來。", 
      "甲第新成，開尊行樂，脆管繁弦十二釵。", 
      "回頭笑，這狂生無用，削盡官階。", 
      "狂生真個狂哉。", 
      "潑性氣年來全未灰。", 
      "有龍鱗鳳翼，不能攀附，牛衣漁具，早已安排。", 
      "爛煮園蔬，熟煨山芋，白髮蒼顏窮秀才。", 
      "官休做，莫狂無處著，送去瓊崖。"
    ], 
    "rhythmic": "沁園春"
  }, 
  {
    "author": "王邁", 
    "paragraphs": [
      "層臺雲外，閱古今、多少興衰成敗。", 
      "老木千章，若個是、南國甘棠遺愛。", 
      "羣籟號風，繁陰蔽日，有此清涼界。", 
      "賓朋在坐，朗然心目明快。", 
      "更向會景亭前，登高弔古，此景何人會。", 
      "歲歲春來春又去，獨有靈臺春在。", 
      "早稻炊香，晚禾搖穗，管取三登泰。", 
      "釀成春酒，把杯行樂須再。"
    ], 
    "rhythmic": "念奴嬌"
  }, 
  {
    "author": "王邁", 
    "paragraphs": [
      "一笑樽前，數雄甲辰，幾位上臺。", 
      "有唐裴相，徜徉綠野，我朝富老，遊戲昆臺。", 
      "淮蔡功成，驚天動地，似勝單車和虜回。", 
      "誰知道，活流民數萬，賽過平淮。", 
      "君侯初度奇哉。", 
      "五百歲、三賢前後來。", 
      "任朱幡西向，不妨爲富，義旗北指，也解爲裴，將相功名，時來便做，且醉紅蕖三百杯。", 
      "相期處，要千年汗竹，名節崔嵬。"
    ], 
    "rhythmic": "沁園春"
  }, 
  {
    "author": "王邁", 
    "paragraphs": [
      "曾侍螭頭立。", 
      "吐危言、嬰鱗編虎，扶持鰲極。", 
      "誰煉精金鑄剛卯，氣節毅然鎮國。", 
      "肯顧戀、眼前官職。", 
      "碧水丹山持翠節，這福星、特爲吾閩出。", 
      "發義廩，無難色。", 
      "如今世道難扶植。", 
      "直還他、溫公德量，魏公風力。", 
      "此事又關宗社福，仍系蒼生休慼。", 
      "且稱壽、公生人日。", 
      "煉得內丹成熟後，看河車、常運方瞳碧。", 
      "五百歲，作良弼。"
    ], 
    "rhythmic": "賀新郎"
  }, 
  {
    "author": "王邁", 
    "paragraphs": [
      "芳菲春二月。", 
      "正軟紅塵裏，踏青時節。", 
      "山川孕人傑。", 
      "好赤城丹洞，丰姿奇絕。", 
      "雲霄閥閱。", 
      "個精神、清如玉雪。", 
      "看談兵議論，風霆舞劍，剛腸如鐵。", 
      "聞說。", 
      "年方英妙，已向城邊，飛書馳捷。", 
      "誓清擊楫。", 
      "寧久此，淹車轍。", 
      "對花朝稱壽，朱顏未老，盡有功名事業。", 
      "便張韓劉嶽傳名，何如一葉。"
    ], 
    "rhythmic": "瑞鶴仙"
  }, 
  {
    "author": "王邁", 
    "paragraphs": [
      "明日元宵，藹佳氣、清涼金粟。", 
      "人道是、史君壽母，宴瑤池曲。", 
      "九十春來萱草茂，三千年後蟠桃熟。", 
      "看鰲頭、名字未多時，分符竹。", 
      "薰寶篆，張銀燭。", 
      "佳慶事，人人祝。", 
      "況平反陰德，在長生籙。", 
      "最喜芸香懷玉燕，安排錦帳騎銀鹿。", 
      "待雕軒、文駟上堤沙，如天福。"
    ], 
    "rhythmic": "滿江紅"
  }, 
  {
    "author": "王邁", 
    "paragraphs": [
      "輕暖輕寒，正春滿、河陽花縣。", 
      "誰報道，金鈴聲響，百花開遍。", 
      "天上謫仙人瑞世，佛中有宰官身現。", 
      "好看承、金母上瑤池，開華宴。", 
      "爭捧取，金樽勸。", 
      "更把取，丹砂煉。", 
      "要朱顏長對，舞裙歌扇。", 
      "準擬來年稱壽日，沈香亭裏春生面。", 
      "有安期、大棗伴蟠桃，年年獻。"
    ], 
    "rhythmic": "滿江紅"
  }, 
  {
    "author": "王邁", 
    "paragraphs": [
      "見山堂上，畫簾卷、猶是清和天氣。", 
      "綠水紅蓮，雅稱得、瑤碧冰壺標緻，名在丹臺，籍通紫府，遊戲人間世。", 
      "三洪華閥，自應生此人瑞。", 
      "好是佳旦稱觴，班衣拜舞，有鵷雛相對。", 
      "後院嬋娟爭勸酒，端午彩絲雙系。", 
      "管取來年，雪羅風葛，榮被君恩賜。", 
      "黑頭公相，直須眉壽千歲。"
    ], 
    "rhythmic": "念奴嬌"
  }, 
  {
    "author": "王邁", 
    "paragraphs": [
      "橙黃橘綠佳期，詰朝又報陽來複。", 
      "籠蔥瑞氣，天教蟠繞，名門喬木。", 
      "上界仙人，來遊西塾，驂鸞跨鶴。", 
      "有如椽彩筆，箋天萬字，□呈了、琅玕腹。", 
      "不願班行鳴玉。", 
      "問君王、再分符竹。", 
      "棣華輝映，庭萱春好，舉杯相屬。", 
      "伯氏乘軺，諸公須又，安排除目。", 
      "這堆牀牙笏，人人道是，太夫人福。"
    ], 
    "rhythmic": "水龍吟"
  }, 
  {
    "author": "王邁", 
    "paragraphs": [
      "臞老今朝，載酒渡江，送孟吉州。", 
      "遇舟之人士，來前問政，此公官去，莫也宜留。", 
      "老子曰嘻，我遊宦海，幾度遭他風打頭。", 
      "君休問，但正因遇坎，行則乘流。", 
      "江皋一葉驚秋。", 
      "雁過也、嚴明白鷺洲。", 
      "笑如今休顧，從前墮甑，無心相逐，等是虛舟。", 
      "啄黍雞肥，新篘酒熟，且作山中萬戶侯。", 
      "林泉好，卻輸公一著，先我歸休。"
    ], 
    "rhythmic": "沁園春"
  }, 
  {
    "author": "王邁", 
    "paragraphs": [
      "家裏逢重九，新篘熟濁醪。", 
      "弟兄乘興共登高。", 
      "右手茱杯、左手笑持螯。", 
      "官裏逢重九，歸心切大刀。", 
      "美人痛飲讀離騷。", 
      "因感秋英、餉我菊花糕。"
    ], 
    "rhythmic": "南歌子"
  }, 
  {
    "author": "王邁", 
    "paragraphs": [
      "夜來鬥庵，左顧綠雲，右盼素娥。", 
      "好態濃意遠，隨宜梳洗，輕輕蓮步，豔豔秋波。", 
      "妒寵爭妍，嬌癡無際，齊勸詩翁金叵羅。", 
      "翁微笑、□一時飲盡，誰少誰多。", 
      "月娥。", 
      "唱後顏酡。", 
      "莫也怕、浮雲妒月麼。", 
      "問蘇州刺史，舊歡如夢，江州司馬，衫溼如何。", 
      "翠幕空垂，唾花無跡，忍聽樽前飛燕歌。", 
      "銷凝處，正瀟瀟煙雨，偏惱東坡。"
    ], 
    "rhythmic": "沁園春"
  }, 
  {
    "author": "葉路鈐", 
    "paragraphs": [
      "傴指循良吏。", 
      "祗吳公、傳不書名，一人而已。", 
      "彷佛三生來展驥。", 
      "就種棠陰千里。", 
      "又還是、治平爲最。", 
      "繡線漸添紅日影，恰攙前、七日冬書至。", 
      "吾道長，佛出世。", 
      "公清但酌螺川水。", 
      "屏星躔次吳頭，極星先比。", 
      "節誼家聲香國史。", 
      "中有千秋生意。", 
      "宜袞袞、公侯昌熾。", 
      "充育登庸元有樣，況甬東、一脈山東氣。", 
      "珠峯畔，又呈瑞。"
    ], 
    "rhythmic": "賀新涼・賀新郎"
  }, 
  {
    "author": "葉路鈐", 
    "paragraphs": [
      "天啓黃旗運，復見漢黃香。", 
      "名高黃榜，飛黃騰踏入鴛行。", 
      "文彩蘇黃而上，政事龔黃而右，黃紙選循良。", 
      "黃見眉間色，卿月照黃堂。", 
      "調黃鍾，舞黃鶴，醉鵝黃。", 
      "黃雲催熟，黃童老叟慶金穰。", 
      "閒展黃庭一卷，自愛黃花晚節，黃閣日偏長。", 
      "印佩黃金斗，黃髮半蒼蒼。"
    ], 
    "rhythmic": "水調歌頭"
  }, 
  {
    "author": "曾開國", 
    "paragraphs": [
      "望層霄、五雲開處。", 
      "屏星光射螺浦。", 
      "復來七日冬將至，恰則嶽神生甫。", 
      "梅半吐。", 
      "試索笑巡檐，稍稍香風度。", 
      "花嬌欲語。", 
      "問昔日治平，吳公無傳，今請爲公歌襦褲。", 
      "□□□，玉粒家家豐貯。", 
      "因人豈關天數。", 
      "金城千里誰能護，前召又逢後杜。", 
      "□□□。", 
      "見說道、長安新築沙堤路。", 
      "班催鷺序。", 
      "垂色醉蟠桃，胸中色線，待把袞衣補。"
    ], 
    "rhythmic": "摸魚兒"
  }, 
  {
    "author": "彭耜", 
    "paragraphs": [
      "素馨花、在枝無幾。", 
      "秋入闌干十二。", 
      "那茉莉、如今已矣。", 
      "只有蘭英菊蕊。", 
      "霜蟹年時，香橙天氣。", 
      "總是悲秋意。", 
      "問宋玉、當日如何，對此淒涼風月，怎生存濟。", 
      "還未知、幽人心事。", 
      "望得眼穿心碎。", 
      "青鳥不來，綵鸞何處，雲鎖三山翠。", 
      "是碧霄有路，要歸歸又無計。", 
      "奈何他、水長天遠，身又何曾生翼。", 
      "手拈芙蓉，耳聽鴻雁，怕有丹書至。", 
      "縱人間富貴，一歲復一歲。", 
      "此心終日繞香盤，在篆畦兒裏。"
    ], 
    "rhythmic": "十二時・憶少年"
  }, 
  {
    "author": "彭耜", 
    "paragraphs": [
      "吾家何處。", 
      "對落日殘鴉，亂花飛絮。", 
      "五湖四海，千巖萬壑，已把此生分付。", 
      "怎得海棠心緒，更沒鴛鴦債負。", 
      "春正好，嘆流光有限，老山無數。", 
      "歸去。", 
      "君試覷。", 
      "紫燕黃鸝，愁怕韶華暮。", 
      "細雨斜風，斷煙芳草，暑往寒來幾度。", 
      "鎖卻心猿意馬，縛住金鳥玉兔。", 
      "今古事，似一江流水，此懷難訴。"
    ], 
    "rhythmic": "喜遷鶯"
  }, 
  {
    "author": "彭耜", 
    "paragraphs": [
      "中秋皓月，隔霄光倍照塵寰。", 
      "九龍噴香水，勝沈檀。", 
      "白家珠明協瑞，尊者誕人間。", 
      "世稱生佛子、派接清原。"
    ], 
    "rhythmic": "婆羅門引"
  }, 
  {
    "author": "趙葵", 
    "paragraphs": [
      "束髮領西藩。", 
      "百萬雄兵掌握間，召到廟堂無一事，遭彈。", 
      "昨日公卿今日閒。", 
      "拂曉出長安。", 
      "莫待西風割面寒。", 
      "羞見錢塘江上柳，何顏。", 
      "瘦僕牽驢過遠山。"
    ], 
    "rhythmic": "南鄉子", 
    "tags": [
      "錢塘江"
    ]
  }, 
  {
    "author": "方味道", 
    "paragraphs": [
      "綸巾少駐家山，北窗睡覺南薰起。", 
      "黃庭細看，長生祕訣，神仙奇趣。", 
      "奈此蒼生，願蘇炎熟，仰爲霖雨。", 
      "趁丹心未老，將整頓乾坤，手爲經理。", 
      "好是今年慶事。", 
      "抱奇孫、一門佳氣。", 
      "蓬山振佩，麟符重錫，褒綸新美。", 
      "玉樹參庭，桂枝分種，香浮蘭芷。", 
      "看他年、接武三槐，長是伴、莊椿歲。"
    ], 
    "rhythmic": "莊椿歲・水龍吟"
  }, 
  {
    "author": "黃機", 
    "paragraphs": [
      "問訊西園，一春幾何，君今再遊。", 
      "記流觴亭北，偷拈酒戲，凌雲臺上，暗度詩鬮。", 
      "略略花痕，差差柳意，十日不來紅綠稠。", 
      "須重醉，便功名了後，白髮爭休。", 
      "定誰騎鶴揚州。", 
      "任書放牀頭盞甕頭。", 
      "況殷勤鶯燕，能歌更舞，輕狂蜂蝶，欲去還留。", 
      "歲月易忘，姓名須載，筆勢翩翩回萬牛。", 
      "歸來晚，有燭明金剪，香暖珠篝。"
    ], 
    "rhythmic": "沁園春"
  }, 
  {
    "author": "黃機", 
    "paragraphs": [
      "六月雲初，人爭議公，公無阻傷。", 
      "記傳飛急羽，舟還海道，瀰漫白水，路入沙場。", 
      "萬姓三軍，倚公爲命，法有逗遛公自當。", 
      "君還信，似崔嵬砥柱，屹立瞿塘。", 
      "此行陰德難量。", 
      "到論定才知滋味長。", 
      "看魚肥蟹健，妻孥共樂，酒�璧臼歟�翁媼相將。", 
      "何以報公，祝公千歲，多少人家燒夜香。", 
      "凌煙上，更聲名凜凜，冠劍堂堂。"
    ], 
    "rhythmic": "沁園春"
  }, 
  {
    "author": "黃機", 
    "paragraphs": [
      "問訊梅梢，小春近也，花應漸開。", 
      "記華堂此日，紅牙絲竹，歡聲昨夜，翠玉樽罍。", 
      "霧節童童，金旓曳曳，人自閬風玄圃來。", 
      "嬉遊處，任滄波變陸，劫火成灰。", 
      "行天看取龍媒。", 
      "笑衛霍當年如此哉。", 
      "有筆頭文字，何妨揮灑，胸中兵甲，解洗氛埃。", 
      "見說君王，防秋才了，便著芝泥封詔催。", 
      "功名事，付孱顏燕石，突兀雲臺。"
    ], 
    "rhythmic": "沁園春"
  }, 
  {
    "author": "黃機", 
    "paragraphs": [
      "日過西窗，客枕夢迴，庭空放衙。", 
      "記海棠洞裏，泥金寶斝，酴醿架下，油壁鈿車。", 
      "醉墨題詩，薔薇露重，滿壁飛鴉行整斜。", 
      "爭知道，向如今漂泊，望斷天涯。", 
      "小桃一半蒸霞。", 
      "更兩岸垂楊渾未花。", 
      "便解貂貰酒，消磨春恨，量珠買笑、酬答年華。", 
      "對面青山，招之不至，說與浮雲休苦遮。", 
      "山深處，見炊煙又起，知有人家。"
    ], 
    "rhythmic": "沁園春"
  }, 
  {
    "author": "黃機", 
    "paragraphs": [
      "暑風清微，梅腮漸紅，麥須未黃。", 
      "恨牡丹多病，醫治費巧，酴醿易老，點綴無方。", 
      "客裏光陰，愁中意緒，想美人兮山水長。", 
      "銷凝處，有龍絲墜簡，來喚持觴。", 
      "華堂。", 
      "剩貯春光。", 
      "粲一行珠璣時樣妝。", 
      "更燕留輕態，詞翻古調，鶯嬌欲囀，曲度新腔。", 
      "玉漏聲沈，銀潢影瀉，殢酒猶燒心字香。", 
      "歸來也，判明虯永日，瑞錦鴛鴦。"
    ], 
    "rhythmic": "沁園春"
  }, 
  {
    "author": "黃機", 
    "paragraphs": [
      "問訊仙翁，殷勤爲底，來萬山中。", 
      "想橘邊丹井，鶴尋舊約，鬆間碧洞，鹿養新茸。", 
      "霧節亭亭，星旓曳曳，導以浮丘雙玉童。", 
      "嬉遊處，盡祥煙瑞雨，霽月光風。", 
      "歡聲已與天通。", 
      "更日夜郴江流向東。", 
      "定催歸有謂，泥香芝檢，留行無計，路熟花驄。", 
      "如侍嚴凝，密陪清燕，吳水歡然相會逢。", 
      "年年裏，對春如酒好，酒似春濃。"
    ], 
    "rhythmic": "沁園春"
  }, 
  {
    "author": "黃機", 
    "paragraphs": [
      "人物眇然，落落曉星，如君幾何。", 
      "有飄搖長袖，工持月斧，寂寥遺韻，妙鼓雲和。", 
      "政事文章，特其餘事，英氣橫空時浩歌。", 
      "還堪笑，似龍文古鼎，誰復摩挲。", 
      "青絲繫馬庭柯。", 
      "爲小駐壽君金叵羅。", 
      "說一時偉望，齊高嶽麓，二年遺愛，拍滿湘波。", 
      "世事多端，細憑商略，痛處不須言語多。", 
      "從今去，好經從烏府，躐上鑾坡。"
    ], 
    "rhythmic": "沁園春"
  }, 
  {
    "author": "黃機", 
    "paragraphs": [
      "有美一人，昔在何居，今方見之。", 
      "儼瓊纓翠弁，氣清芬只，珠幢絳節，光陸離兮。", 
      "吾道非耶，世情復爾，天驥昂藏不受羈。", 
      "還知否，定曲高寡和，才大難施。", 
      "行吟湘水之湄。", 
      "看雲捲雲舒無定姿。", 
      "想粲然長笑，物皆有用，時哉易失，我亦奚爲。", 
      "袖手旁觀，何如小試，欲脫囊中失利錐。", 
      "君休嘆，正梅花將發，塵滿征衣。"
    ], 
    "rhythmic": "沁園春"
  }, 
  {
    "author": "黃機", 
    "paragraphs": [
      "問訊翁、底事到人間，人間足嬉遊。", 
      "向文邊書意，詩邊著語，□滿南州。", 
      "逸韻高情總似，野水蕩孤舟。", 
      "所未能忘者，藥鼎茶甌。", 
      "政恐功名相慁，便扶搖直上，龍尾螭頭。", 
      "想塵緣終薄，歸去老菟裘。", 
      "有當年、東鄰西舍，辦雞豚、相與燕春秋。", 
      "階庭裏，兒孫袞袞，飛度驊騮。"
    ], 
    "rhythmic": "八聲甘州"
  }, 
  {
    "author": "黃機", 
    "paragraphs": [
      "擊碎珊瑚樹。", 
      "爲留春、怕春欲去，駛如風雨。", 
      "春不留兮君休問，付與流鶯自語。", 
      "但莫賦、綠波南浦。", 
      "世上功名花梢露。", 
      "政何如、一笑翻金縷。", 
      "系白日，莫教暮。", 
      "蒼頭引馬城西路。", 
      "趁池亭、荻芽尚短，梅心未苦。", 
      "小雨欲晴晴不定，漠漠雲飛輕絮。", 
      "算行樂、春來幾度。", 
      "鞭影不搖鞍小據。", 
      "過橫塘、試把前山數。", 
      "雙白鷺，忽飛去。"
    ], 
    "rhythmic": "乳燕飛・賀新郎"
  }, 
  {
    "author": "黃機", 
    "paragraphs": [
      "興潑元同宇。", 
      "喚君來、浮君大白，爲君起舞。", 
      "滿袖斑斑功名淚，百歲風吹急雨。", 
      "愁與恨、憑誰分付。", 
      "醉裏狂歌空漫觸，且休歌、只倩琵琶訴。", 
      "人不語，弦自語。", 
      "詩成更將君自賦。", 
      "渺樓頭、煙迷碧草，雲連芳樹。", 
      "草樹那能知人意，悵望關河夢阻。", 
      "有心事、箋天天許。", 
      "繡帽輕裘真男子，政何須、紙上分今古。", 
      "未辦得，賦歸去。"
    ], 
    "rhythmic": "乳燕飛・賀新郎"
  }, 
  {
    "author": "黃機", 
    "paragraphs": [
      "秋意今如許。", 
      "怪徵鞍、底事匆匆，翩然難駐。", 
      "斗帳屏圍山六曲，怕見瑣窗欲暮。", 
      "倩誰伴、梧桐疏雨。", 
      "路入衡陽天一角，更山環、水繞無重數。", 
      "容易□，便難阻。", 
      "相思纔信相思苦。", 
      "省疏狂、迷歌殢酒，把人輕誤。", 
      "問取歸期何日是，指點庭前幽樹。", 
      "定冷蕊、疏花將吐。", 
      "此去西風吹雁過，家身心、別後安平否。", 
      "聊慰我，至誠處。"
    ], 
    "rhythmic": "乳燕飛・賀新郎"
  }, 
  {
    "author": "黃機", 
    "paragraphs": [
      "惜春歸、送春惟有，亂紅撲蔌如雨。", 
      "亂紅也怨春狼藉，搵得淚痕無數。", 
      "腸斷處。", 
      "更喚起、瓊鵲催髮長亭路。", 
      "徵鞍難駐。", 
      "但脈脈含顰，嗔人底事，剛愛逐春去。", 
      "闌干憑，芳草斜陽凝佇。", 
      "愁連滿眼堰樹。", 
      "□鬆不理金釵溜。", 
      "鸞鏡一奩香霧。", 
      "花誰主。", 
      "悵□□、玉容寂寞春知否。", 
      "單衣懶御。", 
      "任門外東風，流鶯聲裏，盡日攪飛絮。"
    ], 
    "rhythmic": "摸魚兒"
  }, 
  {
    "author": "黃機", 
    "paragraphs": [
      "晴江袞袞東流，爲誰流得新愁去。", 
      "新愁都在，長亭望際，扁舟行處。", 
      "歌罷翻香，夢迴呵酒，別來無據。", 
      "恨荼䕷吹盡，櫻桃過了，便只恁、成孤負。", 
      "須信情鍾易感，數良辰、佳期應誤。", 
      "才高自嘆，彩雲空詠，凌波謾賦。", 
      "團扇塵生，吟箋淚漬，一觴慵舉。", 
      "但丁寧雙燕，明年還解，寄平安否。"
    ], 
    "rhythmic": "水龍吟"
  }, 
  {
    "author": "黃機", 
    "paragraphs": [
      "平湖百畝。", 
      "種滿湖蓮葉，繞堤楊柳。", 
      "冉冉波光，輝輝煙影，空翠溼沾襟袖。", 
      "靜愜鄰雞啼午，暖逼沙鷗眠晝。", 
      "西園路，更紅塵不斷，蝶酣蜂瘦。", 
      "知否。", 
      "堪畫處，野薺蕪菁，罥地鋪茵繡。", 
      "桃李陰邊，桑麻叢裏，斜矗酒帘誇酒。", 
      "竹寺小依山趾，茅店平窺津口。", 
      "春又晚，正香風有客，倚闌搔首。"
    ], 
    "rhythmic": "喜遷鶯"
  }, 
  {
    "author": "黃機", 
    "paragraphs": [
      "嘆鏡中白髮，元不向、酒邊栽。", 
      "奈詩習未除，客愁易感，剩要安排。", 
      "浮名任他有命，怕青山、頗怪不歸來。", 
      "出屋長鬆招鶴，繞渠流水行杯。", 
      "浪驅羸馬踏江淮。", 
      "幽夢苦相催。", 
      "甚狹路嶔崎，雄心突兀，誰忍徘徊。", 
      "此事正煩公等，笑曹劉、只合作輿臺。", 
      "我自人間屈曲，青雲有眼休回。"
    ], 
    "rhythmic": "木蘭花慢"
  }, 
  {
    "author": "黃機", 
    "paragraphs": [
      "政胡塵滿野，問誰與、作堅城。", 
      "有老子行年，平頭六十，無限聲名。", 
      "向來試陳大略，便羣兒、啁哳耳邊鳴。", 
      "爭識規模先定，破羌終屬營平。", 
      "吾心惟有忠城。", 
      "羞媚嫵，做逢迎。", 
      "謂干戈鋒鏑，動關民命，此不宜輕。", 
      "聽渠自分勇怯，奈何他、天理若持衡。", 
      "只把從前不殺，也應換得長生。"
    ], 
    "rhythmic": "木蘭花慢"
  }, 
  {
    "author": "黃機", 
    "paragraphs": [
      "問功名何處，算只合、付悠悠。", 
      "怕僮僕揶揄，長年爲客，楚尾吳頭。", 
      "春來故園漸好，似不應、不醉把春休。", 
      "剩買蔞蒿荻筍，河豚已上漁舟。", 
      "人間太半足閒愁。", 
      "蓑笠夢汀洲。", 
      "向桃杏花邊，招邀同社，秉燭來遊。", 
      "連臺聽渠拗倒，更麴生、元不厭誅求。", 
      "世事翻雲覆雨，滿懷何止離憂。"
    ], 
    "rhythmic": "木蘭花慢"
  }, 
  {
    "author": "黃機", 
    "paragraphs": [
      "芽鼓聲中，又妝點、千紅萬綠。", 
      "春試手，銀花影粲，雪梅香馥。", 
      "歸夢不知家近遠，飛帆正掛天西北。", 
      "記年時、歌舞綺羅叢，憑誰續。", 
      "煙水迥，雲山簇。", 
      "勞悵望，傷追逐。", 
      "把蛛絲鵲喜，意□占卜。", 
      "月正圓時羞獨照，夜偏長處憐孤宿。", 
      "悔從前、輕被利名牽，征塵撲。"
    ], 
    "rhythmic": "滿江紅"
  }, 
  {
    "author": "黃機", 
    "paragraphs": [
      "萬竈貔貅，便直欲、掃清關洛。", 
      "長淮路、夜亭警燧，曉營吹角。", 
      "綠鬢將軍思飲馬，黃頭奴子驚聞鶴。", 
      "想中原、父老已心知，今非昨。", 
      "狂鯢剪，於菟縛。", 
      "單于命，春冰薄。", 
      "政人人自勇，翹關還槊。", 
      "旗幟倚風飛電影，戈鋌射月明霜鍔。", 
      "且莫令、榆柳塞門秋，悲搖落。"
    ], 
    "rhythmic": "滿江紅"
  }, 
  {
    "author": "黃機", 
    "paragraphs": [
      "雲暗山昏，西風撼、一天悲雨。", 
      "隱君問、短牆修竹，故園何處。", 
      "九月江南無雁到，素書封了誰傳與。", 
      "待從頭、拚卻把心寬，還如故。", 
      "吳姬唱，燕姬舞。", 
      "持玉斝，溫瓊醑。", 
      "恨人生歡會，一年幾許。", 
      "莫上小樓高處望，樓前詰曲來時路。", 
      "便直須、匹馬兩蒼頭，東歸去。"
    ], 
    "rhythmic": "滿江紅"
  }, 
  {
    "author": "黃機", 
    "paragraphs": [
      "春愁幾許，似春雲藹藹，連空無數。", 
      "□□眉尖偏易得，沒個因由分付。", 
      "楊柳煙濃，海棠花暗，綠漲牆頭路。", 
      "小樓應是，有人和淚凝佇。", 
      "長記寶軸妝成，鴛鴦繡懶，輕笑歌金縷。", 
      "香雪精神依舊否，風月誰憐虛度。", 
      "帶減衣寬，十分憔悴，兩下平分取。", 
      "黃昏可更，子規聲碎煙塢。"
    ], 
    "rhythmic": "酹江月・念奴嬌"
  }, 
  {
    "author": "黃機", 
    "paragraphs": [
      "東籬成趣，有西風解事，催開叢菊。", 
      "碎摺黃金誰試手，一一清香堪掬。", 
      "露溼涼輕，霞凝寒重，秀髮如新沐。", 
      "宮妝勻就，豈知紅紫粗俗。", 
      "因念昔日淵明，微官不受，歸伴花幽獨。", 
      "彈壓秋光三徑裏，濁酒牀頭初熟。", 
      "飲劇腸寬，醉深吻燥，更把綸巾漉。", 
      "此翁無恙，喚渠同醉船玉。"
    ], 
    "rhythmic": "酹江月・念奴嬌"
  }, 
  {
    "author": "黃機", 
    "paragraphs": [
      "此日足可惜，心事正崔嵬。", 
      "江淮踏遍，經歲相識定誰來。", 
      "每向酒邊長嘆，更向花邊長笑，意慮叵能猜。", 
      "邂逅忽相遇，有客在塵埃。", 
      "脫儒冠，著武弁，太多才。", 
      "筆墨爭似，鉤戟容易到雲臺。", 
      "餘子何須轉手，便把平生胸臆，勇去莫徘徊。", 
      "事業上金石，人世自嘆哀。"
    ], 
    "rhythmic": "水調歌頭"
  }, 
  {
    "author": "黃機", 
    "paragraphs": [
      "金篆鎖巖穴，玉斧鑿山湫。", 
      "飛泉濺沫無數，六月自生秋。", 
      "夭矯長鬆千歲，上有泠然天籟，清響眇難收。", 
      "亭屋創新觀，客鞅棹還留。", 
      "推名利，付飄瓦，寄虛舟。", 
      "蒸羔釀秫，醅甕戢戢蟻花浮。", 
      "喚取能歌能舞，乘興攜將高處，杯酌薦崑球。", 
      "徑醉雙股直，白眼視庸流。"
    ], 
    "rhythmic": "水調歌頭"
  }, 
  {
    "author": "黃機", 
    "paragraphs": [
      "百年忠憤，無淚灑江濆。", 
      "曹劉事，埋露草，鎖煙榛。", 
      "哭英魂。", 
      "此恨誰知者，時把劍，頻看鏡，徒自苦，拳破裂，眼眵昏。", 
      "從古時哉去速，鄹人子、反袂傷麟。", 
      "望家山何在，袞袞已鞶纓。", 
      "欲劃還生。", 
      "猛堪驚。", 
      "膏肓危病，寧有藥，針匕具，獻無門。", 
      "荊州啓，條舊畫，漢將軍。", 
      "已不存。", 
      "便合囊封去，蒼庾地，尚間關。", 
      "此不用，心漫有，恐無干。", 
      "人世歡哀數耳，天或者、又假人言。", 
      "又一番春盡，高柳暗如雲。", 
      "夢斷重閽。"
    ], 
    "rhythmic": "六州歌頭"
  }, 
  {
    "author": "黃機", 
    "paragraphs": [
      "將軍何日，去築受降城。", 
      "三萬騎，貔貅虎，戮鯢鯨。", 
      "洗滄溟。", 
      "試上金山望，中原路，平於掌，百年事，心未語，淚先傾。", 
      "若若累累印綬，偏安久、大義誰明。", 
      "倚危欄欲遍，江水亦吞聲。", 
      "目斷蘋汀。", 
      "海門青。", 
      "停杯與問，焉用此，手雖子，積如京。", 
      "波神怒，風浩浩，勃然興。", 
      "卷龍腥。", 
      "似把渠忠憤，伸懇請，翠華巡。", 
      "呼壯士，挽河漢，蕩材槍。", 
      "長算直須先定，如細故、休苦營營。", 
      "正清愁滿抱，鷗鷺卻多情。", 
      "飛過郵亭。"
    ], 
    "rhythmic": "六州歌頭"
  }, 
  {
    "author": "黃機", 
    "paragraphs": [
      "別院春深，華堂晝永，嘉宴初啓。", 
      "翠玉樽罍，紅牙絲管，睡鴨沈煙裏。", 
      "弄晴雲態，行空絮影，漠漠似飛如墜。", 
      "最多情，紫綿團就，錯落亂星流地。", 
      "史君自有，元龍豪氣，喚客且休辭醉。", 
      "蝶困蜂酣，燕嬌鶯奼，歡意濃如此。", 
      "侃其笑語，止乎禮義，衣佩細紉蘭芷。", 
      "遙歸去，殘更欲盡，曉鴉又起。"
    ], 
    "rhythmic": "永遇樂"
  }, 
  {
    "author": "黃機", 
    "paragraphs": [
      "日薄風柔，池面欲平還皺。", 
      "紋楸玉子，磔磔敲春晝。", 
      "衾繡半卷，花氣濃薰香獸。", 
      "小團初試，轆轤銀甃。", 
      "夢斷陽臺，甚情懷、似病酒。", 
      "風奩羞對，比年時更瘦。", 
      "雙燕乍歸，寄與綠箋紅豆。", 
      "那堪又是、牡丹時候。"
    ], 
    "rhythmic": "傳言玉女"
  }, 
  {
    "author": "黃機", 
    "paragraphs": [
      "西園啼鳥。", 
      "留得春多少。", 
      "客裏情懷無日好。", 
      "愁損連天芳草。", 
      "博山灰冷香殘。", 
      "微風吹滿銀箋。", 
      "卓午花陰不動，一雙蝴蝶團圞。"
    ], 
    "rhythmic": "清平樂"
  }, 
  {
    "author": "黃機", 
    "paragraphs": [
      "曉窗晴日。", 
      "一點黃金橘。", 
      "萬事如毛隨日出。", 
      "多少人間頭白。", 
      "未春長恨春遲。", 
      "春來生怕春歸。", 
      "辦取揭天簫鼓，莫教孤負荼䕷。"
    ], 
    "rhythmic": "清平樂"
  }, 
  {
    "author": "黃機", 
    "paragraphs": [
      "煙融雨膩。", 
      "春去三之二。", 
      "了卻蘭亭修禊事。", 
      "判與仙翁一醉。", 
      "方壺日月偏長。", 
      "清容花草吹香。", 
      "辦取此身強健，功名飽看諸郎。"
    ], 
    "rhythmic": "清平樂"
  }, 
  {
    "author": "黃機", 
    "paragraphs": [
      "粉牆朱閣映垂楊。", 
      "晴綠小池塘。", 
      "東風颺暖，單衣初試，晝日偏長。", 
      "鬔鬆兩鬢飛雲影，鈿合未梳妝。", 
      "闌干側畔，閒拋荔子，驚散鴛鴦。"
    ], 
    "rhythmic": "眼兒媚"
  }, 
  {
    "author": "黃機", 
    "paragraphs": [
      "東風挾雨苦無端。", 
      "惻惻送輕寒。", 
      "那堪更向，湘灣六六，淺處留船。", 
      "詩鬮酒戲成孤負，春事已闌珊。", 
      "離愁都在，落花枝上，杜宇聲邊。"
    ], 
    "rhythmic": "眼兒媚"
  }, 
  {
    "author": "黃機", 
    "paragraphs": [
      "莫嗔日日話思歸。", 
      "歸也卻便宜。", 
      "東鄰招茗，西鄰喚酒，一笑開眉。", 
      "人生萬事無緣足，待足是何時。", 
      "妻能紡績，兒能耕穫，未必寒飢。"
    ], 
    "rhythmic": "眼兒媚"
  }, 
  {
    "author": "黃機", 
    "paragraphs": [
      "風又雨。", 
      "牆外落紅無數。", 
      "人不歸來春不住。", 
      "佳期還已誤。", 
      "細細一團愁緒，薄倖疏狂何處。", 
      "化作青鸞飛得去。", 
      "問天天亦許。"
    ], 
    "rhythmic": "謁金門"
  }, 
  {
    "author": "黃機", 
    "paragraphs": [
      "風雨後。", 
      "枝上綠肥紅瘦。", 
      "樂事參差團不就。", 
      "一春如病酒。", 
      "樓外暖煙楊柳。", 
      "憶得年時攜手。", 
      "燕子雙雙來未久。", 
      "頗知人意否。"
    ], 
    "rhythmic": "謁金門"
  }, 
  {
    "author": "黃機", 
    "paragraphs": [
      "愁萬疊。", 
      "春在雨條菸葉。", 
      "翠袖倚風寒霎霎。", 
      "傍闌看乳鴨。", 
      "何處一聲啼鴂。", 
      "架上荼䕷欲雪。", 
      "繡被薰香香未歇。", 
      "可憐音信絕。"
    ], 
    "rhythmic": "謁金門"
  }, 
  {
    "author": "黃機", 
    "paragraphs": [
      "冬十月。", 
      "記取生申時節。", 
      "梅傍小春融絳雪。", 
      "淺寒猶未卻。", 
      "且醉笙歌蕉葉。", 
      "富貴不須頻說。", 
      "國太夫人頭半白。", 
      "看君金印燁。"
    ], 
    "rhythmic": "謁金門"
  }, 
  {
    "author": "黃機", 
    "paragraphs": [
      "玉粲冰寒。", 
      "月痕侵畫欄。", 
      "客裏安愁無地，爲徙倚、到更殘。", 
      "問花花不言。", 
      "嗅香香欲闌。", 
      "消得個溫存處，山六曲、翠屏間。"
    ], 
    "rhythmic": "霜天曉角"
  }, 
  {
    "author": "黃機", 
    "paragraphs": [
      "寒江夜宿。", 
      "長嘯江之曲。", 
      "水底魚龍驚動，風捲地、浪翻屋。", 
      "詩情吟未足。", 
      "酒興斷還續。", 
      "草草興亡休問，功名淚、欲盈掬。"
    ], 
    "rhythmic": "霜天曉角"
  }, 
  {
    "author": "黃機", 
    "paragraphs": [
      "長江千里。", 
      "中有英雄淚。", 
      "卻笑英雄自苦，興亡事、類如此。", 
      "浪高風又起。", 
      "歌悲聲未止。", 
      "但願諸公強健，吞海上、醉而已。"
    ], 
    "rhythmic": "霜天曉角", 
    "tags": [
      "長江"
    ]
  }, 
  {
    "author": "黃機", 
    "paragraphs": [
      "江涵落日。", 
      "風轉飛帆急。", 
      "問訊蛾眉好在，無一語、送行客。", 
      "閒情眠未得。", 
      "倚窗消酒力。", 
      "卻怕魚龍驚動，且莫要、夜吹笛。"
    ], 
    "rhythmic": "霜天曉角"
  }, 
  {
    "author": "黃機", 
    "paragraphs": [
      "紅濺羅裙三月二。", 
      "露桃開、柳眠又起。", 
      "百尺遊絲，罥鶯留燕，判與南園一醉。", 
      "歷歷斜陽明野水。", 
      "倚危闌、暮雲千里。", 
      "說似遊人，直須燒燭，早晚綠陰青子。"
    ], 
    "rhythmic": "夜行船"
  }, 
  {
    "author": "黃機", 
    "paragraphs": [
      "東梁山。", 
      "西梁山。", 
      "占斷長江相對閒。", 
      "古今雙鬢斑。", 
      "天漫漫。", 
      "水漫漫。", 
      "人事如潮多往還。", 
      "淺顰深恨間。"
    ], 
    "rhythmic": "長相思", 
    "tags": [
      "長江"
    ]
  }, 
  {
    "author": "黃機", 
    "paragraphs": [
      "雲容曉色相涵。", 
      "趣徵驂。", 
      "碎點遙山如豆、是淮南。", 
      "路漸遠。", 
      "家漸遠。", 
      "恨難堪。", 
      "□見窗花葉底、鬢毿毿。"
    ], 
    "rhythmic": "烏夜啼"
  }, 
  {
    "author": "黃機", 
    "paragraphs": [
      "試單衣，扶短策，沙路淨如洗。", 
      "乍雨還晴，花柳自多麗。", 
      "爭知話別南樓，片帆天際，便孤了、同心連理。", 
      "鎮縈繫。", 
      "謾有羅帶香囊，殷紅鬥輕翠。", 
      "一紙濃愁，無處倩雙鯉。", 
      "可堪飛夢悠悠，春風無賴，時吹過、亂鶯聲裏。"
    ], 
    "rhythmic": "祝英臺近"
  }, 
  {
    "author": "黃機", 
    "paragraphs": [
      "黃花似鈿，芙蓉如面，秋事悽然向晚。", 
      "風流從古記登高，又處處、悲絲急管。", 
      "有愁萬斛，有才八斗，慷慨時驚俗眼。", 
      "明年一笑復誰同，料天遠、爭如人遠。"
    ], 
    "rhythmic": "鵲橋仙"
  }, 
  {
    "author": "黃機", 
    "paragraphs": [
      "漠漠波浮雲影，遙遙天接山痕。", 
      "一聲漁唱起蘋汀。", 
      "名利緣渠喚醒。", 
      "短棹擬攜西子，長吟時吊湘靈。", 
      "白鷗容我作同盟。", 
      "佔取兩湖清影。"
    ], 
    "rhythmic": "西江月"
  }, 
  {
    "author": "黃機", 
    "paragraphs": [
      "拈翠低垂嫩萼，勻紅倒簇繁英。", 
      "穠纖消得比佳人。", 
      "酒入香肌成暈。", 
      "簾幕陰陰窗牖，闌干曲曲池亭。", 
      "枝頭不起夢春酲。", 
      "莫遣流鶯喚醒。"
    ], 
    "rhythmic": "西江月"
  }, 
  {
    "author": "黃機", 
    "paragraphs": [
      "秋蕭索。", 
      "梧桐落盡西風惡。", 
      "西風惡。", 
      "數聲新雁，數聲殘角。", 
      "離愁不管人飄泊。", 
      "年年孤負黃花約。", 
      "黃花約。", 
      "幾重庭院，幾重簾幕。"
    ], 
    "rhythmic": "憶秦娥"
  }, 
  {
    "author": "黃機", 
    "paragraphs": [
      "短策飄飄勝著鞭。", 
      "攜壺與客洗愁顏。", 
      "興到爲君拚劇飲。", 
      "狂甚。", 
      "論詩說劍口瀾翻。", 
      "畫燭燒殘花影褪。", 
      "長鯨要使百川乾。", 
      "醉處不知誰氏子。", 
      "只記。", 
      "開窗臨水便迎山。"
    ], 
    "rhythmic": "定風波"
  }, 
  {
    "author": "黃機", 
    "paragraphs": [
      "三年萬里黃塵路。", 
      "只欠江湖去。", 
      "扁舟二月下湘灣。", 
      "過了洞庭青草、又春殘。", 
      "□□□□□□□。", 
      "□□□□□。", 
      "□□□□□□□。", 
      "□□□□□□、□□□。"
    ], 
    "rhythmic": "虞美人", 
    "tags": [
      "洞庭湖"
    ]
  }, 
  {
    "author": "黃機", 
    "paragraphs": [
      "雲樹參差，煙蕪平遠。", 
      "沙頭只欠飛來雁。", 
      "西風方做一分秋，淒涼已覺難消遣。", 
      "窗底燈寒，帳前香暖。", 
      "迴腸偏學車輪轉。", 
      "剩衾閒枕自無眠，譙門更著梅花怨。"
    ], 
    "rhythmic": "踏莎行"
  }, 
  {
    "author": "黃機", 
    "paragraphs": [
      "碧樹涼颸驚畫扇。", 
      "窗戶齊開，秋意參差滿。", 
      "先自離愁裁不斷。", 
      "蛩螿更作聲聲怨。", 
      "山繞千重溪百轉。", 
      "隔了溪山，夢也無由見。", 
      "歸計憑誰佔近遠。", 
      "銀缸昨夜花如糝。"
    ], 
    "rhythmic": "蝶戀花"
  }, 
  {
    "author": "黃機", 
    "paragraphs": [
      "鴻雁幾時來，目斷暮山凝碧。", 
      "別後故園無恙，定芙蓉堪折。", 
      "休文多病廢吟詩，有酒怕浮白。", 
      "不是孤他詩酒，更孤他風月。"
    ], 
    "rhythmic": "好事近"
  }, 
  {
    "author": "黃機", 
    "paragraphs": [
      "梧竹因依山盡頭。", 
      "瀟瀟疏雨後，幾分秋。", 
      "輕涼無數入西樓。", 
      "憑欄久，滿眼動離愁。", 
      "飛鷺下汀洲。", 
      "怕知鴻雁到，帶書否。", 
      "詩鬮酒戲一齊休。", 
      "人如削，身在水邊洲。"
    ], 
    "rhythmic": "小重山"
  }, 
  {
    "author": "黃機", 
    "paragraphs": [
      "綠陰窗幾明如拭，粉黛初勻。", 
      "無限芳心。", 
      "翻動牙籤卻殢人。", 
      "多嬌愛學秋來曲，微顫朱脣。", 
      "別後銷魂。", 
      "字底依稀記指痕。"
    ], 
    "rhythmic": "醜奴兒・採桑子"
  }, 
  {
    "author": "黃機", 
    "paragraphs": [
      "秋點長，秋夢短。", 
      "怕見黃昏庭院。", 
      "風窸窣，雨蕭騷。", 
      "倚窗魂欲銷。", 
      "候蛛絲，佔鵲喜。", 
      "依舊濃愁一紙。", 
      "紅袖黦，翠鈿蔫。", 
      "淚痕猶未乾。"
    ], 
    "rhythmic": "更漏子"
  }, 
  {
    "author": "黃機", 
    "paragraphs": [
      "西風淅淅。", 
      "滿眼芙蓉紅欲滴。", 
      "無限相思。", 
      "百疊青山百曲溪。", 
      "憑誰說與。", 
      "依帶別來寬幾許。", 
      "好片心腸。", 
      "不道秋來早晚涼。"
    ], 
    "rhythmic": "減字木蘭花"
  }, 
  {
    "author": "黃機", 
    "paragraphs": [
      "上已清明都過了，客愁惟有心知。", 
      "子規昨夜忽催歸。", 
      "驛程那復記，魂夢已先飛。", 
      "回首故園花與柳，枝枝葉葉相思。", 
      "歸來拚得典春衣。", 
      "綠陰幽遠處，不管盡情啼。"
    ], 
    "rhythmic": "臨江仙"
  }, 
  {
    "author": "黃機", 
    "paragraphs": [
      "鳳翥鸞飛空燕子，寶香猶惹流蘇。", 
      "舊歡悽斷數行書。", 
      "終山方種玉，合浦忽還珠。", 
      "午枕夢圓春寂寂，依然刻雪肌膚。", 
      "覺來煙雨滿平蕪。", 
      "客情殊索莫，肯喚一尊無。"
    ], 
    "rhythmic": "臨江仙"
  }, 
  {
    "author": "黃機", 
    "paragraphs": [
      "簾幕閟深沈。", 
      "燈暗香銷夜正深。", 
      "花落畫檐鳴細雨，岑岑。", 
      "滴破相思萬里心。", 
      "曉色未平分。", 
      "翠被寒生不自禁。", 
      "待得夢成翻惡況，堪顰。", 
      "飛雁新來也誤人。"
    ], 
    "rhythmic": "南鄉子"
  }, 
  {
    "author": "黃機", 
    "paragraphs": [
      "細聽樓頭漏箭移。", 
      "客牀寒枕不勝敧。", 
      "淒涼夜角偏多恨，吹到梅花第幾枝。", 
      "人間闊，雁參差。", 
      "相思惟有夢相知。", 
      "謝他窗外芭蕉雨，葉葉聲聲伴別離。"
    ], 
    "rhythmic": "鷓鴣天"
  }, 
  {
    "author": "黃機", 
    "paragraphs": [
      "柳際梅邊臘雪乾。", 
      "釵頭蝴蝶又成團。", 
      "飄零萍梗江湖客，冷落笙簫燈火天。", 
      "澆濁酒，惜流年。", 
      "牙旗夜市幾時穿。", 
      "太平樂事終須在，老去心情恐不然。"
    ], 
    "rhythmic": "鷓鴣天"
  }, 
  {
    "author": "黃機", 
    "paragraphs": [
      "濟楚偏宜淡薄妝。", 
      "冰涵清潤玉生香。", 
      "祗因夢峽成雲雨，便擬吹簫跨鳳皇。", 
      "新間阻，舊思量。", 
      "多情翻不似垂楊。", 
      "年年纔到春三月，百計飛花入洞房。"
    ], 
    "rhythmic": "鷓鴣天"
  }, 
  {
    "author": "黃機", 
    "paragraphs": [
      "池落開遍蓮房老。", 
      "秋聲已入梧桐表。", 
      "葵扇與桃笙。", 
      "尚宜相帶行。", 
      "危亭三百尺。", 
      "爽氣真堪挹。", 
      "瀹茗且盤旋。", 
      "翩翩吾欲仙。"
    ], 
    "rhythmic": "菩薩蠻"
  }, 
  {
    "author": "黃機", 
    "paragraphs": [
      "相思繞遍天涯路。", 
      "相思不識行人處。", 
      "多病怕逢春。", 
      "那堪春正深。", 
      "日高梳洗懶。", 
      "鸞鏡香塵掩。", 
      "雙鬢綠鬔鬆。", 
      "一簾花信風。"
    ], 
    "rhythmic": "菩薩蠻"
  }, 
  {
    "author": "黃機", 
    "paragraphs": [
      "惜山不厭山行遠。", 
      "山中禽鳥頻驚見。", 
      "小雨似憐春。", 
      "霏霏容易晴。", 
      "青裙田舍婦。", 
      "饁餉前村去。", 
      "溪水想平腰。", 
      "喚船依斷橋。"
    ], 
    "rhythmic": "菩薩蠻"
  }, 
  {
    "author": "黃機", 
    "paragraphs": [
      "綠鎖窗前雙鳳奩。", 
      "調朱勻粉玉纖纖。", 
      "妝成誰解盡情看。", 
      "柳轉光風絲嫋娜，花明晴日錦斕斑。", 
      "一春心事在眉尖。"
    ], 
    "rhythmic": "浣溪沙"
  }, 
  {
    "author": "黃機", 
    "paragraphs": [
      "綠綺空彈恨未平。", 
      "可堪執手送行人。", 
      "碧酒謾將珍重意，莫辭斟。", 
      "我定憶君吟渭北，君須思我賦停雲。", 
      "未信高山流水曲，斷知音。"
    ], 
    "rhythmic": "浣溪沙"
  }, 
  {
    "author": "黃機", 
    "paragraphs": [
      "流轉春光又一年。", 
      "春愁盡日兩眉尖。", 
      "草草幽歡能幾許，已天邊。", 
      "會得音書生羽翼，免教魂夢役關山。", 
      "簾卷落花千萬點，雨如煙。"
    ], 
    "rhythmic": "浣溪沙"
  }, 
  {
    "author": "黃機", 
    "paragraphs": [
      "日轉雕欄午漏分。", 
      "井梧落盡小窗明。", 
      "寶牀絲索懶關心。", 
      "愁壓春山應脈脈，困凝秋水想沈沈。", 
      "低頭時露一灣金。"
    ], 
    "rhythmic": "浣溪沙"
  }, 
  {
    "author": "黃機", 
    "paragraphs": [
      "墨綠衫兒窄窄裁。", 
      "翠荷斜領雲堆。", 
      "幾時蹤跡下陽臺。", 
      "歌罷櫻桃和露小，舞餘楊柳趁風回。", 
      "喚人休訴十分杯。"
    ], 
    "rhythmic": "浣溪沙"
  }, 
  {
    "author": "黃機", 
    "paragraphs": [
      "著破春衫走路塵。", 
      "子規啼斷不禁聞。", 
      "功名似我卻羞人。", 
      "象板且須歌皓齒，嫋蹄何苦惜黃金。", 
      "尊前休負此生身。"
    ], 
    "rhythmic": "浣溪沙"
  }, 
  {
    "author": "黃機", 
    "paragraphs": [
      "憶自別郎時，數到郎歸日。", 
      "及至郎歸郎又行，淚臉香紅溼。", 
      "殘夢怕尋思，罥繡慵收拾。", 
      "夏簟青青白晝長，背倚闌干立。"
    ], 
    "rhythmic": "卜算子"
  }, 
  {
    "author": "黃機", 
    "paragraphs": [
      "政槐雲濃翠，榴火殷紅，暑風涼細。", 
      "紫府神仙，向人間遊戲。", 
      "瑞節珠幢，瓊纓寶佩，炯冰壺標緻。", 
      "經濟規模，登庸衣鉢，家傳如此。", 
      "禮樂醇儒，詩書元帥，盡洗凡蹤，平吞餘子。", 
      "敬簡堂深，且從容一醉。", 
      "慶社綿綿，功名袞袞，比衡山湘水。", 
      "更把陽和，從頭付與，滿門桃李。"
    ], 
    "rhythmic": "醉蓬萊", 
    "tags": [
      "衡山"
    ]
  }, 
  {
    "author": "黃機", 
    "paragraphs": [
      "初藕花發。", 
      "薰風庭院涼成霎。", 
      "碧紗金縷籠香雪。", 
      "記得年時，心事憑欄說。", 
      "如今陡頓音書絕。", 
      "夜窗羞見團團月。", 
      "錦囊塵暗黃金玦。", 
      "留取多情，歸好時節。"
    ], 
    "rhythmic": "醉落魄・一斛珠"
  }, 
  {
    "author": "黃機", 
    "paragraphs": [
      "十年不作湖湘客。", 
      "亭堠催行色。", 
      "淺山荒草記當時。", 
      "篠竹籬邊羸馬、向人嘶。", 
      "書生萬字平戎策。", 
      "苦淚風前滴。", 
      "莫辭衫袖障征塵。", 
      "自苦英雄之楚、又之秦。"
    ], 
    "rhythmic": "虞美人"
  }, 
  {
    "author": "黃機", 
    "paragraphs": [
      "雲情雨意才端的。", 
      "津鼓催行色。", 
      "因緣雖淺是因緣。", 
      "猶勝當初無分、小留連。", 
      "劉郎雙鬢青堪照。", 
      "君也方年少。", 
      "尊前不用苦沾衣。", 
      "未信桃源別後、路成迷。"
    ], 
    "rhythmic": "虞美人"
  }, 
  {
    "author": "黃機", 
    "paragraphs": [
      "釵頭蝴蝶。", 
      "趁舞梅邊雪。", 
      "酒瀉黃縢光奪月。", 
      "歲歲年年蕉葉。", 
      "邊城鶯喚春歸。", 
      "沙場馬到秋肥。", 
      "□□熊韜虎略，換渠金甲牙旗。"
    ], 
    "rhythmic": "清平樂"
  }, 
  {
    "author": "黃機", 
    "paragraphs": [
      "風韶煙膩。", 
      "春事三之二。", 
      "說與人生行樂耳。", 
      "富貴古來如此。", 
      "西園已有心期。", 
      "姚黃魏紫開時。", 
      "纖指金荷瀲灩，香脣銀竹參差。"
    ], 
    "rhythmic": "清平樂"
  }, 
  {
    "author": "黃機", 
    "paragraphs": [
      "醉來玉樹倚風前。", 
      "舉吟鞭。", 
      "指青帘。", 
      "烏帽低昂，搖兀似乘船。", 
      "傍路誰家妝束巧，斜映日，半窺簾。", 
      "尋歡端合趁芳年。", 
      "對鵾弦。", 
      "且陶然。", 
      "紙上從渠，劉蹶與嬴顛。", 
      "漠漠綠陰春復夏，多少事，總懸天。"
    ], 
    "rhythmic": "江城子"
  }, 
  {
    "author": "黃機", 
    "paragraphs": [
      "鬆梢擎雪，竹枝溥露，炯炯照人清韻。", 
      "仙家譜系合長生，元不藉、藥爐丹井。", 
      "凌雲壯志，垂天健翮，九萬扶搖路穩。", 
      "發聞政最有公車，定飛下、日邊音信。"
    ], 
    "rhythmic": "鵲橋仙"
  }, 
  {
    "author": "黃機", 
    "paragraphs": [
      "一番雨過，江頭綠漲，催喚扁舟解去。", 
      "重來言語是相寬，怎得似、而今且住。", 
      "陽關聲斷，同心未綰，簌簌淚珠無數。", 
      "秋鴻春燕往還時，莫忘了、錦箋分付。"
    ], 
    "rhythmic": "鵲橋仙"
  }, 
  {
    "author": "黃機", 
    "paragraphs": [
      "薄情也見，多情也見，不似這番著相。", 
      "如何容易買歸舟，報南浦、桃花綠漲。", 
      "隨君無計，留君無計，贏得淚珠兩行。", 
      "夕陽明處一回頭，有人在、高樓凝望。"
    ], 
    "rhythmic": "鵲橋仙"
  }, 
  {
    "author": "黃機", 
    "paragraphs": [
      "子規聲老又殘春。", 
      "猶作未歸人。", 
      "天意不能憐客，何事苦教貧。", 
      "歸去也，莫逡巡。", 
      "好從今。", 
      "秧田車水，麥隴腰鐮，總是關心。"
    ], 
    "rhythmic": "訴衷情"
  }, 
  {
    "author": "黃機", 
    "paragraphs": [
      "寒食清明都過了，客中無計留春。", 
      "東風吹雨更愁人。", 
      "系船芳草岸，始信是官身。", 
      "悵望故園煙水闊，幾時匹馬駸駸。", 
      "別腸何止似車輪。", 
      "殢天天不管，轉作兩眉顰。"
    ], 
    "rhythmic": "臨江仙"
  }, 
  {
    "author": "黃機", 
    "paragraphs": [
      "駁雲行雨苦無多。", 
      "晴也快如梭。", 
      "春思正難拘束，客愁誰爲銷磨。", 
      "尋花覓讖，傳杯託意，種種蹉跎。", 
      "消息不來雲錦，淚痕溼滿香羅。"
    ], 
    "rhythmic": "朝中措"
  }, 
  {
    "author": "黃機", 
    "paragraphs": [
      "逢逢船鼓綠楊津。", 
      "彼此是行人。", 
      "先自離愁無數，那堪病酒傷春。", 
      "岸花檣燕，低飛款語，滿面殷勤。", 
      "後會不知何日，因風時惠嘉音。"
    ], 
    "rhythmic": "朝中措"
  }, 
  {
    "author": "黃機", 
    "paragraphs": [
      "徵路迢迢，徵旗獵獵，徵袖徘徊。", 
      "撲簌珠淚，怕聞別語，慵舉離杯。", 
      "春風花柳齊開。", 
      "只喚做、愁端恨媒。", 
      "一片衷腸，十分好事，等待回來。"
    ], 
    "rhythmic": "柳梢青"
  }, 
  {
    "author": "黃機", 
    "paragraphs": [
      "綺窗撥斷琵琶索，一一相思。", 
      "一一相思。", 
      "無限柔情說似誰。", 
      "銀鉤欲寫回文曲，淚滿烏絲。", 
      "淚滿烏絲。", 
      "薄倖知他知不知。"
    ], 
    "rhythmic": "醜奴兒・採桑子"
  }, 
  {
    "author": "黃機", 
    "paragraphs": [
      "二十年間，舊遊蹤跡，夢飛嶽麓湘灣。", 
      "征衫再理，秋老菊花天。", 
      "爲客問君何好，愛水光、山色爭妍。", 
      "經行處，旗亭酤酒，曾記屋東偏。", 
      "噫其，吾甚矣，不漸蹇拙，欲鬥嬋娟。", 
      "辦輕輿短艇，強載衰顏。", 
      "人道郴陽無雁，奈情鍾、藕斷絲聯。", 
      "須相憶，新詩賦就，時復寄吳箋。"
    ], 
    "rhythmic": "滿庭芳"
  }, 
  {
    "author": "黃機", 
    "paragraphs": [
      "西風獵獵。", 
      "又是登高節。", 
      "一片情懷無處說。", 
      "秋滿江頭紅葉。", 
      "誰憐鬢影淒涼。", 
      "新來更點吳霜。", 
      "孤負萸囊菊盞，年年客裏重陽。"
    ], 
    "rhythmic": "清平樂"
  }, 
  {
    "author": "黃機", 
    "paragraphs": [
      "秋向晚。", 
      "秋晚蕙根猶暖。", 
      "碧染羅裙湘水淺。", 
      "羞紅微到臉。", 
      "窣窣繡簾圍遍。", 
      "月薄霜明庭院。", 
      "妝罷寶奩慵不掩。", 
      "無風香自滿。"
    ], 
    "rhythmic": "謁金門"
  }, 
  {
    "author": "黃機", 
    "paragraphs": [
      "づ文王前子，自不與、世人同。", 
      "況地望既華，天資更偉，雲驥行空。", 
      "年少才名蜚動，泛星槎、曾到廣寒宮。", 
      "桂子香濃秋月，桃花浪暖春風。", 
      "神仙之說朦朧。", 
      "鉛與汞、亦何功。", 
      "政磐石規模，維城事業，倚重周宗。", 
      "休要碧油紅旆，趁黑頭、時節做三公。", 
      "堂上雙親未老，穩看金紫重重。"
    ], 
    "rhythmic": "木蘭花慢"
  }, 
  {
    "author": "嚴羽", 
    "paragraphs": [
      "日近觚棱，秋漸滿、蓬萊雙闕。", 
      "正錢塘江上，潮頭如雪。", 
      "把酒送君天上去，瓊裾玉佩鵷鴻列。", 
      "丈夫兒、富貴等浮雲，看名節。", 
      "天下事，吾能說。", 
      "今老矣，空凝絕。", 
      "對西風慷慨，唾壺歌缺。", 
      "不灑世間兒女淚，難堪親友中年別。", 
      "問相思、他日鏡中看，蕭蕭發。"
    ], 
    "rhythmic": "滿江紅", 
    "tags": [
      "錢塘江"
    ]
  }, 
  {
    "author": "嚴羽", 
    "paragraphs": [
      "問訊溪莊，景如之何，吾爲平章。", 
      "自月湖不見，江山零落，驪塘去後，煙月淒涼。", 
      "有老先生，如梅峯者，健筆縱橫爲發揚。", 
      "還添得，石屏詩句，一段風光。", 
      "主人雅興徜徉。", 
      "每攜客臨流泛羽觴。", 
      "想歸來鬆菊，小煩管領，同盟鷗鷺，未許相忘。", 
      "我道其間，如斯人物，只合盛之白玉堂。", 
      "還須把，扁舟借我，散發滄浪。"
    ], 
    "rhythmic": "沁園春"
  }, 
  {
    "author": "嚴仁", 
    "paragraphs": [
      "蘭芷湘東國。", 
      "正愁予、一江紅葉，水程孤驛。", 
      "欲寫瀟湘無限意，那得如椽彩筆。", 
      "但滿眼、西風蕭瑟。", 
      "我所思兮何處所，在鐔津、津上滄灣側。", 
      "誰氏子，閬風客。", 
      "閬風仙客才無敵。", 
      "賦悲秋、抑揚頓挫，流籬沈鬱。", 
      "百賦千詩朝復暮，解道波濤春力。", 
      "憶共爾、乘槎吹笛。", 
      "八表神遊吾夢見，渺洞庭、青草煙波隔。", 
      "空悵望，楚天碧。"
    ], 
    "rhythmic": "賀新郎", 
    "tags": [
      "洞庭湖"
    ]
  }, 
  {
    "author": "嚴仁", 
    "paragraphs": [
      "碧浪搖春渚。", 
      "浸虛檐、蒲萄滉漾，翠綃掀舞。", 
      "委曲經過臺下路，載取落花東去。", 
      "問花亦、漂流良苦。", 
      "花不能言應有恨，恨十分、都被春風誤。", 
      "同此恨，有飛絮。", 
      "人生聚散元無據。", 
      "盡憑闌、一尊相對，蘋州春暮。", 
      "嫉色沖沖空悵望，淚盡世間兒女。", 
      "君不見、千金求賦。", 
      "飛燕婕妤今何在，看黏雲、江影傷千古。", 
      "流不去，斷魂處。"
    ], 
    "rhythmic": "賀新郎"
  }, 
  {
    "author": "嚴仁", 
    "paragraphs": [
      "說到城南杜。", 
      "盡風流、至今人號，去天尺五。", 
      "家世聯翩蒼玉佩，自有文章機杼。", 
      "看鸞鳳、九霄軒翥。", 
      "文陣堂堂新得雋，正少年、壯氣虹霓吐。", 
      "拈彩筆，月城去。", 
      "出關相送梅千樹。", 
      "雪連空、馬蹄特特，曉寒人度。", 
      "帝裏春濃花似海，催入明光奏賦。", 
      "須快展、亨衢闊步。", 
      "隨世功名真漫浪，要平生、所學期無負。", 
      "須記得，別時語。"
    ], 
    "rhythmic": "賀新郎"
  }, 
  {
    "author": "嚴仁", 
    "paragraphs": [
      "五月人間揮汗雨。", 
      "離恨一襟何處去。", 
      "雙溪樓下碧千尋，雙溪樓上匏尊舉。", 
      "晚涼生綠樹。", 
      "漁燈幾點依洲渚。", 
      "莫狂歌，潭空月淨，慘慘瘦蛟舞。", 
      "變化往來無定所。", 
      "求劍刻舟應笑汝。", 
      "只今誰是晉司空，鬥牛奕奕紅光吐。", 
      "我來空弔古，與君同記憑闌語。", 
      "問滄波，乘槎此去，流到天河否。"
    ], 
    "rhythmic": "歸朝歡"
  }, 
  {
    "author": "嚴仁", 
    "paragraphs": [
      "雲表金莖珠璀璨。", 
      "當日投懷驚玉燕。", 
      "文章議論壓西廱，風流姓字翔東觀。", 
      "紫皇嗟見晚。", 
      "祥麟五色留金殿。", 
      "大江西，銅章墨綬，暫爾煩君綰。", 
      "十二金釵扶玉盞。", 
      "錦瑟摐摐隨急管。", 
      "獸爐煙動彩雲高，秋聲拍碎紅牙板。", 
      "趣君歸翰苑。", 
      "萊衣煥爛潘輿穩。", 
      "任方瞳，從今看到，弱水波清淺。"
    ], 
    "rhythmic": "歸朝歡"
  }, 
  {
    "author": "嚴仁", 
    "paragraphs": [
      "朱戶綠窗深窈窕。", 
      "閃閃華旗紅幹小。", 
      "相逢斜柳絆輕舟，渚香不斷蘋花老。", 
      "西風吹夢草。", 
      "題詩未了還驚覺。", 
      "獨傷心，淒涼故館，月過西樓悄。", 
      "樓外斜河低浸鬥。", 
      "夜已如何夜將曉。", 
      "心期欲寄赤鱗魚，秋雲不動秋江渺。", 
      "相思千里道。", 
      "多情直被無情惱。", 
      "玉臺前，請君試看，華髮添多少。"
    ], 
    "rhythmic": "歸朝歡"
  }, 
  {
    "author": "嚴仁", 
    "paragraphs": [
      "翼然新榜高亭，翰林鐵畫燕公手。", 
      "滁陽盛事，何人重繼，湟川太守。", 
      "太守謂誰，文章的派，醉翁賢胃。", 
      "對千峯削翠，雙溪注玉，端不減、琅琊秀。", 
      "坐嘯清香畫戟，聽丁丁、滴花晴漏。", 
      "棠陰晝寂，細賡賓客，竹枝楊柳。", 
      "只恐明朝，綈封趣覲，未容借寇。", 
      "盡江山識賞，鹽梅事業，煥青氈舊。"
    ], 
    "rhythmic": "水龍吟"
  }, 
  {
    "author": "嚴仁", 
    "paragraphs": [
      "飈車飛上蓬萊，不須更跨琴高鯉。", 
      "砉然長嘯，天風澒洞，雲濤無際。", 
      "我欲乘桴，從茲浮海，約任公子。", 
      "辦虹竿千丈，犗鉤五十，親點對、連鰲餌。", 
      "誰榜佳名空翠。", 
      "紫陽仙、去騎箕尾。", 
      "銀鉤鐵畫，龍拿鳳翥，留人間世。", 
      "更憶東山，哀箏一曲，灑沾襟淚。", 
      "到而今，幸有高亭遺愛，寓甘棠意。"
    ], 
    "rhythmic": "水龍吟"
  }, 
  {
    "author": "嚴仁", 
    "paragraphs": [
      "城頭傑觀崢嶸，重闌下瞰蒼龍脊。", 
      "鏤珉盤礎，雕檀竦楶，玲瓏金碧。", 
      "華子岡頭，麻源谷口，神仙窟宅。", 
      "道至今清夜，月明風冷，常隱隱、聞笙笛。", 
      "翠壁煙霞縹緲，更寒泉、飛空千尺。", 
      "數峯江上，孤舟天際，夕陽紅溼。", 
      "抖擻征塵，浩然長嘯，跨青鸞翼。", 
      "向鳳崗西望，遙釃斗酒，酹文章伯。"
    ], 
    "rhythmic": "水龍吟"
  }, 
  {
    "author": "嚴仁", 
    "paragraphs": [
      "慘淡望京闕，慷慨夢天山。", 
      "引杯中夜看劍，壯氣刷幽燕。", 
      "鼉鼓滿天催曙，畫角連雲嘯月，吹斷戍瓶煙。", 
      "犀角赤兔馬，虎帳綠熊氈。", 
      "仗漢節，伸大義，伐可汗。", 
      "青冥更下斧鉞，赤子要君安。", 
      "鐵騎千羣觀獵，宮樣十眉環座，礕礰聽鳴弦。", 
      "莫厭兜鍪冷，歸去又貂蟬。"
    ], 
    "rhythmic": "水調歌頭"
  }, 
  {
    "author": "嚴仁", 
    "paragraphs": [
      "東風吹霧雨，更吹起、夾衣寒。", 
      "正莽莽叢林，潭潭伐鼓，鬱郁焚蘭。", 
      "闌干曲、多少意，看青煙如篆繞溪灣。", 
      "桑柘綠陰猶薄，杏桃紅雨初翻。", 
      "飛花片片走潺湲。", 
      "問何日西還。", 
      "嘆擾擾人生，紛紛離合，渺渺悲歡。", 
      "想雲軿、何處也，對芳時、應只在人間。", 
      "惆悵回紋錦字，斷腸斜日雲山。"
    ], 
    "rhythmic": "木蘭花慢"
  }, 
  {
    "author": "嚴仁", 
    "paragraphs": [
      "傑閣青紅天半倚。", 
      "萬里歸舟，更近闌干艤。", 
      "木落山寒鳧雁起。", 
      "一聲漁笛滄洲尾。", 
      "千古文章黃太史。", 
      "捫蝨高風，長照冰壺裏。", 
      "何以薦君秋菊蕊。", 
      "癯瓢爲酌西江水。"
    ], 
    "rhythmic": "蝶戀花", 
    "tags": [
      "長江"
    ]
  }, 
  {
    "author": "嚴仁", 
    "paragraphs": [
      "院靜日長花氣暖。", 
      "一簇嬌紅，得見春深淺。", 
      "風送生香來近遠。", 
      "笑聲只在鞦韆畔。", 
      "目力未窮腸已斷。", 
      "一寸芳心，更逐遊絲亂。", 
      "朱戶對開簾卷半。", 
      "日斜江上春風晚。"
    ], 
    "rhythmic": "蝶戀花"
  }, 
  {
    "author": "嚴仁", 
    "paragraphs": [
      "一徑蕭條落葉深。", 
      "離腸悽斷月明砧。", 
      "徵鴻送恨連雲起，促織驚秋傍砌吟。", 
      "風悄悄，夜沈沈。", 
      "鴛機坐冷曉霜侵。", 
      "挑成錦字心相向，未必君心似妾心。"
    ], 
    "rhythmic": "鷓鴣天"
  }, 
  {
    "author": "嚴仁", 
    "paragraphs": [
      "多病春來事事慵。", 
      "偶因撲蝶到庭中。", 
      "落紅萬疊花經雨，斜碧千條柳因風。", 
      "深院宇，小簾櫳。", 
      "幾年離別恰相逢。", 
      "擎觴未飲心先醉，爲有春愁似酒濃。"
    ], 
    "rhythmic": "鷓鴣天"
  }, 
  {
    "author": "嚴仁", 
    "paragraphs": [
      "行盡春山春事空。", 
      "別愁離恨滿江東。", 
      "三更鼓潤官樓雨，五夜燈殘客舍風。", 
      "寒淡淡，曉朧朧。", 
      "黃雞催斷丑時鍾。", 
      "紫騮嚼勒金銜響，衝破飛花一道紅。"
    ], 
    "rhythmic": "鷓鴣天"
  }, 
  {
    "author": "嚴仁", 
    "paragraphs": [
      "一曲危絃斷客腸。", 
      "津橋捩柂轉牙檣。", 
      "江心雲帶蒲帆重，樓上風吹粉淚香。", 
      "瑤草碧，柳芽黃。", 
      "載將離恨過瀟湘。", 
      "請君看取東流水，方識人間別意長。"
    ], 
    "rhythmic": "鷓鴣天"
  }, 
  {
    "author": "嚴仁", 
    "paragraphs": [
      "病去那知春事深。", 
      "流鶯喚起惜春心。", 
      "桐舒碧葉慳三寸，柳引金絲可一尋。", 
      "憐繡閣，對雲岑。", 
      "苦無多力懶登臨。", 
      "翠羅衫底寒猶在，弱骨難支瘦不禁。"
    ], 
    "rhythmic": "鷓鴣天"
  }, 
  {
    "author": "嚴仁", 
    "paragraphs": [
      "高杏酣酣出短牆。", 
      "垂楊嫋嫋蘸池塘。", 
      "文鴛藉草眠春晝，金鯽吹波弄夕陽。", 
      "閒倚鏡，理明妝。", 
      "自翻銀葉炷衙香。", 
      "鳴鞭已過青樓曲，不是劉郎定阮郎。"
    ], 
    "rhythmic": "鷓鴣天"
  }, 
  {
    "author": "嚴仁", 
    "paragraphs": [
      "公子詩成著錦袍。", 
      "王家桃葉舊妖嬈。", 
      "檀槽摐急斜金雁，彩袖翩躚□翠翹。", 
      "瀋水過，懶重燒。", 
      "十分濃醉十分嬌。", 
      "復羅帳裏春寒少，只恐香酥拍漸消。"
    ], 
    "rhythmic": "鷓鴣天"
  }, 
  {
    "author": "嚴仁", 
    "paragraphs": [
      "春風只在園西畔。", 
      "薺菜花繁胡蝶亂。", 
      "冰池晴綠照還空，香徑落紅吹已斷。", 
      "意長翻恨遊絲短。", 
      "盡日相思羅帶緩。", 
      "寶奩明月不欺人，明日歸來君試看。"
    ], 
    "rhythmic": "玉樓春", 
    "tags": [
      "宋詞三百首"
    ]
  }, 
  {
    "author": "嚴仁", 
    "paragraphs": [
      "鰓花輕拂紫綿香。", 
      "瓊杯初暖妝。", 
      "貪憑雕檻看鴛鴦。", 
      "無心上繡牀。", 
      "風絮亂。", 
      "恣輕狂。", 
      "惱人依舊忙。", 
      "夢隨殘雨下高唐。", 
      "悠悠春夢長。"
    ], 
    "rhythmic": "阮郎歸"
  }, 
  {
    "author": "嚴仁", 
    "paragraphs": [
      "花明柳暗，一天春色繞朱樓。", 
      "斷鴻聲喚人愁。", 
      "欲問歸鴻何處，身世自悠悠。", 
      "正東風留滯，楚尾吳頭。", 
      "追思舊遊。", 
      "嘆雙鬢、颯驚秋。", 
      "可惜等閒孤了，酒令花籌。", 
      "斷絃難續，謾題詩、分付水東流。", 
      "流不到、蓬島瀛洲。"
    ], 
    "rhythmic": "婆羅門引"
  }, 
  {
    "author": "嚴仁", 
    "paragraphs": [
      "拍堤春水蘸垂楊。", 
      "水流花片香。", 
      "弄花喈柳小鴛鴦。", 
      "一雙隨一雙。", 
      "簾半卷，露新妝。", 
      "春衫是柳黃。", 
      "倚闌看處背斜陽。", 
      "風流暗斷腸。"
    ], 
    "rhythmic": "醉桃源・阮郎歸"
  }, 
  {
    "author": "嚴仁", 
    "paragraphs": [
      "曉色未分明，敲動月邊鼉鼓。", 
      "卯酒一杯徑醉，又別君南浦。", 
      "春江如席照晴空，大舶夾雙櫓。", 
      "腸斷斜陽渡口，正落紅如雨。"
    ], 
    "rhythmic": "好事近"
  }, 
  {
    "author": "嚴仁", 
    "paragraphs": [
      "一聲水調解蘭舟。", 
      "人間無此愁。", 
      "無情江水東流去，與我淚爭流。", 
      "人已遠，更回頭。", 
      "苦凝眸。", 
      "斷魂何處，梅花岸曲，小小紅樓。"
    ], 
    "rhythmic": "訴衷情"
  }, 
  {
    "author": "嚴仁", 
    "paragraphs": [
      "最無端，官樓畫角輕吹。", 
      "一聲來、深閨深處，把人好夢驚回。", 
      "許多愁、儘教奴受，些個事、未必君知。", 
      "淚滴蘭衾，寒生珠幌，翠雲撩亂枕頻敧。", 
      "窗兒上、幾條殘月，斜玉界羅帷。", 
      "更堪聽，霜摧敗葉，靜扣朱扉。", 
      "念別離、千里萬里，問何日是歸期。", 
      "關情處、魚來雁往，斷腸是、兔走烏飛。", 
      "美景良辰，賞心樂事，風流孤負縷金衣。", 
      "謾贏得、花顏玉骨，瘦損爲相思。", 
      "歸須早，劉郎雙鬢，莫遣成絲。"
    ], 
    "rhythmic": "多麗"
  }, 
  {
    "author": "嚴仁", 
    "paragraphs": [
      "清曉鶯啼紅樹。", 
      "又一雙飛去。", 
      "日高花氣撲人來，獨自價、傷春無緒。", 
      "別後暗寬金縷。", 
      "倩誰傳語。", 
      "一春不忍上高樓，爲怕見、分攜處。"
    ], 
    "rhythmic": "一落索"
  }, 
  {
    "author": "嚴仁", 
    "paragraphs": [
      "柳陌通雲徑，瓊梳啓翠樓。", 
      "桃花紙薄漬冰油。", 
      "記得年時詩句、爲君留。", 
      "曉綠千層出，春紅一半休。", 
      "門前溪水泛花流。", 
      "流到西州猶是、故家愁。"
    ], 
    "rhythmic": "南柯子・南歌子"
  }, 
  {
    "author": "嚴仁", 
    "paragraphs": [
      "徵鴻點破空雲碧。", 
      "丹霞染出新秋色。", 
      "返照落平洲。", 
      "半江紅錦流。", 
      "風清漁笛晚。", 
      "寸寸愁腸斷。", 
      "寄語笛休橫。", 
      "只消三兩聲。"
    ], 
    "rhythmic": "菩薩蠻"
  }, 
  {
    "author": "嚴參", 
    "paragraphs": [
      "曰歸去來，歸去來兮，吾將安歸。", 
      "但有東籬菊，有西園桂，有南溪月，有北山薇。", 
      "蜂則有房，魚還有穴，蟻有樓臺獸有依。", 
      "吾應有、雲中舊隱，竹裏柴扉。", 
      "人間徵路熹微。", 
      "看處處丹楓白露晞。", 
      "況寒原衰草，牛羊來下，淡煙秋水，鱸鱖初肥。", 
      "自笑平生，頹然骨相，只合持竿坐釣磯。", 
      "都休也，對西風無語，落日斜暉。"
    ], 
    "rhythmic": "沁園春"
  }, 
  {
    "author": "嚴參", 
    "paragraphs": [
      "竹焉美哉，愛竹者誰，曰君子歟。", 
      "向佳山水處，築宮一畝，好風煙裏，種玉千餘。", 
      "朝引輕霏，夕延涼月，此外塵埃一點無。", 
      "須知道，有樂其樂者，吾愛吾廬。", 
      "竹之清也何如。", 
      "應料得詩人清矣乎。", 
      "況滿庭秀色，對拈彩筆，半窗涼影，伴讀殘書。", 
      "休說龍吟，莫言鳳嘯，且道高標誰勝渠。", 
      "君試看，正繞坡雲氣，似渭川圖。"
    ], 
    "rhythmic": "沁園春"
  }, 
  {
    "author": "張輯", 
    "paragraphs": [
      "梧桐雨細。", 
      "漸滴作秋聲，被風驚碎。", 
      "潤逼衣篝，線嫋蕙爐瀋水。", 
      "悠悠歲月天涯醉。", 
      "一分秋、一分憔悴。", 
      "紫簫吟斷，素箋恨切，夜寒鴻起。", 
      "又何苦、淒涼客裏。", 
      "負草堂春綠，竹溪空翠。", 
      "落葉西風，吹老幾番塵世。", 
      "從前諳盡江湖味。", 
      "聽商歌、歸興千里。", 
      "露侵宿酒，疏簾淡月，照人無寐。"
    ], 
    "rhythmic": "疏簾淡月・桂枝香"
  }, 
  {
    "author": "張輯", 
    "paragraphs": [
      "笛喚春風起。", 
      "向湖邊、臘前折柳，問君何意。", 
      "孤負梅花立晴晝，一舸淒涼雪底。", 
      "但小閣、琴棋而已。", 
      "佳客清朝留不住，爲康廬、只在家窗裏。", 
      "湓浦去，兩程耳。", 
      "草堂舊日談經地。", 
      "更從容、南山北水，庾樓重倚。", 
      "萬卷心胸幾今古，牛鬥多年紫氣。", 
      "正江上、風寒如此。", 
      "且趁霜天鱸魚好，把貂裘、換酒長安市。", 
      "明夜去，月千里。"
    ], 
    "rhythmic": "貂裘換酒・賀新郎"
  }, 
  {
    "author": "張輯", 
    "paragraphs": [
      "短髯懷古，更文遊臺上，秋生吟興。", 
      "聞說坡仙來把酒，月底頻留清影。", 
      "極目平蕪，孤城四水，畫角西風勁。", 
      "曲闌猶在，十分心事誰領。", 
      "詞卷空落人間，黃樓何處，回首愁深省。", 
      "斜照寒鴉知幾度，夢想當年名勝。", 
      "只有山川，曾窺翰墨，彷彿餘風韻。", 
      "舊遊休問，柳花淮甸春冷。"
    ], 
    "rhythmic": "淮甸春・念奴嬌"
  }, 
  {
    "author": "張輯", 
    "paragraphs": [
      "西風揚子江頭路。", 
      "扁舟雨晴呼渡。", 
      "岸隔瓜洲，津橫蒜石，搖盡波聲千古。", 
      "詩仙一去。", 
      "但對峙金焦，斷磯青樹。", 
      "欲下斜陽，長淮渺渺正愁予。", 
      "中流笑與客語。", 
      "把貂裘爲浣，半生塵土。", 
      "品水烹茶，看碑憶鶴，恍似舊曾遊處。", 
      "聊憑陸諝。", 
      "問八極神遊，肯重來否。", 
      "如此江山，更蒼煙白露。"
    ], 
    "rhythmic": "如此江山・齊天樂"
  }, 
  {
    "author": "張輯", 
    "paragraphs": [
      "載酒岳陽樓，秋入洞庭深碧。", 
      "極目水天無際，正白蘋風急。", 
      "月明不見宿鷗驚，醉把玉闌拍。", 
      "誰解百年心事，恰釣船橫笛。"
    ], 
    "rhythmic": "釣船笛・好事近", 
    "tags": [
      "洞庭湖", 
      "岳陽樓"
    ]
  }, 
  {
    "author": "張輯", 
    "paragraphs": [
      "杯行將半，月來猶未，瀟灑水亭無暑。", 
      "清宵數客一闌秋，對冰雪、荷花似語。", 
      "雄邊臺上，文遊臺上，咫尺紅雲容與。", 
      "天風吹送廣寒秋，正畫舸、湖光佳處。"
    ], 
    "rhythmic": "廣寒秋・鵲橋仙"
  }, 
  {
    "author": "張輯", 
    "paragraphs": [
      "看朱成碧。", 
      "曾醉梅花側。", 
      "相遇匆匆相別，又爭似、不相識。", 
      "南北。", 
      "千里隔。", 
      "幾時重見得。", 
      "最苦子規啼處，一片月、當窗白。"
    ], 
    "rhythmic": "月當窗・霜天曉角"
  }, 
  {
    "author": "張輯", 
    "paragraphs": [
      "山無情。", 
      "水無情。", 
      "楊柳飛花春雨晴。", 
      "征衫長短亭。", 
      "擬行行。", 
      "重行行。", 
      "吟到江南第幾程。", 
      "江南山漸青。"
    ], 
    "rhythmic": "山漸青・長相思"
  }, 
  {
    "author": "張輯", 
    "paragraphs": [
      "風悽悽。", 
      "井闌絡緯驚秋啼。", 
      "驚秋啼。", 
      "涼侵好夢，月正樓西。", 
      "捲簾望月知心誰。", 
      "關河空隔長相思。", 
      "長相思。", 
      "碧雲暮合，有美人兮。"
    ], 
    "rhythmic": "碧雲深・憶秦娥"
  }, 
  {
    "author": "張輯", 
    "paragraphs": [
      "來翦蓴絲，江頭一陣鳴蓑雨。", 
      "孤篷歸路。", 
      "吹得蘋花暮。", 
      "短髮蕭蕭，笑與沙鷗語。", 
      "休歸去。", 
      "玉龍嘶處。", 
      "邀月過南浦。"
    ], 
    "rhythmic": "南浦月・點絳脣"
  }, 
  {
    "author": "張輯", 
    "paragraphs": [
      "帶醉歸時，月華猶在吹簫處。", 
      "晚愁情緒。", 
      "忘卻匆匆語。", 
      "客裏風霜，詩鬢空如許。", 
      "江南去。", 
      "岸花迎櫓。", 
      "遙隔沙頭雨。"
    ], 
    "rhythmic": "沙頭雨・點絳脣"
  }, 
  {
    "author": "張輯", 
    "paragraphs": [
      "春寂寞。", 
      "簾底蕙爐煙薄。", 
      "聽盡歸鴻書怎託。", 
      "相思天一角。", 
      "象筆鸞箋閒卻。", 
      "秀句與誰商略。", 
      "睡起愁懷何處著。", 
      "無風花自落。"
    ], 
    "rhythmic": "花自落・謁金門"
  }, 
  {
    "author": "張輯", 
    "paragraphs": [
      "花半溼。", 
      "睡起一窗晴色。", 
      "千里江南真咫尺。", 
      "醉中歸夢直。", 
      "前度蘭舟送客。", 
      "雙鯉沈沈消息。", 
      "樓外垂楊如此碧。", 
      "問春來幾日。"
    ], 
    "rhythmic": "垂楊碧・謁金門"
  }, 
  {
    "author": "張輯", 
    "paragraphs": [
      "小樓柳色未春深。", 
      "湘月牽情入苦吟。", 
      "翠袖風前冷不禁。", 
      "怕登臨。", 
      "幾曲闌干萬里心。"
    ], 
    "rhythmic": "闌干萬里心・憶王孫"
  }, 
  {
    "author": "張輯", 
    "paragraphs": [
      "小樓春淺。", 
      "記釣簾看雪，袖沾芳片。", 
      "似不似、柳絮因風，更細與品題，屢呵冰硯。", 
      "宛轉吟情，縱真草、鳳箋都遍。", 
      "到燈前笑謔，酒祓峭寒，移盡更箭。", 
      "而今柳陰滿院。", 
      "知花空雪似，人隔春遠。", 
      "嘆萬事、流水斜陽，謾贏得前詩，醉污團扇。", 
      "脈脈重來，算惟有、畫闌曾見。", 
      "把千種舊愁，付與杏樑語燕。"
    ], 
    "rhythmic": "杏樑燕・解連環"
  }, 
  {
    "author": "張輯", 
    "paragraphs": [
      "深夜沉沉尊酒。", 
      "酒醒客衾寒透。", 
      "城角挾霜飛，吹得月如清晝。", 
      "僝僽。", 
      "僝僽。", 
      "比著梅花誰瘦。"
    ], 
    "rhythmic": "比梅・如夢令"
  }, 
  {
    "author": "張輯", 
    "paragraphs": [
      "江頭又見新秋。", 
      "幾多愁。", 
      "塞草連天何處、是神州。", 
      "英雄恨，古今淚，水東流。", 
      "惟有漁竿明月、上瓜洲。"
    ], 
    "rhythmic": "月上瓜洲・相見歡"
  }, 
  {
    "author": "張輯", 
    "paragraphs": [
      "客西湖，聽夜雨。", 
      "更向別離處。", 
      "小小船窗，香雪照尊俎。", 
      "斷腸一曲秋風，行雲不語。", 
      "總寫入、徵鴻無數。", 
      "認眉嫵。", 
      "喚醒巖壑風流，丹砂有奇趣。", 
      "羞殺秦郎，淮海謾千古。", 
      "要看自作新詞，雙鸞飛舞。", 
      "趁月底、重修簫譜。"
    ], 
    "rhythmic": "月底修簫譜・祝英臺近", 
    "tags": [
      "西湖"
    ]
  }, 
  {
    "author": "張輯", 
    "paragraphs": [
      "臥虹千尺界湖光。", 
      "冷浸月茫茫。", 
      "當日三高何處，漁唱入淒涼。", 
      "人世事，縱軒裳。", 
      "夢黃梁。", 
      "有誰蓑笠，一釣絲風，吹盡荷香。"
    ], 
    "rhythmic": "一絲風・訴衷情令"
  }, 
  {
    "author": "張輯", 
    "paragraphs": [
      "新涼窗戶。", 
      "閒對琴言語。", 
      "彈到無人知得處。", 
      "兩袖五湖煙雨。", 
      "坐中斗轉參橫。", 
      "珠躔碎落瑤觥。", 
      "憶著故山蘿月，今宵應爲誰明。"
    ], 
    "rhythmic": "憶蘿月・清平樂"
  }, 
  {
    "author": "張輯", 
    "paragraphs": [
      "人在玉屏閒，逗曉柳絲風急。", 
      "簾外杏花微雨，罩春紅愁溼。", 
      "單衣初試麴塵羅，中酒病無力。", 
      "應是繡牀慵困，倚鞦韆斜立。"
    ], 
    "rhythmic": "倚鞦韆・好事近"
  }, 
  {
    "author": "張輯", 
    "paragraphs": [
      "柳戶朝雲溼，花窗午篆清。", 
      "東風未放十分晴。", 
      "留戀海棠顏色、過清明。", 
      "壘潤棲新燕，籠深鎖舊鶯。", 
      "琵琶可是不堪聽。", 
      "無奈愁人把做、斷腸聲。"
    ], 
    "rhythmic": "斷腸聲・南歌子"
  }, 
  {
    "author": "張輯", 
    "paragraphs": [
      "嫩涼生曉，怪今朝湖上，秋風無跡。", 
      "古寺桂香山色外，腸斷幽叢金碧。", 
      "驟雨俄來，蒼煙不見，苔徑孤吟屐。", 
      "系船高柳，晚蟬嘶破愁寂。", 
      "且約攜酒高歌，與鷗相好，分坐漁磯石。", 
      "算只藕花知我意，猶把紅芳留客。", 
      "樓閣空濛，管絃清潤，一水盈盈隔。", 
      "不如休去，月懸良夜千尺。"
    ], 
    "rhythmic": "念奴嬌"
  }, 
  {
    "author": "張輯", 
    "paragraphs": [
      "竹間棋，池上字。", 
      "風日共清美。", 
      "誰道春深，湘綠漲沙觜。", 
      "更添楊柳無情，恨煙顰雨，卻不把、扁舟偷系。", 
      "去千里。", 
      "明日知幾重山，後朝幾重水。", 
      "對酒相思、爭似且留醉。", 
      "奈何琴劍匆匆，而今心事，在月夜、杜鵑聲裏。"
    ], 
    "rhythmic": "祝英臺近"
  }, 
  {
    "author": "張輯", 
    "paragraphs": [
      "春寂寂。", 
      "畫闌背倚春風立。", 
      "春風立。", 
      "楚山無數，暮天雲碧。", 
      "琴心寫遍愁何極。", 
      "斷腸誰與傳消息。", 
      "傳消息。", 
      "當年情墨，淚痕猶溼。"
    ], 
    "rhythmic": "憶秦娥"
  }, 
  {
    "author": "張輯", 
    "paragraphs": [
      "夏果初收喚綠華。", 
      "冰盤巧簇映金瓜。", 
      "荷香飛上玉流霞。", 
      "明月長留千歲色，蟠桃多結幾番花。", 
      "誰知羅帶有丹砂。"
    ], 
    "rhythmic": "浣溪沙"
  }, 
  {
    "author": "張輯", 
    "paragraphs": [
      "暮天雲闊。", 
      "懶泛琴三疊。", 
      "恰有梅花相伴，窗兒上、一枝月。", 
      "憶別。", 
      "恁時節。", 
      "吟情誰共說。", 
      "敧枕偶成清夢，畫角曉、更愁絕。"
    ], 
    "rhythmic": "霜天曉角"
  }, 
  {
    "author": "張輯", 
    "paragraphs": [
      "迢遞關山身歷遍，煙霞勝處曾遊。", 
      "九江江畔系孤舟。", 
      "匡廬如畫裏，南望插天浮。", 
      "瀑布香爐齊五老，層層爽氣陵秋。", 
      "何須魂夢覓瀛洲。", 
      "雲鬆終可卜，我與謫仙儔。"
    ], 
    "rhythmic": "臨江仙", 
    "tags": [
      "廬山"
    ]
  }, 
  {
    "author": "張輯", 
    "paragraphs": [
      "蓮舟玉字，得真人親授。", 
      "圯上家風又還有。", 
      "問因何五馬，踏月雲臺。", 
      "秋色裏，卻賞煙霞袖手。", 
      "酒邊聽說劍，歌舞昇平，方許君爲赤松友。", 
      "任濁世紛紜，海水揚塵，再相見、雪髯依舊。", 
      "且歲歲、中秋後逾旬，更半月東離，菊花重九。"
    ], 
    "rhythmic": "洞仙歌"
  }, 
  {
    "author": "張輯", 
    "paragraphs": [
      "醉發吹涼，但拂劍、狂歌而已。", 
      "倩誰問、九霄黃鶴，更曾來未。", 
      "玉女窗深鬆晝靜，研朱重點參同契。", 
      "記前回、赤水得玄珠，驪龍睡。", 
      "空擾擾，人間世。", 
      "除學道，無真是。", 
      "把洪崖肩拍，挹浮丘袂。", 
      "朝駕長風滄島上，夜騎明月青天際。", 
      "更幾時、回首舊山川，三千歲。"
    ], 
    "rhythmic": "滿江紅"
  }, 
  {
    "author": "張輯", 
    "paragraphs": [
      "雨蕊方桃，晴梢漸杏，東風嬌語弦管。", 
      "愛香簾約餘寒，喚舞袖翻嫩暖。", 
      "紅顏清健，舊墨竹、扶疏手段。", 
      "且碧窗、寫就黃庭，畫楫海山開卷。", 
      "春自好、得花不淡。", 
      "花又好、得春不淺。", 
      "曉鶯瑤佩秋生，月蘸翠尊波滿。", 
      "長逢花處，笑西母、霜娥偷換。", 
      "要日邊、爭看貂蟬，彩侍更迎宣勸。"
    ], 
    "rhythmic": "東風第一枝"
  }, 
  {
    "author": "張輯", 
    "paragraphs": [
      "柳風雙燕語。", 
      "問有誰留人，岸花去櫓。", 
      "星辰快平步。", 
      "俯圜扉草色，青青如許。", 
      "兒童擁路。", 
      "玉溪邊、當年杜母。", 
      "料從今、指點山川，總是繡衣行處。", 
      "回顧。", 
      "東堂深窈，楚帖長春，竹尊清午。", 
      "紅雲帝所。", 
      "搖佩玉，更容與。", 
      "把蓬萊一笑，幾番清淺，綠野爲花作譜。", 
      "向花前、三疊琴心，看蒼鶴舞。"
    ], 
    "rhythmic": "瑞鶴仙"
  }, 
  {
    "author": "張輯", 
    "paragraphs": [
      "欲雨涼生，初弦月在，畫戟香中清嘯。", 
      "旋種芙蕖，深夏木蘭芳沼。", 
      "銀漢入、天鏡攙秋，福星度、雪闌爭照。", 
      "又誰寫、萬幅蓴波，一江佳思到魚鳥。", 
      "吳兒眉語笑裏，要見圜扉綠遍，平疇青繞。", 
      "羽扇綸巾，蕭灑玉貌長好。", 
      "問千年、慶會風雲，正此日、靜春花草。", 
      "更弦管、非霧非煙，鶴聲簾幕曉。"
    ], 
    "rhythmic": "綺羅香"
  }, 
  {
    "author": "張輯", 
    "paragraphs": [
      "東澤先生，誰說能詩，興到偶然。", 
      "但平生心事，落花啼鳥，多年盟好，白石清泉。", 
      "家近宮亭，眼中廬阜，九疊屏開雲錦邊。", 
      "出門去，且掀髯大笑，有釣魚船。", 
      "一絲風裏嬋娟。", 
      "愛月在滄波上下天。", 
      "更叢書觀遍，筆牀靜晝，篷窗睡起，茶竈疏煙。", 
      "黃鶴來遲，丹砂成未，何日風流葛稚川。", 
      "人間世，聽江湖詩友，號我東仙。"
    ], 
    "rhythmic": "沁園春"
  }, 
  {
    "author": "張輯", 
    "paragraphs": [
      "綠陰涼尊俎。", 
      "映雙旌、飛翻新帶，日邊恩露。", 
      "千里湖山添鮮碧，玉宇光浮眉嫵。", 
      "料範老、應難獨步。", 
      "君亦胸中兵十萬，把甘霖、小小春東楚。", 
      "江上早，一犁雨。", 
      "赤城霞起連天姥。", 
      "有丹經、親曾密授，八篇奇語。", 
      "道骨仙風騎鯨客，合侍紅雲帝所。", 
      "且畫戟、清香時度。", 
      "散入邦人簫鼓裏，恰春留、芍藥叢歌舞。", 
      "還更詠，大鵬賦。"
    ], 
    "rhythmic": "賀新郎"
  }, 
  {
    "author": "張輯", 
    "paragraphs": [
      "鵲喜花間曉。", 
      "惜凝香、低將簾卷，海棠開早。", 
      "前度登樓清嘯月，吹入春風不老。", 
      "後五日、花朝方到。", 
      "趁舞羅衣花訊暖，拈吟髭、玉勒迎東笑。", 
      "留肯往，春郵小。", 
      "廬峯青裏壺天好。", 
      "一千春、棋聲晝永，劍光雲表。", 
      "絳雪驪珠看丹轉，金鼎龍盤虎繞。", 
      "且未可、飛仙蓬島。", 
      "河洛煙蕪眠狐兔，握風雪、辦此昇平了。", 
      "卻共我，拾瑤草。"
    ], 
    "rhythmic": "賀新郎"
  }, 
  {
    "author": "張輯", 
    "paragraphs": [
      "飛鴻又作秋空字，悽悽舊遊湘浦。", 
      "涼思帶愁深，渺蒼茫何許。", 
      "歲華知幾度。", 
      "奈雙鬢、不禁吟苦。", 
      "獨倚危樓，葉聲搖暮，玉闌無語。", 
      "尺素。", 
      "欲傳將，故人遠、天涯屢驚回顧。", 
      "心事只琴知，漫閒相爾汝。", 
      "甚時江海去。", 
      "算空負、白蘋鷗侶。", 
      "更誰與、翦燭西窗，且醉聽山雨。"
    ], 
    "rhythmic": "徵招"
  }, 
  {
    "author": "張輯", 
    "paragraphs": [
      "望瀛洲尺五，聽海客、詫登臨。", 
      "記島月分秋，天星降夕，神璧精金。", 
      "他年作霖雨手，且明光奏賦寓良箴。", 
      "槐府黑頭舊業，芹宮青歲雄襟。", 
      "駸駸。", 
      "寶勒向東吟。", 
      "戲彩看而今。", 
      "更襪步黃雲，琴彈碧玉，匯澤杯斟。", 
      "爭先長至幾日，料春風多喜鵲傳音。", 
      "梅蘊和羹心在，線添補袞工深。"
    ], 
    "rhythmic": "木蘭花慢"
  }, 
  {
    "author": "張輯", 
    "paragraphs": [
      "記澄湖抱練，畫舫參差，鬧花時節。", 
      "油壁鳴堤，有障縈屏列。", 
      "燕草香融，鴉條香淺，似渭城煙雪。", 
      "急管斜陽，衛娘蔥蒨，帶圍寒怯。", 
      "蘇小閒情，綠楊如織，闌檻東邊，好山千疊。", 
      "料得如今，也翠銷紅歇。", 
      "何限繁華，春來都付與，數聲啼鴂。", 
      "謾愴羈魂，扁舟買醉，謝公明月。"
    ], 
    "rhythmic": "醉蓬萊"
  }, 
  {
    "author": "張輯", 
    "paragraphs": [
      "孤鴻遙下夕陽寒。", 
      "秋清懷抱寬。", 
      "籬根香滿菊金團。", 
      "客中邀客看。", 
      "呼濁酒，共清歡。", 
      "五絃隨意彈。", 
      "西窗仍見好溪山。", 
      "幾年誰倚欄。"
    ], 
    "rhythmic": "好溪山"
  }, 
  {
    "author": "張輯", 
    "paragraphs": [
      "清吟湘碧。", 
      "馬首春風驛。", 
      "聞說西湖梅早，又邀我、能詩客。", 
      "書尺知到日。", 
      "月隨人合璧。", 
      "兒擬山莊勸酒，田家釀，盡篘得。"
    ], 
    "rhythmic": "山莊勸酒", 
    "tags": [
      "西湖"
    ]
  }, 
  {
    "author": "張輯", 
    "paragraphs": [
      "憶昔風流秋社裏，幾人冰雪襟期。", 
      "涼風吹散夢參差。", 
      "寒燈多少恨，長笛不堪吹。", 
      "別去化龍潭上水，東來不寄相思。", 
      "白鷗應笑太忘機。", 
      "沙頭重載酒，休負桂花枝。"
    ], 
    "rhythmic": "臨江仙"
  }, 
  {
    "author": "張輯", 
    "paragraphs": [
      "露漏沈沈，洞房燈悄，鵲翻庭樹。", 
      "夜涼如水，人倚玉簫何處。", 
      "澹縱橫、疏星斷河，點衣黃葉飛四五。", 
      "向此時感舊，非關宋玉，悲秋情緒。", 
      "追念章臺路。", 
      "共緩轡芳塵，妒花惹絮。", 
      "舊遊夢寐，總付相思新句。", 
      "想風流還在匆匆，暗驚鬢底霜幾縷。", 
      "憑危欄、立盡歸鴻，脆角凝清曙。"
    ], 
    "rhythmic": "瑣窗寒"
  }, 
  {
    "author": "張輯", 
    "paragraphs": [
      "清明小院杏花開。", 
      "半啓朱扉燕子來。", 
      "曉起梳頭對玉臺。", 
      "照香腮。", 
      "羞睹驚鴻瘦影回。"
    ], 
    "rhythmic": "畫娥眉・憶王孫"
  }, 
  {
    "author": "蘇茂一", 
    "paragraphs": [
      "雲浦蒼寒，煙堤幕翠，舊痕新漲。", 
      "春愁十里，冉冉碧絲搖盪。", 
      "記登臨、少年思豪，唾壺擊玉歌清壯。", 
      "到如今夢裏，秋風鴻陣，晚波漁唱。", 
      "惆悵。", 
      "重來處，望畫舫天邊，轡絲原上。", 
      "山陰秀句，付與一聲雲響。", 
      "正東湖、誰家柳下，午陰漠漠人蕩槳。", 
      "最堪憐、白髮周郎，爲江山自賞。"
    ], 
    "rhythmic": "瑣窗寒"
  }, 
  {
    "author": "蘇茂一", 
    "paragraphs": [
      "竹翠藏煙，杏紅流水歸何處。", 
      "透簾穿戶。", 
      "更灑黃昏雨。", 
      "織錦題書，誰寄愁情去。", 
      "渾無緒。", 
      "綠楊千縷。", 
      "不似真眉嫵。"
    ], 
    "rhythmic": "點絳脣"
  }, 
  {
    "author": "蘇茂一", 
    "paragraphs": [
      "結垂楊，臨廣陌，分袂唱陽關。", 
      "穩上徵鞍。", 
      "目極萬重山。", 
      "歸鴻欲到伊行，丁寧須記，寫一封、書報平安。", 
      "漸春殘。", 
      "是他紅褪香收，綃淚點斑斑。", 
      "枕上盟言。", 
      "都做夢中看。", 
      "銷魂啼鴂聲中，楊花飛處，斜陽下、愁倚闌干。"
    ], 
    "rhythmic": "祝英臺近"
  }, 
  {
    "author": "史愚", 
    "paragraphs": [
      "深院宇。", 
      "寂寂不禁風雨。", 
      "苔逕流錢青莫數。", 
      "銀泥蝸篆古。", 
      "滿院多應無主。", 
      "卻被癡兒拈取。", 
      "穿向柳絲喧笑語。", 
      "買將春色去。"
    ], 
    "rhythmic": "謁金門"
  }, 
  {
    "author": "趙灌園", 
    "paragraphs": [
      "看盡公卿，都輸與、雲山居士。", 
      "肯掉了、龍章金印，歸來閭里。", 
      "雲染筆頭成五色，山來胸次堆空翠。", 
      "更結廬、近在白鷗邊，弄煙水。", 
      "祗恐怕，明天子。", 
      "黃紙喚，先生起。", 
      "教依前插腳，孔鸞叢裏。", 
      "巖壑煙沙真作戲，貂蟬袞繡從茲始。", 
      "酌鳳凰、池沼九天漿，三千歲。"
    ], 
    "rhythmic": "滿江紅"
  }, 
  {
    "author": "葛長庚", 
    "paragraphs": [
      "一溪碧。", 
      "何處桃花流出。", 
      "春光好，尋個□□，小小籃輿漫行適。", 
      "蒼苔滿白石。", 
      "澗底陰風凜慄。", 
      "疑無路，幽壑琮琤，峽轉山回入林僻。", 
      "千峯呈翠色。", 
      "時亦有聲聲，樵唱漁笛。", 
      "忽然一樹櫻桃白。", 
      "又回頭一顧，掀髯一笑，詩情酒思正豪逸。", 
      "虎蹄過新跡。", 
      "冪冪。", 
      "霧如織。", 
      "見異草珍禽，問名不識。", 
      "山靈勒駕雨來急。", 
      "欲遊觀未已，僕言日夕。", 
      "看來看去，似那裏，似少室。"
    ], 
    "rhythmic": "蘭陵王"
  }, 
  {
    "author": "葛長庚", 
    "paragraphs": [
      "三峯碧。", 
      "縹渺煙光樹色。", 
      "高寒處，上有猿啼，鶴唳天風夜蕭瑟。", 
      "山形似筆格。", 
      "人道江南第一。", 
      "遊紫觀，月殿星壇，積翠樓前吹鐵笛。", 
      "客來訪靈蹟。", 
      "聞王郭當年，曾此駐錫。", 
      "二仙爲謁浮丘伯。", 
      "從驂鸞去後，雲深難覓。", 
      "丹爐灰冷杵聲寂。", 
      "依然舊泉石。", 
      "泉石。", 
      "最幽闃。", 
      "更禽靜花閒，鬆茂竹密。", 
      "清都絳闕無消息。", 
      "共羽衣揮麈，感今懷昔。", 
      "堪嗟人世，似夢裏，駒過隙。"
    ], 
    "rhythmic": "蘭陵王"
  }, 
  {
    "author": "葛長庚", 
    "paragraphs": [
      "桃花瘦。", 
      "寒食清明前後。", 
      "新燕子，禁得餘寒，風雨把人苦僝僽。", 
      "梅粒今如豆。", 
      "減卻春光多少。", 
      "空自有，滿樹山茶，似語如愁臥晴晝。", 
      "幽人展襟袖。", 
      "惜鶯花未老，江山如舊。", 
      "杜鵑聲裏同攜手。", 
      "嘆陌上芳草，堤邊垂柳。", 
      "一春十病九因酒。", 
      "愁來獨搔首。", 
      "豆蔻。", 
      "枝頭小。", 
      "應可惜年華，孤負時候。", 
      "九十韶光那得久。", 
      "問芍藥覓醉，牡丹索笑。", 
      "三萬六千，能幾度，君知否。"
    ], 
    "rhythmic": "蘭陵王"
  }, 
  {
    "author": "葛長庚", 
    "paragraphs": [
      "嫩雨如塵，嬌雲似織，未肯便晴。", 
      "見海棠花下，飛來雙燕，垂楊深處，啼斷孤鶯。", 
      "綠砌苔香，紅橋水暖，笑拈吟髭行復行。", 
      "幽尋懶、就半窗殘睡，一枕初醒。", 
      "消凝。", 
      "次第清明。", 
      "渺南北東西草又青。", 
      "念鏡中勳業，韶光冉冉，尊前今古，銀髮星星。", 
      "青鳥無憑，丹霄有約，獨倚東風無限情。", 
      "誰知有，這春山萬點，杜宇千聲。"
    ], 
    "rhythmic": "沁園春"
  }, 
  {
    "author": "葛長庚", 
    "paragraphs": [
      "暫聚如萍，忽散似雲，無可奈何。", 
      "向天涯海角，兩行別淚，風前月下，一片離騷。", 
      "啼罷棲烏，望窮芳草，此恨與之誰較多。", 
      "昏黃後，對青燈感慨，白酒悲歌。", 
      "夢中作夢知麼。", 
      "憶往事落花流水呵。", 
      "更憑高□遠，沈腰不瘦，悵今懷昔，潘鬢須皤。", 
      "去燕來鴻，尋梅問柳，寸念從他寒暑熬。", 
      "消魂處，但煙光縹渺，山色周遭。"
    ], 
    "rhythmic": "沁園春"
  }, 
  {
    "author": "葛長庚", 
    "paragraphs": [
      "錦繡文章，圭璋聞望，碧落侍郎。", 
      "昨履聲漸近，星辰避次，竹符重剖，湖海生光。", 
      "委羽天空，石橋水冷，每爲衆生時雨滂。", 
      "君知否，是民心襦庫，吏膽冰霜。", 
      "少須召入鵷行。", 
      "也不念無人荷紫囊。", 
      "有本朝曾旦，移春手段，舊家羲獻，補月心腸。", 
      "此去三山，卻登八座，已準金甌姓氏香。", 
      "還朝處，雙鳧作對，五馬成行。"
    ], 
    "rhythmic": "沁園春"
  }, 
  {
    "author": "葛長庚", 
    "paragraphs": [
      "大丈夫兒，冰肝玉膽，礪山帶河。", 
      "算此身此世，無過駒隙，一名一利，未值鴻毛。", 
      "相府如潭，侯門似海，那得煙霄爾許高。", 
      "當初我，是乘雲御氣，幾百千遭。", 
      "此生勳業無多。", 
      "也手種梅花三百窠。", 
      "又底曾嗅著，廟堂鐘鼎，底曾拈得，幃幄弓刀。", 
      "玉帝遙知，金書何晚，時有鶴鳴於九皋。", 
      "如今且，向風前浪舞，月下高歌。"
    ], 
    "rhythmic": "沁園春"
  }, 
  {
    "author": "葛長庚", 
    "paragraphs": [
      "三徑就荒，鬆菊猶存，歸去來兮。", 
      "嘆折腰爲米，棄家因酒，往之不諫，來者堪追。", 
      "形役奚悲，途迷未遠，今是還知悟昨非。", 
      "舟輕揚，問征夫前路，晨色熹微。", 
      "歡迎童稚嘻嘻。", 
      "羨出岫雲閒鳥倦飛。", 
      "有南窗寄傲，東皋舒嘯，西疇春事，植杖耘耔。", 
      "矯首遐觀，壺觴自酌，尋壑臨流聊賦詩。", 
      "琴書外，且樂天知命，複用何疑。"
    ], 
    "rhythmic": "沁園春"
  }, 
  {
    "author": "葛長庚", 
    "paragraphs": [
      "乍雨還晴，似寒而暖，春事已深。", 
      "是婦鳩乳燕，說教魚躍，豪蜂醉蝶，撩得鶯吟。", 
      "鬥茗分香，脫禪衣夾，回首清明上已臨。", 
      "芳菲處，在梨花金屋，楊柳瓊林。", 
      "如今。", 
      "詩酒心襟。", 
      "對好景良辰似有妊。", 
      "念恨如芳草，知他多少，夢和飛絮，何處追尋。", 
      "病酒時光，困人天氣，早有秋秧吐嫩針。", 
      "蘭亭路，漸流觴曲水，修禊山陰。"
    ], 
    "rhythmic": "沁園春"
  }, 
  {
    "author": "葛長庚", 
    "paragraphs": [
      "吹面無寒，沾衣不溼，豈不快哉。", 
      "正杏花雨嫩，紅飛香砌，柳枝風軟，綠映芳臺。", 
      "燕似談禪，鶯如演史，猶有海棠連夜開。", 
      "清明也，尚陰晴莫準，蜂蝶休猜。", 
      "朝來。", 
      "應問蒼苔。", 
      "甚幾日都成錦繡堆。", 
      "念四方賓友，不堪渭樹，一年春事，已屬庭槐。", 
      "宿酒難醒，多情易老，爭奈傳杯不放杯。", 
      "如何好，看鞦韆戲劇，蹴鞠恢諧。"
    ], 
    "rhythmic": "沁園春"
  }, 
  {
    "author": "葛長庚", 
    "paragraphs": [
      "渭水秋深，湓江春老，洞庭一湖。", 
      "問城南古樹，如今在否，洛中狂客，還更來無。", 
      "獨上君山，渺觀岩石，八百里鯨波泛巨區。", 
      "何曾錯，有茶中上竈，酒裏仙姑。", 
      "終須。", 
      "度了肩吾。", 
      "稽首終南鍾大夫。", 
      "自太平寺裏，題詩去後，東林沈宅，大醉歸歟。", 
      "天上筵多，人間到少，更不向廬山索鱖魚。", 
      "如何好，好借君黃鶴，上我清都。"
    ], 
    "rhythmic": "沁園春", 
    "tags": [
      "廬山", 
      "洞庭湖"
    ]
  }, 
  {
    "author": "葛長庚", 
    "paragraphs": [
      "且說羅浮，自從石洞，水簾以還。", 
      "是向時景泰，初來卓錫，舊家勾漏，曾此修丹。", 
      "藥院空存，鐵橋如故，上更有朱仙朝鬥壇。", 
      "飛雲頂，在石橋高處，杳靄之間。", 
      "山前。", 
      "拾得清閒。", 
      "也分我煙霞數畝寬。", 
      "自竹橋人去，青蓮馥郁，柴門閉了，綠柳迴環。", 
      "白酒初篘，清風徐至，有桃李時新飣幾盤。", 
      "仙家好，這許多快活，做甚時官。"
    ], 
    "rhythmic": "沁園春"
  }, 
  {
    "author": "葛長庚", 
    "paragraphs": [
      "要做神仙，煉丹工夫，亦有何難。", 
      "向雷聲震處，一陽來複，玉爐火熾，金鼎煙寒。", 
      "奼女乘龍，金公跨虎，片晌之間結大還。", 
      "丹田裏，有白鴉一個，飛入泥丸。", 
      "河車運入崑山。", 
      "全不動纖毫過玉關。", 
      "把龜蛇烏兔，生擒活捉，霎時雲雨，一點成丹。", 
      "白雪漫天，黃芽滿地，服此刀圭永駐顏。", 
      "常溫養，使脫胎換骨，身在雲端。"
    ], 
    "rhythmic": "沁園春"
  }, 
  {
    "author": "葛長庚", 
    "paragraphs": [
      "歲去年來，思量人生，空自沈埋。", 
      "既這回冬至，一陽來複，便須修煉，更莫疑猜。", 
      "好個鼎爐，見成鉛汞，片晌工夫結聖胎。", 
      "人身裏，三千世界，十二樓臺。", 
      "週年造化安排。", 
      "只在這些些真妙哉。", 
      "要先擒日月，後攢星斗，黃庭中畔，化作瓊瑰。", 
      "誰會天機，分明說破，恰似江頭雪裏梅。", 
      "丹成後，做些功行，歸去蓬萊。"
    ], 
    "rhythmic": "沁園春"
  }, 
  {
    "author": "葛長庚", 
    "paragraphs": [
      "黃鶴樓前，吹笛之時，先生朗吟。", 
      "想劍光飛過，朝遊南嶽，墨籃放下，夜醉東鄰。", 
      "鐺煮山川，粟藏世界，有明月清風知此音。", 
      "呵呵笑，笑釀成白酒，散盡黃金。", 
      "知音。", 
      "自有相尋。", 
      "休踏破葫蘆折斷琴。", 
      "唱白蘋紅蓼，廬山日暮，西風黃葉，渭水秋深。", 
      "三入岳陽，再遊湓浦，自一去優遊直至今。", 
      "桃源路，盡不妨來往，時共登臨。"
    ], 
    "rhythmic": "沁園春", 
    "tags": [
      "廬山", 
      "衡山", 
      "黃鶴樓"
    ]
  }, 
  {
    "author": "葛長庚", 
    "paragraphs": [
      "客裏家山，記踏來時，水曲山崖。", 
      "被灘聲喧枕，雞聲破曉，匆匆驚覺，依舊天涯。", 
      "抖擻征衣，寒欺曉袂，回首銀河西未斜。", 
      "塵埃債，嘆有如此發，空爲伊華。", 
      "古來客況堪嗟。", 
      "盡貧也輸他□在家。", 
      "料驛舍旁邊，月痕白處，暗香微度，應是梅花。", 
      "揀折一枝，路逢南雁，和兩字平安寄與他。", 
      "教知道，有長亭短堠，五飯三茶。"
    ], 
    "rhythmic": "沁園春"
  }, 
  {
    "author": "葛長庚", 
    "paragraphs": [
      "層巒疊巘浮空，斷崖直下分三井。", 
      "蒼苔路古，鹿鳴芝澗，猿號松嶺。", 
      "露浥鳳簫，煙迷枸杞，綠深翠冷。", 
      "笑攜筇一到，登高眺遠，是多少、仙家景。", 
      "長念青春易老，尚區區、枯蓬斷梗。", 
      "人間天上，喟然俯仰，隻身孤影。", 
      "世事空花，春心泥絮，此回還省。", 
      "向瓊臺雙闕，結間茅屋，坐千峯頂。"
    ], 
    "rhythmic": "水龍吟"
  }, 
  {
    "author": "葛長庚", 
    "paragraphs": [
      "雲屏漫鎖空山，寒猿啼斷松枝翠。", 
      "芝英安在，術苗已老，徒勞屐齒。", 
      "應記洞中，鳳簫錦瑟，鎮常歌吹。", 
      "悵蒼苔路杳，石門信斷，無人問、溪頭事。", 
      "回首暝煙無際，但紛紛、落花如淚。", 
      "多情易老，青鸞何處，書成難寄。", 
      "欲問雙娥，翠蟬金鳳，向誰嬌媚。", 
      "想分香舊恨，劉郎去後，一溪流水。"
    ], 
    "rhythmic": "水龍吟"
  }, 
  {
    "author": "葛長庚", 
    "paragraphs": [
      "殘蟾明遠照。", 
      "正一番霜訊，四山秋老。", 
      "孤村帶清曉。", 
      "有鳴鞭歸騎，亂林啼鳥。", 
      "青帘縹緲。", 
      "懶行時，持杯自笑。", 
      "甚年來、破帽凋裘，慣得淡煙荒草。", 
      "多少。", 
      "客愁羈思，雨泊風餐，水邊雲杪。", 
      "西窗正好。", 
      "疏竹外，粉牆小。", 
      "念歸期相近，夢魂無奈，不爲羅輕寒悄。", 
      "怕無人、料理黃花，等閒過了。"
    ], 
    "rhythmic": "瑞鶴仙"
  }, 
  {
    "author": "葛長庚", 
    "paragraphs": [
      "賦情多懶率。", 
      "每醉後疏狂，醒來瓢忽。", 
      "無心戀簪祓。", 
      "漫才高子建，韻欺王勃。", 
      "胸中絕物。", 
      "所容者、詩兵酒卒。", 
      "一兩時，調發將來，掃盡悶妖愁孽。", 
      "莫說。", 
      "殺人一萬，自損三千，到底臲亶。", 
      "懸河口訥。", 
      "非夙世，無靈骨。", 
      "把湖山牌印，鶯花權柄，牒過清風朗月。", 
      "且束之、高閣休休，這回更不。"
    ], 
    "rhythmic": "瑞鶴仙"
  }, 
  {
    "author": "葛長庚", 
    "paragraphs": [
      "月如酥，天似玉，長嘯弄孤影。", 
      "十二樓臺，昨夢暗尋省。", 
      "自憐露滿衣襟，風吹毛髮，渾無寐、寒宵漏永。", 
      "捧香鼎。", 
      "翻起一片龍涎，梅花對人冷。", 
      "庭戶冰清，何處鶴聲警。", 
      "少時燭暗梧窗，煙生苔砌，曉鍾動。", 
      "忽然心醒。"
    ], 
    "rhythmic": "祝英臺近"
  }, 
  {
    "author": "葛長庚", 
    "paragraphs": [
      "二月一番雨，昨夜一聲雷。", 
      "槍旗爭展，建溪春色佔先魁。", 
      "採取枝頭雀舌，帶露和煙搗碎，煉作紫金堆。", 
      "碾破香無限，飛起綠塵埃。", 
      "汲新泉，烹活火，試將來。", 
      "放下兔毫甌子，滋味舌頭回。", 
      "喚醒青州從事，戰退睡魔百萬，夢不到陽臺。", 
      "兩腋清風起，我欲上蓬萊。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "渺渺煙霄風露冷，夜未艾、涼蟾似水。", 
      "海山外、五雲散彩，三峯凝翠。", 
      "一鶴橫空何縹緲，見殿閣、笙歌擁羅綺。", 
      "笑勞生，空如尺鷃，戀槿花籬。", 
      "於中青鸞唱美。", 
      "丹鶴舞奇。", 
      "有粉娥瓊女，齊捧芳卮。", 
      "天真皇人陳玳席，宴太姥，思之暗生悲。", 
      "念如今，紅塵滿面，漫灑晚風淚。"
    ], 
    "rhythmic": "菊花新"
  }, 
  {
    "author": "葛長庚", 
    "paragraphs": [
      "十二樓臺，但前回舊跡。", 
      "想琪花似雪，忘了還思。", 
      "朝暮癡癡地。", 
      "只有老天知。", 
      "卻自省、玉階金砌。", 
      "錯拋離。", 
      "梧桐聲顫，窗外草蛩吟細。", 
      "醉魂覺，又聽秋鴻悲嚦。", 
      "極目寒空，嘆未有紫雲梯。", 
      "絳闕消息子。", 
      "也無一二、枉垂涕。"
    ], 
    "rhythmic": "菊花新"
  }, 
  {
    "author": "葛長庚", 
    "paragraphs": [
      "寶鴨溫香，訴絲城寸意。", 
      "記當年事，悶本愁基。", 
      "人間天上，只爭得那些兒。", 
      "吃禁持。", 
      "卻念九霄風味。", 
      "清晨雁字。", 
      "一句句在天如在紙。", 
      "只得向風前，默默自喈惜。", 
      "業債俱消，還未了、甚時已。", 
      "一日裏。", 
      "滴了俺兒來淚。"
    ], 
    "rhythmic": "菊花新"
  }, 
  {
    "author": "葛長庚", 
    "paragraphs": [
      "念我東皇大帝兒。", 
      "是操觚弄翰之職。", 
      "飛落塵寰，似此度，算應希。", 
      "向這裏。", 
      "安能便、策景御氣。", 
      "灰頭土面、千河水。", 
      "把我如何洗。", 
      "縱便有銖衣，已失眉峯翠。", 
      "看看皓首，瞞不過鏡臺兒。", 
      "除是去、青松下、碧雲底。"
    ], 
    "rhythmic": "菊花新"
  }, 
  {
    "author": "葛長庚", 
    "paragraphs": [
      "弱水去蓬萊，四萬八千裏。", 
      "遠漠漠，俯仰天水青無際。", 
      "鳥飛不到船去難，渺無依。", 
      "翦錦字。", 
      "雲信待憑鸞翼。", 
      "青芝素瀑，草舍兒、隱隱煙霞裏。", 
      "向閒處，批風切月烹天地，三島十洲，去有日，幾何時。", 
      "胎仙就，直待鶴書來至。"
    ], 
    "rhythmic": "菊花新"
  }, 
  {
    "author": "葛長庚", 
    "paragraphs": [
      "銅壺四水。", 
      "寒生素被。", 
      "夜迢迢，煙月熹微。", 
      "池浸霜荷，檻竹響，井楓飛。", 
      "寶枕潭無夢，念忡忡地。", 
      "形留神往，鎮日價、忘食應忘寐。", 
      "省得起，都是天上仙家事。", 
      "珠歌舞，酌玉液，飯雲子。", 
      "怎得麒麟脯，更教知味。"
    ], 
    "rhythmic": "菊花新"
  }, 
  {
    "author": "葛長庚", 
    "paragraphs": [
      "有個悶甚處，一向如癡醉。", 
      "獨倚住危闌，坐咬無名指。", 
      "金魚玉雁一從去，絕消息。", 
      "念念懷天帝。", 
      "密與冥契。", 
      "晴霞照水。", 
      "嘆細草新蒲寒萋萋。", 
      "對夕照，樹色煙光相紫翠。", 
      "花落鶯啼。", 
      "把往事似川逝。", 
      "光陰速，何時是伊歸日。"
    ], 
    "rhythmic": "菊花新"
  }, 
  {
    "author": "葛長庚", 
    "paragraphs": [
      "雪牖風軒度歲。", 
      "時聽芭蕉，雨聲悽惻。", 
      "情多易感，漸不覺鬢成絲。", 
      "忽又成千古，誚如夢裏。", 
      "西山南浦盡秋意。", 
      "一望蘆花飛。", 
      "有一點沙鷗，點破鬆梢翠。", 
      "悽然念起。", 
      "覺兩腋涼飆細。", 
      "詩興渾飛在漁鄉橘裏。"
    ], 
    "rhythmic": "菊花新"
  }, 
  {
    "author": "葛長庚", 
    "paragraphs": [
      "忽水遠天長，笑把玉龍嘶。", 
      "一聲聲，吹斷寒雲滄波里。", 
      "幽愁暗恨，弄皓月，怨白日。", 
      "問太虛不尚，則成休矣。", 
      "雲心鶴性，死也要衝霄，乘風去。", 
      "分自有、終合仙飛。", 
      "感古懷今聊把筆。", 
      "落葉寒蟬悲。", 
      "使人增怨抑。"
    ], 
    "rhythmic": "菊花新"
  }, 
  {
    "author": "葛長庚", 
    "paragraphs": [
      "閣山雲冷風蕭瑟。", 
      "野猿啼罷蟾光白。", 
      "聽徹太清弦。", 
      "斷腸雲水天。", 
      "金陵君此去。", 
      "秋入蒹葭浦。", 
      "興滿即回轅。", 
      "明年二月春。"
    ], 
    "rhythmic": "菩薩蠻"
  }, 
  {
    "author": "葛長庚", 
    "paragraphs": [
      "春又去。", 
      "愁殺一聲杜宇。", 
      "昨夜海棠無□□。", 
      "曉來聞燕語。", 
      "縹緲佳人何處。", 
      "鎮日愁腸萬縷。", 
      "千里無家歸未得，春風知我苦。"
    ], 
    "rhythmic": "謁金門"
  }, 
  {
    "author": "葛長庚", 
    "paragraphs": [
      "金液還丹訣，無中養就兒。", 
      "別無他術，只要神水入華池。", 
      "採取天真鉛汞，片晌自然交媾，一點紫金脂。", 
      "十月周天火，玉鼎產瓊芝。", 
      "你休癡，今說破，莫生疑。", 
      "乾坤運用，大都不過坎和離。", 
      "石裏緣何懷玉，因甚珠藏蚌腹，藉此顯天機。", 
      "何況妙中妙，未易與君知。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "吃了幾辛苦，學得這些兒。", 
      "蓬頭赤腳，街頭巷尾打無爲。", 
      "都沒蓑衣笠子，多少風煙雨雪，便是活阿鼻。", 
      "一具骷髏骨，忍盡萬千飢。", 
      "頭不梳，面不洗，且憨癡。", 
      "自家屋裏，黃金滿地有誰知。", 
      "這裏一聲慚愧，那裏一聲調數，滿面笑嘻嘻。", 
      "白鶴青雲上，記取這般時。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "有一修行法，不用問師傅。", 
      "教君只是，飢來吃飯困來眠。", 
      "何必移精運氣，也莫行功打坐，但去淨心田。", 
      "終日無思慮，便是活神仙。", 
      "不憨癡，不狡詐，不風顛。", 
      "隨緣飲啄，算來命也付之天。", 
      "萬事不由計較，造物主張得好，凡百任天然。", 
      "世味只如此，拚做幾千年。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "一個清閒客，無事掛心頭。", 
      "包巾紙襖，單瓢只笠自逍遙。", 
      "只把隨身風月，便做自家受用，此外復何求。", 
      "倒指兩三載，行過百來州。", 
      "百來州，雲渺渺，水悠悠。", 
      "水流雲散，於今幾度蓼花秋。", 
      "一任烏飛兔走，我亦不知寒暑，萬事總休休。", 
      "問我金丹訣，石女跨泥牛。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "不用尋神水，也莫問華池。", 
      "黃芽白雪，算來總是假名之。", 
      "只這坤牛乾馬，便是離龍坎虎，不必更猜疑。", 
      "藥物無斤兩，火候不須時。", 
      "偃月爐，硃砂鼎，總皆非。", 
      "真鉛真汞不煉，之煉要何爲。", 
      "自己金公奼女，漸漸打成一塊。", 
      "胎息象嬰兒。", 
      "不信張平叔，你更問他誰。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "要做神仙去，工夫譬似閒。", 
      "一陽初動，玉爐起火煉還丹。", 
      "捉住天魂地魄，不與龍騰虎躍，滿鼎汞花乾。", 
      "一任河車運，徑路入泥丸。", 
      "飛金精，採木液，過三關。", 
      "金木間隔，如何上得玉京山。", 
      "尋得曹溪路脈，便把華池神水，結就紫金團。", 
      "免得飢寒了，天上即人間。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "草漲一湖綠，天ぇ四山青。", 
      "這千年裏，幾多興廢不容聲。", 
      "無分貂金佩玉，不夢歌鐘食鼎，何處有車旌。", 
      "便念旌陽劍，枉自染蛟腥。", 
      "生諸葛，少馬援，尚雲萍。", 
      "醉鄉日月，飄然身世付劉伶。", 
      "知道東門黃犬，不似西山白鷺，風月了平生。", 
      "起來忽清嘯，驚落夜潭星。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "杜宇傷春去，蝴蝶喜風清。", 
      "一犁梅雨，前村布穀正催耕。", 
      "天際銀蟾映水，谷口錦雲橫野，柳外亂蟬鳴。", 
      "人在斜陽裏，幾點晚鴉聲。", 
      "採楊梅，摘盧橘，飣朱櫻。", 
      "奉陪諸友，今宵爛飲過三更。", 
      "同入醉中天地，松竹森森翠幄，酣睡綠苔茵。", 
      "起舞弄明月，天籟奏簫笙。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "一個江湖客，萬里水雲身。", 
      "鳥啼春去，煙光樹色正黃昏。", 
      "洞口寒泉漱石，嶺外孤猿嘯月，四顧寂無人。", 
      "夢魂歸碧落，淚眼看紅塵。", 
      "煙濛濛，風慘慘，暗消魂。", 
      "南中諸友，而今何處問浮萍。", 
      "青鳥不來鬆老，黃鶴何之石爛，嘆世一傷神。", 
      "回首南柯夢，靜對北山雲。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "昔在虛皇府，被謫下人間。", 
      "笑騎白鶴，醉吹鐵笛落星灣。", 
      "十二玉樓無夢，三十六天夜靜，花雨灑琅玕。", 
      "瑤臺歸未得，忍聽洞中猿。", 
      "也休休，無情緒，鍊金丹。", 
      "從來天上，神仙官府更嚴難。", 
      "翻憶三千神女，齊唱霓裳一曲，月裏舞青鸞。", 
      "此恨憑誰訴，雲滿武夷山。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "昔在虛皇府，嘯詠紫雲中。", 
      "不知何事，誤蒙天謫與公同。", 
      "偶到金華洞口，忽見懶翁老子，挺挺衆中龍。", 
      "握手歸仙隱，談笑起天風。", 
      "忽相逢，一轉瞬，酒杯空。", 
      "幾時再會，唱賡詞翰倒金鍾。", 
      "只恐武夷山裏，千古猿啼鶴唳，未便躡飛虹。", 
      "公欲歸仙去，我欲繼公蹤。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "誤觸紫清帝，謫下漢山川。", 
      "既來塵世，奇奇怪怪被人嫌。", 
      "懶去蓬萊三島，且看江南風月，一住數千年。", 
      "天風自霄漢，吹到劍峯前。", 
      "做些詩，吃些酒，放些顛。", 
      "木精石怪，時時喚作地行仙。", 
      "朝隱四山猿鶴，夜枕一天星斗，紙被裹雲眠。", 
      "夢爲蝴蝶去，依約在三天。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "一葉飛何處，天地起西風。", 
      "夜來酒醒，月華千頃浸簾櫳。", 
      "塞外賓鴻來也，十里碧蓮香滿，澤國蓼花紅。", 
      "萬象正蕭爽，秋雨滴梧桐。", 
      "釣臺邊，人把釣，興何濃。", 
      "吳江波上，煙寒水冷翦丹楓。", 
      "光景暗中催去，覽鏡朱顏猶在，回首鷲巢空。", 
      "鐵笛一聲曉，喚起玉淵龍。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "江上春山遠，山下暮雲長。", 
      "相留相送，時見雙燕語風檣。", 
      "滿目飛花萬點，回首故人千里，把酒沃愁腸。", 
      "回雁峯前路，煙樹正蒼蒼。", 
      "漏聲殘，燈焰短，馬蹄香。", 
      "浮雲飛絮，一身將影向瀟湘。", 
      "多少風前月下，迆邐天涯海角，魂夢亦淒涼。", 
      "又是春將暮，無語對斜陽。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "兩鬢青絲髮，雙眼黑方瞳。", 
      "人皆道是，昭慶一個老仙翁。", 
      "暫別蓬萊弱水，自把星冠月帔，玉佩舞薰風。", 
      "醉入桃源路，歸去不知蹤。", 
      "舉雲璈，鳴鐵笛，撫絲桐。", 
      "滿前劍弁森列，稽首捧金鍾。", 
      "挺挺鬆形鶴貌，任待桑田變海，寶鼎粒丹紅。", 
      "玉帝下明詔，獨騎上瑤空。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "憶昔秦時，中秋日、武夷九曲。", 
      "煙寂寂、斜陽數尺，寒鴉枯木。", 
      "三十六峯凝曉翠，一溪流水生秋綠。", 
      "正滿林、桂子散天香，飛金粟。", 
      "神仙客，金丹熟。", 
      "玉詔下，雲生足。", 
      "巖頭新換骨，尚粘紅肉。", 
      "夜半月華明似晝，玉皇降輦鋪淆餗。", 
      "笑曾孫、回首幔亭前，空松竹。"
    ], 
    "rhythmic": "滿江紅"
  }, 
  {
    "author": "葛長庚", 
    "paragraphs": [
      "昨夜姮娥，遊洞府、醉歸天闕。", 
      "緣底事、玉簪墜地，水神不說。", 
      "持向水晶宮裏去，曉來捧出將饒舌。", 
      "被薰風、吹作滿天香，誰分別。", 
      "芳而潤，清且潔。", 
      "白似玉，寒於雪。", 
      "想玉皇后苑，應無此物。", 
      "只得賦詩空賞嘆，教人不敢輕攀折。", 
      "笑李粗、梅瘦不如他，真奇絕。"
    ], 
    "rhythmic": "滿江紅"
  }, 
  {
    "author": "葛長庚", 
    "paragraphs": [
      "樹色冥濛，山煙暮、鳥歸日落。", 
      "憑闌處、眼空宇宙，心遊碧落。", 
      "古往今來天地裏，人間那有揚州鶴。", 
      "幸而今、天付與青山，甘寥寞。", 
      "好花木，多巖壑。", 
      "得蕭散，耐淡泊。", 
      "把他人比並，我還不錯。", 
      "一曲瑤琴知此意，從前心事都忘卻。", 
      "況新秋、不飲更何時，何時樂。"
    ], 
    "rhythmic": "滿江紅"
  }, 
  {
    "author": "葛長庚", 
    "paragraphs": [
      "明日如今，我已是、天涯行客。", 
      "相別後、麻姑山上，齊雲亭側。", 
      "幾個黃昏勞悵想，幾宵皓月遙思憶。", 
      "與二仙、不但此今生，皆疇昔。", 
      "頻到此，歡無極。", 
      "今去也，來無的。", 
      "念浪萍風絮，東西南北。", 
      "七八年中相契密，三千里外來將息。", 
      "悵金丹、未就玉天遼，還悽惻。"
    ], 
    "rhythmic": "滿江紅"
  }, 
  {
    "author": "葛長庚", 
    "paragraphs": [
      "鈞天高處，元自有、瓊樓玉闕。", 
      "又那更、九霞隱映，五雲斗絕。", 
      "八面玲瓏光不夜，四圍晃耀寒如月。", 
      "有廣寒、宮殿隱姮娥，冰壺潔。", 
      "飄飄去，天風冽。", 
      "星河外，花飛雪。", 
      "見三千神女，尊前一闋。", 
      "來到人間渾似夢，未能歸去空悲咽。", 
      "問仙都、此去幾由旬，歸心熱。"
    ], 
    "rhythmic": "滿江紅"
  }, 
  {
    "author": "葛長庚", 
    "paragraphs": [
      "豆蔻丁香，待則甚、如今休也。", 
      "爭知道、本來面目，風光灑灑。", 
      "底事到頭鸞鳳侶，不如躲脫鴛鴦社。", 
      "好說與、幾個正迷人，休嗟訝。", 
      "紗窗外，梅花下。", 
      "酒醒也，教人怕。", 
      "把翠雲翦卻，緇衣披掛。", 
      "柳翠已參彌勒了，趙州要勘台山話。", 
      "想而今、心似白芙蕖，無人畫。"
    ], 
    "rhythmic": "滿江紅"
  }, 
  {
    "author": "葛長庚", 
    "paragraphs": [
      "問蒼江、舊盟鷗鷺。", 
      "年來景物誰主。", 
      "悠悠客鬢知何似，吹滿西風塵土。", 
      "渾未悟。", 
      "漫自許。", 
      "功名談笑侯千戶。", 
      "春衫戲舞。", 
      "怕三徑都荒，一犁未把，猿鶴笑君誤。", 
      "君且住。", 
      "未必心期盡負。", 
      "江山秋事如許。", 
      "月明風靜蘋花路。", 
      "敧枕試聽鳴櫓。", 
      "還又去。", 
      "道喚取。", 
      "陶泓要草歸來賦。", 
      "相思最苦。", 
      "是野水連天，漁榔四處，蓑笠佔煙雨。"
    ], 
    "rhythmic": "摸魚兒"
  }, 
  {
    "author": "葛長庚", 
    "paragraphs": [
      "雨肥梅、亭臺初夏。", 
      "曇花開向前夜。", 
      "純陽鶴會先三日，何處神仙降駕。", 
      "知得也。", 
      "□□是、西山彭抗來胎化。", 
      "平生性野。", 
      "自倒指今年，七旬有六，使節半天下。", 
      "焚金獸，毋惜滿斟玉斝。", 
      "兒孫況又瀟灑。", 
      "公今骨相如鬆在，一掬精神堪畫。", 
      "於今且。", 
      "□□煉、金丹成了爲憑藉。", 
      "歸心蓮社。", 
      "便做得乃翁，年登八百，未是壽長者。"
    ], 
    "rhythmic": "摸魚兒"
  }, 
  {
    "author": "葛長庚", 
    "paragraphs": [
      "這身兒、從來業障。", 
      "一生空自勞攘。", 
      "生生死死皆如夢，更莫別生妄想。", 
      "沒伎倆。", 
      "只管去、天台雁蕩尋方廣。", 
      "幾人不省。", 
      "被妻子縈纏，生涯拘束，甘自歸黃壤。", 
      "世間事，一斤兩個八兩。", 
      "問誰能去俯仰。", 
      "道義重了輕富貴，卻笑輸回來往。", 
      "休勉強。", 
      "老先生、從來恬淡無妝幌。", 
      "一聲長嘯，把拄杖橫肩，草鞋貼腳，四海平如掌。"
    ], 
    "rhythmic": "摸魚兒"
  }, 
  {
    "author": "葛長庚", 
    "paragraphs": [
      "跨飛鸞、醉吹瑤笛，蓬萊知在何處。", 
      "薰風飄散荷花露。", 
      "夢覺已非帝所，忘歸路。", 
      "誰知道、人間別有神仙侶。", 
      "身遊樞府。", 
      "奈詔入玉樓，猛騎箕尾，四海憶霖雨。", 
      "問王母。", 
      "天上桃紅幾度。", 
      "蕊宮今是誰主。", 
      "明年甲子從頭數，春入鬟雲鬢霧。", 
      "如今去。", 
      "是處裏、福田都著黃金布。", 
      "庭前玉樹。", 
      "看子早生孫，孫還生子，歲歲綵衣舞。"
    ], 
    "rhythmic": "摸魚兒"
  }, 
  {
    "author": "葛長庚", 
    "paragraphs": [
      "南枝漏泄，一點春光別。", 
      "無蝶無蜂正霜雪。", 
      "向竹梢疏處，瘦影橫斜，真個是、瀟灑冰肌玉骨。", 
      "黃昏人靜，踏碎階前月。", 
      "忍凍相看惜攀折。", 
      "巡檐空索笑，似笑無言，夜悄悄、仙入寒風清冽。", 
      "更那堪、畫角惱幽人，又滿地落英，愁腸萬結。"
    ], 
    "rhythmic": "洞仙歌"
  }, 
  {
    "author": "葛長庚", 
    "paragraphs": [
      "百雉城邊，亂花深處，竹間一笑雙清。", 
      "天公解事，爲我弄陰晴。", 
      "雨過槐陰綠淨，女牆外、楊柳絲輕。", 
      "堪嗟惜，詩尤酒殢，鏡裏失青春。", 
      "清和，如許在，鶯鶯燕燕，相與忘情。", 
      "謫仙風度，命代萬人英。", 
      "遊戲琴棋書畫，人間世、別有方瀛。", 
      "酕醄後，玄裳效舞，所欠董雙成。"
    ], 
    "rhythmic": "滿庭芳"
  }, 
  {
    "author": "葛長庚", 
    "paragraphs": [
      "煙霄凝碧。", 
      "問紫府清都，今夕何夕。", 
      "桐陰下、幽情遠，與秋無極。", 
      "念陳跡、虎殿虯宮，記往事、龍簫鳳笛。", 
      "露華冷，蟾光白。", 
      "雲影淨，天籟息。", 
      "知得。", 
      "是蓬萊不遠，身無羽翼。", 
      "廣寒宮、舞徹霓裳，白玉臺、歌罷瑤席。", 
      "爭不思下界，有人岑寂。", 
      "羨博望、兩泛仙槎，與曼倩、三偷蟠實。", 
      "把丹鼎，暗融液。", 
      "乘雲氣，醉揮斥。", 
      "嗟惜。", 
      "但城南老樹，人誰我識。"
    ], 
    "rhythmic": "瑤臺月"
  }, 
  {
    "author": "葛長庚", 
    "paragraphs": [
      "懶散家風，清虛活計，與君說破。", 
      "淡酒三杯，濃茶一碗，靜處乾坤大。", 
      "倚藤臨水，步屧登山，白日只隨緣過。", 
      "自歸來，曲肱隱几，但祗恁和衣臥。", 
      "柴扉草戶，包巾紙襖，未必有人似我。", 
      "我醉還歌，我歌且舞，一恁憨癡好。", 
      "綠水青山，清風明月，自有人間仙島。", 
      "且偎隨、補破遮寒，燒榾柮火。"
    ], 
    "rhythmic": "永遇樂"
  }, 
  {
    "author": "葛長庚", 
    "paragraphs": [
      "銀月淒涼，綺霞明滅，秋色如此。", 
      "露滿清襟，風生衰鬢，夜已三更矣。", 
      "尋思往事，千頭萬緒，回首誚如夢裏。", 
      "指煙霄，不如歸去，不知今夕何夕。", 
      "鶉衣百結，膱脂垢膩，猶是小蠻針指。", 
      "對酒逢詩，高吟大笑，四海今誰似。", 
      "荷亭竹閣，共風同月，此會今生能幾。", 
      "君須記，去來聚散，只□底是。"
    ], 
    "rhythmic": "永遇樂"
  }, 
  {
    "author": "葛長庚", 
    "paragraphs": [
      "行到竹林頭，探得梅花消息。", 
      "冷蕊疏英如許，更無人知得。", 
      "冰枯雪老歲年徂，俯仰自嗟惜。", 
      "醉臥梅花影裏，有何人相識。"
    ], 
    "rhythmic": "好事近"
  }, 
  {
    "author": "葛長庚", 
    "paragraphs": [
      "何事雁來遲，獨步秋園默默。", 
      "莫恨桂花開盡，有菊花堪惜。", 
      "回頭顧影背斜陽，聽西風蕭瑟。", 
      "無限詩情酒思，那早梅知得。"
    ], 
    "rhythmic": "好事近"
  }, 
  {
    "author": "葛長庚", 
    "paragraphs": [
      "樓前凝望。", 
      "見水滿一溪，雲滿千嶂。", 
      "將晚欲行無緒，欲眠無況。", 
      "巖花澗草春無極，倚東風、忽然惆悵。", 
      "淡煙飛過，幽禽叫斷，遠鍾嘹亮。", 
      "爲底事、沈吟一晌。", 
      "念隻影飄浮，寸心虛曠。", 
      "無限遊絲落絮，此懷難狀。", 
      "江湖淮海行將遍，覺詩腸、酒膽超暢。", 
      "一丘一壑歸來，念我舊家天上。"
    ], 
    "rhythmic": "桂枝香"
  }, 
  {
    "author": "葛長庚", 
    "paragraphs": [
      "夜月照千峯。", 
      "影滿荷池靜嫋風。", 
      "明日今宵還感慨，梧桐。", 
      "葉葉隨雲揚碧空。", 
      "聚散與誰同。", 
      "野鶴孤雲有底蹤。", 
      "別處要知相憶處，無窮。", 
      "總在青山夕照中。"
    ], 
    "rhythmic": "南鄉子"
  }, 
  {
    "author": "葛長庚", 
    "paragraphs": [
      "前度幾相逢。", 
      "此日遊從樂不同。", 
      "竹閣荷亭歡聚處，雍容。", 
      "如在蓬萊第一宮。", 
      "夜半月朦朧。", 
      "秉燭東園風露中。", 
      "明日匆匆還入浙，忡忡。", 
      "卻把音書寄遠鴻。"
    ], 
    "rhythmic": "南鄉子"
  }, 
  {
    "author": "葛長庚", 
    "paragraphs": [
      "五羊安在。", 
      "城市何曾改。", 
      "十萬人家圜闠，東亦海、西亦海。", 
      "年年蒲澗會。", 
      "地接蓬萊界。", 
      "老樹知他一劍，千山外、萬山外。"
    ], 
    "rhythmic": "霜天曉角"
  }, 
  {
    "author": "葛長庚", 
    "paragraphs": [
      "且盡杯中酒。", 
      "問平生、湖海心期，更如君否。", 
      "渭樹江雲多少恨，離合古今非偶。", 
      "更風雨、十常八九。", 
      "長鋏歌彈明月墮，對蕭蕭、客鬢閒攜手。", 
      "還怕折，渡頭柳。", 
      "小樓夜久微涼透。", 
      "倚危闌、一池倒影，半空星斗。", 
      "此會明年知何處，蘋未秋風未久。", 
      "漫輸與、鷺朋鷗友。", 
      "已辦扁舟松江去，與鱸魚、蓴菜論交舊。", 
      "因念此，重回首。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "夢繞荷花國。", 
      "遍□□、橘州柳市，芙蓉巷陌。", 
      "桂社蘭鄉白蘋裏，月冷波寒之夕。", 
      "有孤鶩、落霞知得。", 
      "一鶴橫空雲漠漠，見梅梢、萬粒真珠滴。", 
      "猶未把，寒香惜。", 
      "畫樓何處吹瑤笛。", 
      "便□□、酥顰玉笑，露鬆霜瘠。", 
      "姑射真人遊紫府，下戲三江七澤。", 
      "此莫是、冰魂雪魄。", 
      "半逐風飛半隨水，半在枝、半落蒼苔白。", 
      "酒醒後，曉窗碧。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "是雨還堪拾。", 
      "道非花、又從簾外，受風吹入。", 
      "撲落梅梢穿度竹，恐是鮫人訴泣。", 
      "積至暮、螢光熠熠。", 
      "色映萬山迷遠近，滿空浮、似片應如粒。", 
      "忘煉得，我雙睫。", 
      "吟肩聳處飛來急。", 
      "故撩人、粘衣噀袖，嫩香堪浥。", 
      "細聽疑無伊復有，貪看一行一立。", 
      "見僧舍、茶煙飄溼。", 
      "天女不知維摩事，漫三千、世界繽紛集。", 
      "是翦水、誰能及。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "曉霧須收霽。", 
      "牡丹花、如人半醉，擡頭不起。", 
      "雪煉作冰冰作水。", 
      "十朵未開三四。", 
      "又加以、風禁雨制。", 
      "□是東吳春色盛，盡移根、換葉分黃紫。", 
      "所貴者，稱姚魏。", 
      "其間一種尤姝麗。", 
      "似佳人、素羅裙在，碧羅衫底。", 
      "中有一花邊兩蕊。", 
      "恰似妝成小字。", 
      "看不足、如何可比。", 
      "白玉杯將青玉綠，據晴香、暖豔還如此。", 
      "微笑道，有些是。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "飛盡桃花片。", 
      "倚東風、高吟大嘯，開懷消遣。", 
      "芍藥牡丹開未遍。", 
      "不道韶華如電。", 
      "無心向、小庭幽院。", 
      "秉燭夜遊雖不倦，奈一番、風雨花容變。", 
      "春去也，無人見。", 
      "何處鶯鶯啼不斷。", 
      "探後園、紅稀翠減，青稠綠滿。", 
      "蝶在花間猶死戀。", 
      "早有行人搖扇。", 
      "故自要、與春爲餞。", 
      "笑指白雲歸去好，對夕陽、瀉酒憑誰薦。", 
      "柳深處，有雙燕。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "謂是無情者。", 
      "又如何、臨歧欲別，淚珠如灑。", 
      "此去蘭舟雙槳急，兩岸秋山似畫。", 
      "況已是、芙蓉開也。", 
      "小立西風楊柳岸，覺衣單、略說些些話。", 
      "重把我，袖兒把。", 
      "小詞做了和愁寫。", 
      "送將歸、要相思處，月明今夜。", 
      "客裏不堪仍送客，平昔交遊亦寡。", 
      "況慘慘、蒼梧之野。", 
      "未可淒涼休哽咽，更明朝、後日才方罷。", 
      "卻默默，斜陽下。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "風雨今如此。", 
      "問行人、如何有得，許多兒淚。", 
      "爲探木犀開也未，只有芙蓉而已。", 
      "九十日、秋光能幾。", 
      "千里送人須一別，卻思量、我了思量你。", 
      "去則是，住則是。", 
      "歸歸我亦行行矣。", 
      "便行行、不須回首，也休縈繫。", 
      "一似天邊雙鳴雁，一個飛從東際。", 
      "那一個、又飛西際。", 
      "畢竟人生都是夢，再相逢、除是青霄裏。", 
      "卻共飲，卻共醉。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "露白天如洗。", 
      "淡煙輕、疏林映帶，遠山橫翠。", 
      "對此情懷成甚也，雲斷小樓風細。", 
      "獨倚遍、畫闌十二。", 
      "花館雲窗成憔悴。", 
      "聽賓鴻、天外聲嘹唳。", 
      "但不過，悶而已。", 
      "房櫳深靜難成寐。", 
      "夜迢迢、銀臺絳蠟，伴人垂淚。", 
      "巴得暫時朦朧地。", 
      "還又匆匆驚起。", 
      "漫自展、雲間錦字。", 
      "往後各收千張紙。", 
      "念夢勞魂役空凝睇。", 
      "終不負，驂鸞志。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "醉見千山面。", 
      "晚晴初、蟬聲未了，鳥聲尤遠。", 
      "知道仙人丹竈在，尚有陳灰猶暖。", 
      "但只恐、鬆枯石爛。", 
      "笑問年華應不換，又如何、洞裏笙簫斷。", 
      "還念我，去歸晚。", 
      "千巖萬壑猿啼遍。", 
      "一思量、一回懊恨，一回淚眼。", 
      "豈是自家無仙骨，尚被紅塵牽絆。", 
      "要分此、煙霞一半。", 
      "當日朱仙和葛老，更老黃、亦合同蕭散。", 
      "上帝近，永容懶。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "仙鵲樑銀漢。", 
      "見青原白鷺一點，秋光猶嫩。", 
      "青鳥密傳雲外信，王母夜臨香案。", 
      "與河鼓、天孫爲伴。", 
      "太素真人乘此景，到薌城、即嗣胡忠簡。", 
      "南極上，星璀璨。", 
      "松溪居士多詞翰。", 
      "是神仙風骨，元自無心仕宦。", 
      "人道月卿臨總餉，便合機廷揆館。", 
      "還又愛、山林蕭散。", 
      "玉女金鐘縈暖響，指靈椿、仙鶴祈遐算。", 
      "公自有，青精飯。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "倏又西風起。", 
      "這一年光景，早過三分之二。", 
      "燕去鴻來何日了，多少世間心事。", 
      "待則甚、功成名遂。", 
      "楓葉荻花動涼思，又尋思、江上琵琶淚。", 
      "還感慨，勞夢寐。", 
      "愁來長是朝朝醉。", 
      "劃地成、宋玉傷感，三閭憔悴。", 
      "況是淒涼寸心碎。", 
      "目斷水蒼山翠。", 
      "更送客、長亭分袂。", 
      "閣皁山前梧桐雨，起風檣、露舶無窮意。", 
      "君此去，趁秋霽。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "一別蓬萊館。", 
      "看桑田成海，又見鬆枯石爛。", 
      "目斷虛皇無極處，安得殿頭宣喚。", 
      "指歸路、鈞天早晚。", 
      "此去罡風三萬裏，但九霞、渺渺青雲遠。", 
      "望不極，空淚眼。", 
      "瑤池昔會羣仙宴。", 
      "此秋來、荻花楓葉，令人悽惋。", 
      "滿面朱塵那忍見，酒病花愁何限。", 
      "知幾度、春鶯秋雁。", 
      "從此飛神騰碧落，向清都、來往應無間。", 
      "丹漸熟，骨將換。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "遙想陽明洞。", 
      "夜深時、猿啼鶴唳，露寒煙重。", 
      "家在神霄歸未得，十二玉樓無夢。", 
      "夢裏聽、瑤琴三弄。", 
      "醉臥長安人不識，晚秋天、此意西風共。", 
      "黃金印，吾何用。", 
      "雲衢高策青鸞鞚。", 
      "把天書玉篆，留與世人崇奉。", 
      "垂手入廛長是醉，醉則從教懵懂。", 
      "那些子、凝然不動。", 
      "一劍行空神鬼懼，金粟兒、日向丹田種。", 
      "把得穩，任放縱。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "萬頃湖光綠。", 
      "是處裏、芙蓉金盞，木犀金粟。", 
      "鷁御飄飄行水谷，正是蟹香橙熟。", 
      "山色似、風梳雨沐。", 
      "攜取阿嬌命豪傑，過北山、疃處南山曲。", 
      "寒煙淡，晴鴉浴。", 
      "巨觥數引蒼髭矗。", 
      "便論詩說劍，人各有懷西北。", 
      "兩見西風客京國，多在紅樓金屋。", 
      "凝情處、落霞孤鶩。", 
      "蒲柳淒涼今如許，問功名、志在何時足。", 
      "更簪取，一枝菊。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "極目神霄路。", 
      "斗柄南、丹華翠景，紅霞紫霧。", 
      "手摺琪花今似夢，十二樓臺何處。", 
      "猶記得、當時伴侶。", 
      "東府西臺知誰主，憶當時、自瀉金瓶雨。", 
      "人間事，等風絮。", 
      "上皇赫赫雷霆主。", 
      "我何緣、清都絳闕，遽成千古。", 
      "白鶴青烏消息斷，夢想鸞歌鳳舞。", 
      "應未得、翻身歸去。", 
      "業債須教還淨盡，這一回、嚐遍紅塵苦。", 
      "歸舉似，西王母。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "昔在神霄府。", 
      "是上皇嬌惜，便自酣歌醉舞。", 
      "來此人間不知歲，仍是酒龍詩虎。", 
      "做弄得、襟情如許。", 
      "俯仰紅塵幾今古。", 
      "算風燈、泡沫無憑處。", 
      "即有這，煙霄路。", 
      "淮山浙岸瀟湘浦。", 
      "一尋思、柳亭楓驛，淚珠濺俎。", 
      "此去何時又相會，離恨縈人如縷。", 
      "更天也、愁人風雨。", 
      "語燕啼鶯莫相管，請各家、佔取閒亭塢。", 
      "人事盡，天上去。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "倚劍西湖道。", 
      "望瀰漫、蒼葭綠葦，翠蕪青草。", 
      "華表淒涼市朝古，極目暗傷懷抱。", 
      "秋色與、芰荷俱老。", 
      "桂棹蘭舟聊遣興，仗金風、吹使芙蓉破。", 
      "柳陰裏，堪少坐。", 
      "衷腸底事君知那。", 
      "要繁弦急管，又且沈酣則個。", 
      "煙水冥茫黃葉斷，嘹唳數聲雁過。", 
      "醉歸去、山寒雲暮。", 
      "整日消閒鎮來往，問城南、老樹知渠麼。", 
      "黃鶴氅，青紗帽。"
    ], 
    "rhythmic": "賀新郎", 
    "tags": [
      "西湖"
    ]
  }, 
  {
    "author": "葛長庚", 
    "paragraphs": [
      "風送寒蟾影。", 
      "望銀河、一輪皎潔，宛如金餅。", 
      "料得故人千里共，使我寸心耿耿。", 
      "渾無奈、天長夜永。", 
      "萬樹蕭森猿嘯罷，覺水邊、林下非人境。", 
      "睡不著，酒方醒。", 
      "芙蓉池館梧桐井。", 
      "悄不知、今夕何夕，寒光萬頃。", 
      "年少風流多感慨，況此良辰美景。", 
      "須對此、大拼酩酊。", 
      "滿目新寒舞黃落，嗟此身、何事如萍梗。", 
      "桂花下，露華冷。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "俯仰天粘水。", 
      "盡□□、山河大地，光涵表裏。", 
      "一夜春風搜萬象，檐外雨聲不已。", 
      "到曉來、六花靡靡。", 
      "瑤樹琪林寒徹骨，知誰家、嬌女慵梳洗。", 
      "且捏個，小獅子。", 
      "瓊樓架就東皇喜。", 
      "□□使、玉龍戰罷，柳綿飛起。", 
      "千古佳人詩句在，一任如鹽似米。", 
      "君試看、巖頭溪底。", 
      "剎剎塵塵銀世界，記當年、曾赴瑤池會。", 
      "玉清境，還如此。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "銀漢千絲雨。", 
      "被東風作惡，吹落滿空柳絮。", 
      "恰自江南消息斷，纔此六花飛舞。", 
      "最好是、鵝毛鶴羽。", 
      "萬頃平田三尺玉，月明中、不見沙頭鷺。", 
      "蒼煙裏，一漁父。", 
      "鵲橋半夜寒雲妒。", 
      "到曉來、千巖萬壑，了無認處。", 
      "極目四方銀世界，五鳳樓前如許。", 
      "應自感、傷心凝佇。", 
      "人在神霄玉清府，小獅兒、捏就無佳句。", 
      "騎汗漫，好歸去。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "月插青螺髻。", 
      "柳梢頭、夕陽荏苒，西風搖曳。", 
      "數粒蒼山粘遠漢，樹色煙光紫翠。", 
      "飛騎氣、半醒半醉。", 
      "劍跨秋空磨星斗，指瓊童、不得鳴金轡。", 
      "恐驚動，紫清帝。", 
      "浮雲飛度蓬萊水。", 
      "憶山中、鬆寒露冷，猿啼鶴唳。", 
      "家在武夷巖谷裏，一畝煙霞活計。", 
      "嘆拈指、人生百歲。", 
      "蘭畹芝田幾今古，洞門前、小鹿銜花戲。", 
      "不知有，人間世。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "靜看春容瘦。", 
      "未清明、荼䕷避席，薔薇出晝。", 
      "花裏流鶯罵桃李，似與東風管句。", 
      "怕虛度、蘭亭時候。", 
      "我也別來天上夕，向年時、感嘆湖山舊。", 
      "舊日事，君知否。", 
      "玉皇駕出清都曉。", 
      "就御前、三千神女，指麾八九。", 
      "化作花神下人世，如把粉團搦就。", 
      "又一似、玉盤在手。", 
      "莫是蕊珠親付屬，教小心、勸我杯兒酒。", 
      "也只得，爲陪笑。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "極目飆塵表。", 
      "醉酣時、樓中起舞，樓前舒嘯。", 
      "坐見四山煙霧散，是處落花啼鳥。", 
      "忽驚下、九天星斗。", 
      "雙鶴飛來風露爽，一聲聲、清唳蒼松杪。", 
      "奈對景，不釃酒。", 
      "舊家三點蓬萊小。", 
      "有瓊臺雙闕，長是香花繚繞。", 
      "鐵笛夜吹金劍吼，恨此瀛洲路杳。", 
      "知幾度、琪林春老。", 
      "閒倚朱闌思昨夢，對江山、感慨無人曉。", 
      "但千里，月華皎。"
    ], 
    "rhythmic": "賀新郎"
  }, 
  {
    "author": "葛長庚", 
    "paragraphs": [
      "一夜清寒，千紅曉粲，春不曾知。", 
      "細看如何，醉時西子，睡底楊妃。", 
      "盡皆蜀種垂絲。", 
      "晴日暖、薰成錦圍。", 
      "說與東風，也須愛惜，且莫吹飛。"
    ], 
    "rhythmic": "柳梢青"
  }, 
  {
    "author": "葛長庚", 
    "paragraphs": [
      "鶴使南翔。", 
      "詞珍翰綺，誼暖情香。", 
      "如在瓊臺，夢迴初飲，月液雲漿。", 
      "風吹蘆葉冥茫。", 
      "夕照外、山高水長。", 
      "遙想東樓，琪花玉樹，梅影昏黃。"
    ], 
    "rhythmic": "柳梢青"
  }, 
  {
    "author": "葛長庚", 
    "paragraphs": [
      "五馬風流，銷金帳暖，藥玉船寬。", 
      "放下荷囊，攜來銅虎，又舉熊幡。", 
      "棠陰已接三山。", 
      "此列郡、彼食大藩。", 
      "柳雪縈旗，東風攔馬，父老爭看。"
    ], 
    "rhythmic": "柳梢青"
  }, 
  {
    "author": "葛長庚", 
    "paragraphs": [
      "劍倚青天笛倚樓。", 
      "雲影悠悠。", 
      "鶴影悠悠。", 
      "好同攜手上瀛洲。", 
      "身在閻浮。", 
      "業在閻浮。", 
      "一段紅雲綠樹愁。", 
      "今也休休。", 
      "古也休休。", 
      "夕陽西去水東流。", 
      "富又何求。", 
      "貴又何求。"
    ], 
    "rhythmic": "一剪梅・一翦梅"
  }, 
  {
    "author": "葛長庚", 
    "paragraphs": [
      "蘋花零亂秋亭暮。", 
      "籬落江村路。", 
      "棹歌搖曳釣船歸。", 
      "攪碎清風千頃、碧琉璃。", 
      "山銜初月明疏柳。", 
      "平野垂星斗。", 
      "莫辭沈醉伴孤吟。", 
      "他日江南江北、兩關心。"
    ], 
    "rhythmic": "虞美人"
  }, 
  {
    "author": "葛長庚", 
    "paragraphs": [
      "淡煙凝翠鎖寒蕪。", 
      "斜陽掛碧梧。", 
      "沙頭三兩雁相呼。", 
      "蕭蕭風捲蘆。", 
      "何處笛，一聲孤。", 
      "岸邊人釣魚。", 
      "快帆一夜泊桐廬。", 
      "問人沽酒無。"
    ], 
    "rhythmic": "阮郎歸"
  }, 
  {
    "author": "葛長庚", 
    "paragraphs": [
      "思量世事，幾千般翻覆，是非多少。", 
      "隨分隨緣天地裏，心與江山不老。", 
      "道在天先，神遊物外，自有長生寶。", 
      "洞門無鎖，悄無一個人到。", 
      "一條柱杖橫肩，芒鞋緊峭，正風清月好。", 
      "驚覺百年渾似夢，空被利名縈繞。", 
      "野鶴縱橫，孤雲自在，對落花芳草。", 
      "來朝拂袖，誰來南嶽尋我。"
    ], 
    "rhythmic": "酹江月・念奴嬌", 
    "tags": [
      "衡山"
    ]
  }, 
  {
    "author": "葛長庚", 
    "paragraphs": [
      "孤村籬落，玉亭亭、爲問何其清瘦。", 
      "欲語還愁誰索笑，臨水嫣然自照。", 
      "甘受淒涼，不求識賞，風致何高妙。", 
      "鬆挨竹拶，更堪霜雪僝僽。", 
      "爭奈終是冰肌，也過了幾個，晴昏雨曉。", 
      "冷豔寒香空自惜，後夜山高月小。", 
      "滿地蒼苔，一聲哀角，疏影歸幽渺。", 
      "世無和靖，三花兩蕊不少。"
    ], 
    "rhythmic": "酹江月・念奴嬌"
  }, 
  {
    "author": "葛長庚", 
    "paragraphs": [
      "當初誤觸，紫微君、謫下神霄玉府。", 
      "醉後騎龍吹鐵笛，酒醒不知何處。", 
      "絳闕寥寥，紅塵擾擾，老淚滂如雨。", 
      "人間天上，桑田滄海如許。", 
      "遙想十二樓前，琪花開已遍，鸞歌鶴舞。", 
      "夢到三天還又落，愁聽空中簫鼓。", 
      "獨倚闌干，笑拈花片，細寫思歸字。", 
      "東風還會，爲伊吹上天去。"
    ], 
    "rhythmic": "酹江月・念奴嬌"
  }, 
  {
    "author": "葛長庚", 
    "paragraphs": [
      "寄言天上，石麒麟、化作人間英物。", 
      "醉擁詩兵驅筆陣，百萬詞鋒退壁。", 
      "世事空花，賞心泥絮，一點紅爐雪。", 
      "識時務者，當今惟有俊傑。", 
      "我本浩氣天成，才逢知已，便又清狂發。", 
      "富貴於我如浮雲，且看雲生雲滅。", 
      "羊石論交，鵝湖惜別，別恨多於發。", 
      "共君千里，登樓何患無月。"
    ], 
    "rhythmic": "酹江月・念奴嬌"
  }, 
  {
    "author": "葛長庚", 
    "paragraphs": [
      "羅浮山下，正秋高氣爽，淒涼風物。", 
      "瘦落丹楓飛紫翠，峭拔青山石壁。", 
      "客鬢蕭疏，詩腸清苦，病骨如冰雪。", 
      "怒髯鐵立，有懷不下三傑。", 
      "袖裏寶劍生寒，中宵起舞，引酒清歌發。", 
      "襟曲屢興猿鶴夢，坐看月痕生滅。", 
      "露沁桃花，雲籠芝草，任長莓苔發。", 
      "如今話別，橙黃橘綠時月。"
    ], 
    "rhythmic": "酹江月・念奴嬌"
  }, 
  {
    "author": "葛長庚", 
    "paragraphs": [
      "舊家宋玉，是何人、偏到秋來悽慘。", 
      "細雨疏風天氣冷，離別令人銷黯。", 
      "檣燕飛歸，岸花吹送，自是生懷感。", 
      "挑燈酌酒，平生明目張膽。", 
      "二十年在江湖，楓亭柳驛，往事都曾覽。", 
      "胸次可吞雲夢九，也沒塵埃一糝。", 
      "木落山高，雲寒雁斷，水瘦溪痕減。", 
      "不知把菊，又在何處軒檻。"
    ], 
    "rhythmic": "酹江月・念奴嬌"
  }, 
  {
    "author": "葛長庚", 
    "paragraphs": [
      "海天秋老，夜悽清、坐對香溫金鴨。", 
      "聽得寒蟬聲斷續，一似離歌相答。", 
      "鴻雁初來，驊騮欲去，永夜燒紅蠟。", 
      "不須別酒，有時亦呷一呷。", 
      "丈夫南北東西，何天不可，鳴劍雄開匣。", 
      "豈特東湖徐孺子，下得陳蕃之榻。", 
      "黃葉聲乾，碧蓮香減，枕上涼蕭颯。", 
      "出門一笑，四方風起雲合。"
    ], 
    "rhythmic": "酹江月・念奴嬌"
  }, 
  {
    "author": "葛長庚", 
    "paragraphs": [
      "道人於世，已忘情、尚更區區餞別。", 
      "棲碧先生辭蕙帳，夜夜猿聲悽切。", 
      "劍上星寒，琴中風慘，眉宇飛黃色。", 
      "一杯判袂，出門煙水空闊。", 
      "我今流落江南，朝朝還暮暮，千愁萬結。", 
      "那更荻花楓葉景，又見長亭短驛。", 
      "世事空花，人情風絮，山外雲千疊。", 
      "君還到闕，爲言蹤跡風雪。"
    ], 
    "rhythmic": "酹江月・念奴嬌"
  }, 
  {
    "author": "葛長庚", 
    "paragraphs": [
      "桃花開盡，正溪南溪北，春風春雨。", 
      "寒食清明都過了，愁殺一聲杜宇。", 
      "醉跨蹇驢，踏翻芳草，滿滿斟鸚鵡。", 
      "遊仙夢覺，不知身在何處。", 
      "因甚青鳥不來，一年春事，拈指都如許。", 
      "人在白雲流水外，多少鶯啼燕語。", 
      "遣興成詩，烹茶解酒，日落薔薇塢。", 
      "玉龍嘶斷，亂鴉驚起無數。"
    ], 
    "rhythmic": "酹江月・念奴嬌"
  }, 
  {
    "author": "葛長庚", 
    "paragraphs": [
      "漢江北瀉，下長淮、洗盡胸中今古。", 
      "樓櫓橫波徵雁遠，誰見魚龍夜舞。", 
      "鸚鵡洲雲，鳳凰池月，付與沙頭鷺。", 
      "功名何處，年年惟見春絮。", 
      "非不豪似周瑜，壯如黃祖，亦隨秋風度。", 
      "野草閒花無限數，渺在西山南浦。", 
      "黃鶴樓人，赤烏年事，江漢亭前路。", 
      "浮萍無據，水天幾度朝暮。"
    ], 
    "rhythmic": "酹江月・念奴嬌", 
    "tags": [
      "黃鶴樓"
    ]
  }, 
  {
    "author": "葛長庚", 
    "paragraphs": [
      "綠菏十里吐秋香，湖水掌平如鏡。", 
      "日落雲收天似洗，況又月明風靜。", 
      "露逼葭蒲，煙迷菱芡，縮盡寒鴉頸。", 
      "兩枝畫槳，柳陰濃處乘興。", 
      "遙想和靖東坡，當年曾勝賞，一觴一詠。", 
      "是則湖山常不老，前輩風流去盡。", 
      "我興還詩，我歡則酒，醉則還草聖。", 
      "明朝卻去，冷泉天竺雙徑。"
    ], 
    "rhythmic": "酹江月・念奴嬌"
  }, 
  {
    "author": "葛長庚", 
    "paragraphs": [
      "多才誇李白，美貌說潘安。", 
      "一朝成萬古，又徒閒。", 
      "如何猛省，心地種仙蟠。", 
      "堪嘆人間事，泡沫風燈，阿誰肯做飛仙。", 
      "莫思量、駿馬與高軒。", 
      "快樂任天然。", 
      "最堅似松柏、更凋殘。", 
      "有何憑據，誰易復誰難。", 
      "長嘯青雲外，自嗟自笑，了無恨海愁山。"
    ], 
    "rhythmic": "促拍滿路花"
  }, 
  {
    "author": "葛長庚", 
    "paragraphs": [
      "滿洞苔錢。", 
      "買斷風煙。", 
      "笑桃花流落晴川。", 
      "石樓高處，夜夜啼猿。", 
      "看二更雲，三更月，四更天。", 
      "細草如氈。", 
      "獨枕空拳。", 
      "與山糜、野鹿同眠。", 
      "殘霞未散，淡霧沈綿。", 
      "是晉時人，唐時洞，漢時仙。"
    ], 
    "rhythmic": "行香子"
  }, 
  {
    "author": "葛長庚", 
    "paragraphs": [
      "倚危亭。", 
      "恨如芳草，萋萋劃盡還生。", 
      "念柳外青鸞去後，洞中白鶴歸來，恍然暗驚。", 
      "吾家渺在瑤京。", 
      "夜月一簾花影，春風十里鬆鳴。", 
      "奈昨夢、前塵漸隨流水，鳳簫歌杳，水長天遠，那堪片片飛霞弄晚，絲絲細雨籠晴。", 
      "正消凝。", 
      "子規又啼數聲。"
    ], 
    "rhythmic": "八六子"
  }, 
  {
    "author": "葛長庚", 
    "paragraphs": [
      "瀟灑江梅，似玉妝珠綴，密蕊疏枝。", 
      "霜風應是，不許蝶近蜂欺。", 
      "嫣然自笑，與山礬、共水仙期。", 
      "還亦有，青松翠竹，同今凜冽年時。", 
      "何事向人如恨，帶蒼苔，半倚臨水荒籬。", 
      "孤山嫩寒放曉，尚憶前詩。", 
      "黃昏顧影，說橫斜、清淺今誰。", 
      "他自是，移春手段，微雲淡月應知。"
    ], 
    "rhythmic": "漢宮春"
  }, 
  {
    "author": "葛長庚", 
    "paragraphs": [
      "雲散雨初晴，蟬噪林逾靜。", 
      "古寺敲鐘暮掩門，燈映琉璃影。", 
      "浩氣鎮長存，昨夢還重省。", 
      "獨倚闌干嘯一聲，毛髮蕭蕭冷。"
    ], 
    "rhythmic": "卜算子"
  }, 
  {
    "author": "葛長庚", 
    "paragraphs": [
      "古寺枕空山，樓上昏鍾靜。", 
      "飢鼠偷燈尾蘸油，悄悄無人影。", 
      "長劍匣中鳴，今古深思省。", 
      "此夕行藏獨倚樓，風雨悽悽冷。"
    ], 
    "rhythmic": "卜算子"
  }, 
  {
    "author": "葛長庚", 
    "paragraphs": [
      "漁火海邊明，煙鎖千山靜。", 
      "獨坐僧窗夜未央，寂寞孤燈影。", 
      "感慨輒興懷，往事無人省。", 
      "江漢飄浮二十年，一枕西風冷。"
    ], 
    "rhythmic": "卜算子"
  }, 
  {
    "author": "葛長庚", 
    "paragraphs": [
      "雨過山花向晚香。", 
      "菸絲空翠柳微茫。", 
      "舊家丹竈何人葛，今日簾泉阿姥黃。", 
      "犀角枕，象牙牀。", 
      "椰心織簟晝生涼。", 
      "杯行無算何曾醉，不覺羅浮日月長。"
    ], 
    "rhythmic": "鷓鴣天"
  }, 
  {
    "author": "葛長庚", 
    "paragraphs": [
      "西畔雙鬆百尺長。", 
      "當時親自見劉王。", 
      "山前今日蓮花水，往者將軍洗馬塘。", 
      "南粵路，漢宮牆。", 
      "晚風歷歷說興亡。", 
      "摩挲東晉蒼苔竈，細說仙翁煉藥方。"
    ], 
    "rhythmic": "鷓鴣天"
  }, 
  {
    "author": "葛長庚", 
    "paragraphs": [
      "翠幄張天見未曾。", 
      "駝峯鵝掌出庖烹。", 
      "醉酣渾是迷天地，但見尊前萬點星。", 
      "人似玉，酒如餳。", 
      "果盤簇飣不知名。", 
      "東風吹我三山下，如在神霄上帝庭。"
    ], 
    "rhythmic": "鷓鴣天"
  }, 
  {
    "author": "葛長庚", 
    "paragraphs": [
      "冷雨疏風涼漠漠。", 
      "雲去雲來，萬里秋陰薄。", 
      "笑倚玉闌呼白鶴。", 
      "煙籠素月青天角。", 
      "竹影鬆聲渾似昨。", 
      "醉膽如天，誰道詞源涸。", 
      "滿地蒼苔霜葉落。", 
      "今宵不飲何時樂。"
    ], 
    "rhythmic": "蝶戀花"
  }, 
  {
    "author": "葛長庚", 
    "paragraphs": [
      "綠暗紅稀春已暮。", 
      "燕子銜泥，飛入誰家去。", 
      "柳絮欲停風不住。", 
      "杜鵑聲裏山無數。", 
      "白馬青衫無定據。", 
      "好底林泉，信腳隨緣寓。", 
      "拼卻此生心已許。", 
      "一川風月聊爲主。"
    ], 
    "rhythmic": "蝶戀花"
  }, 
  {
    "author": "葛長庚", 
    "paragraphs": [
      "樓上風光都占斷。", 
      "樓下風光，還許詩人管。", 
      "管領風光誰是伴。", 
      "一堤楊柳開青眼。", 
      "波面琉璃花影亂。", 
      "玉筍持杯，畫舸歌聲顫。", 
      "醉裏尋春春不見。", 
      "夕陽芳草連天遠。"
    ], 
    "rhythmic": "蝶戀花"
  }, 
  {
    "author": "葛長庚", 
    "paragraphs": [
      "挼碎梅花一斷腸。", 
      "送斜陽。", 
      "風煙縹緲月微茫。", 
      "又昏黃。", 
      "平野寒蕪何處斷，接天長。", 
      "短籬淺水橘青黃。", 
      "度清香。"
    ], 
    "rhythmic": "楊柳枝"
  }, 
  {
    "author": "葛長庚", 
    "paragraphs": [
      "要做神仙，煉丹工夫，譬之似閒。", 
      "耽奼女乘龍，金公御虎，玉爐火熾，土釜灰寒。", 
      "鉛裏藏銀，砂中取汞，神水華池上下間。", 
      "山田內，有一條徑路，直透泥丸。", 
      "一聲雷震崑山。", 
      "真橐龠、飛衝夾脊關。", 
      "見白雪漫天，黃芽滿地，龜蛇繚繞，烏兔掀翻。", 
      "自古乾坤，這些離坎，九轉烹煎結大還。", 
      "靈丹就，未飛昇上闕，且在人寰。"
    ], 
    "rhythmic": "沁園春"
  }, 
  {
    "author": "葛長庚", 
    "paragraphs": [
      "土釜溫溫火，橐龠動春雷。", 
      "三田升降，一條徑路屬靈臺。", 
      "自有真龍真虎，和合天然鉛汞，赤子結真胎。", 
      "水裏捉明月，心地覺花開。", 
      "一轉功，三十日，九旬來。", 
      "抽添氣候，煉成白血換骷骸。", 
      "四象五形聚會，只在一方凝結，方寸絕纖埃。", 
      "人在泥丸上，歸路入蓬萊。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "一個奇男子，萬象落心胸。", 
      "學書學劍，兩般都沒個成功。", 
      "要去披緇學佛，首下一拳輕快，打破太虛空。", 
      "末後生華髮，再拜玉清翁。", 
      "二十年，空挫過，只飄蓬。", 
      "這回歸去，武夷山下第三峯。", 
      "住我舊時庵子，碗水把柴升米，活火煮教濃。", 
      "笑指歸時路，弱水海之東。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "苦苦誰知苦，難難也是難。", 
      "尋思訪道，不知行過幾重山。", 
      "吃盡風﹀雨︽，那見霜凝雪凍，飢了又添寒。", 
      "滿眼無人問，何處扣玄關。", 
      "好因緣，傳口訣，鍊金丹。", 
      "街頭巷尾，無言暗地自生歡。", 
      "雖是蓬頭垢面，今已九旬來地，尚且是童顏。", 
      "未下飛昇詔，且受這清閒。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "天下雲遊客，氣味偶相投。", 
      "暫時相聚，忽然雲散水空流。", 
      "飽飫閩中風月，又愛浙間山水，杖屨且逍遙。", 
      "太上包中下，只得個無憂。", 
      "是和非，名與利，一時休。", 
      "自家醒了，不成得恁地埋頭。", 
      "任是南州北郡，不問大張小李，過此便相留。", 
      "且吃隨緣飯，莫作俗人愁。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "未遇明師者，日夜苦憂驚。", 
      "及乎遇了，得些口訣又忘情。", 
      "可惜蹉跎過了，不念精衰氣竭，碌碌度平生。", 
      "何不回頭看，下手採來烹。", 
      "天下人，知得者，不能行。", 
      "可憐埋沒，如何恁地不惺惺。", 
      "只見口頭說著，方寸都無些子，只管看丹經。", 
      "地獄門開了，急急辦前程。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "堪笑廛中客，都總是迷流。", 
      "冤家纏縛，算來不是你風流。", 
      "不解去尋活路，只是擔枷負鎖，不肯放教休。", 
      "三萬六千日，受盡百年憂。", 
      "得人身，休蹉過，急須修。", 
      "烏飛兔走剎那，又是死臨頭。", 
      "只這眼前快樂，難免無常兩字，何似出塵囚。", 
      "煉就金丹去，萬劫自逍遙。"
    ], 
    "rhythmic": "水調歌頭"
  }, 
  {
    "author": "葛長庚", 
    "paragraphs": [
      "廣寒宮裏，散天花、點點空中柳絮。", 
      "是處樓臺皆似玉，半夜風聲不住。", 
      "萬里鹽城，千家珠瓦，無認蓬萊處。", 
      "但呼童、且去探梅花，攀那樹。", 
      "垂簾未敢掀開，獅兒初捏就，佳人偷覷。", 
      "溪畔漁翁蓑又重，幾點沙鷗無語。", 
      "竹折庭前，鬆僵路畔，滿目都如許。", 
      "問要晴，更待積痕消，須無雨。"
    ], 
    "rhythmic": "念奴嬌"
  }, 
  {
    "author": "葛長庚", 
    "paragraphs": [
      "鼎用乾坤，藥須烏兔，恁時方鍊金丹。", 
      "水中虎吼，火裏赤龍蟠。", 
      "況是兌鉛震汞，自元谷、上至泥丸。", 
      "些兒事，坎離復垢，返老作童顏。", 
      "五行，全四象，不調停火候，間斷如閒。", 
      "六天罡所指，玉出崑山。", 
      "不動纖毫雲雨，頃刻處、直透三關。", 
      "黃庭內，一陽來複，丹就片時間。"
    ], 
    "rhythmic": "滿庭芳"
  }, 
  {
    "author": "葛長庚", 
    "paragraphs": [
      "兩種汞鉛，黃婆感合，如如真虎真龍。", 
      "週年造化，蹙在片時中。", 
      "爐裏溫溫種子，玄珠象、氣透三宮。", 
      "金木處，煉成赤水，白血自流通。", 
      "無中。", 
      "胎已兆，見龜蛇烏兔，恍惚相逢。", 
      "但坎離既濟，復垢交融。", 
      "了得真空命脈，天地裏、萬物春風。", 
      "陰陽外，天然夫婦，一點便成功。"
    ], 
    "rhythmic": "滿庭芳"
  }, 
  {
    "author": "葛長庚", 
    "paragraphs": [
      "因看斗柄，運周天、頓悟神仙妙訣。", 
      "一點真陽生坎位，點卻離宮之缺。", 
      "造物無聲，水中起火，妙在虛危穴。", 
      "今年冬至，梅花依舊凝雪。", 
      "先聖此日閉關，不通來往，皆爲羣生設。", 
      "物物□含生育意，正在子初亥末。", 
      "自古乾坤，這些離坎，日日無休歇。", 
      "如今識破，金烏飛入蟾窟。"
    ], 
    "rhythmic": "酹江月・念奴嬌"
  }, 
  {
    "author": "葛長庚", 
    "paragraphs": [
      "陰陽內感相交結。", 
      "有鉛汞、分八卦羅列。", 
      "金鼎煉黃芽，正一陽時節。", 
      "子後午前方進火，向玉爐、烹成白雪。", 
      "通徹。", 
      "這玄關、深奧難輕泄。", 
      "因師指訣幽微，把金丹大藥，將來分說。", 
      "捉住虎龍精，自然日月。", 
      "造化天機人怎曉，換俗骨、永無魔折。", 
      "超越。", 
      "望仙都稽首，朝元金闕。"
    ], 
    "rhythmic": "珍珠簾・真珠簾"
  }, 
  {
    "author": "劉克莊", 
    "paragraphs": [
      "勝處可宮，平處可田，泉土尤甘美。", 
      "深復深，路絕住人稀。", 
      "有人兮、盤旋於此。", 
      "送子歸。", 
      "是他隱居求志。", 
      "是要明主媒當世。", 
      "嗟此意誰論，其言甚壯，孔顏猶有遺旨。", 
      "大丈夫之被遇於時。", 
      "入則坐廟朝出旗麾。", 
      "列屋名姬，夾道武夫，滿前才子。", 
      "噫。", 
      "有命存焉，吾非惡此而逃之。", 
      "富貴人所欲，如之何、幸而致。", 
      "向茂樹堪休，清泉可濯，谷中別有閒天地。", 
      "況膾細於絲，蕨甜似蜜，採於山，釣於水。", 
      "大丈夫不遇之所爲。", 
      "唐處士、依稀是吾師。", 
      "覺山林、尊如朝市。", 
      "五侯門下賓客，擾擾趨形勢。", 
      "嗟盤之樂，誰爭子所，占斷千秋萬歲。", 
      "呼童秣馬更膏車，便與君，從此逝矣。"
    ], 
    "rhythmic": "哨遍"
  }, 
  {
    "author": "劉克莊", 
    "paragraphs": [
      "維摩病起，兀坐等枯株。", 
      "清晨裏，誰來問，是文殊。", 
      "遣名姝。", 
      "奪盡羣花色，浴纔出，酲初解，千萬態，嬌無力，困相扶。", 
      "絕代佳人，不入金張室，卻訪吾廬。", 
      "對茶鐺禪榻，笑殺此翁臞。", 
      "珠髻金壺。", 
      "始消渠。", 
      "憶承平日，繁華事，修成譜，寫成圖。", 
      "奇絕甚，歐公記，蔡公書。", 
      "古來無。", 
      "一自京華隔，問姚魏、竟何如。", 
      "多應是，彩雲散，劫灰餘。", 
      "野鹿銜將花去，休回首、河洛丘墟。", 
      "漫傷春弔古，夢繞漢唐都。", 
      "歌罷欷歔。"
    ], 
    "rhythmic": "六州歌頭"
  }, 
  {
    "author": "劉克莊", 
    "paragraphs": [
      "敕使竟空反，公不出梅關。", 
      "當年玉座記憶，仄席問平安。", 
      "羽扇尉佗城上，野服仙遊閣下，遼鶴幾時還。", 
      "賴有蜀耆舊，健筆與書丹。", 
      "青油士，珠履客，各凋殘。", 
      "四方蹙蹙靡騁，獨此尚寬閒。", 
      "丞相祠堂何處，太傅石碑墮淚，木老瀑泉寒。", 
      "往者不可作，置酒且登山。"
    ], 
    "rhythmic": "水調歌頭"
  }, 
  {
    "author": "劉克莊", 
    "paragraphs": [
      "遣作嶺頭使，似戍玉門關。", 
      "來時送者，舉酒珍重祝身安。", 
      "街畔小兒拍笑，馬上是翁矍鑠，頭與璧俱還。", 
      "何處得仙訣，發白頰猶丹。", 
      "屋茅破，籬菊瘦，架籤殘。", 
      "老夫自計甚審，忙定不如閒。", 
      "客難揚雄拓落，友笑王良來往，面汗背芒寒。", 
      "再拜謝不敏，早晚乞還山。"
    ], 
    "rhythmic": "水調歌頭"
  }, 
  {
    "author": "劉克莊", 
    "paragraphs": [
      "老子頗更事，打透利名關。", 
      "百年擾擾於役，何異入槐安。", 
      "夢裏偶然得意，醒後才堪發笑，蟻穴駕車還。", 
      "恰佩南柯印，彷佛轂曾丹。", 
      "客未散，日初昳，酒猶殘。", 
      "向來幻境安在，回首總成閒。", 
      "莫問浮雲起滅，且跨剛風遊戲，露冷玉簫寒。", 
      "寄語抱朴子，候我石樓山。"
    ], 
    "rhythmic": "水調歌頭"
  }, 
  {
    "author": "劉克莊", 
    "paragraphs": [
      "半世慣歧路，不怕唱陽關。", 
      "朝來印綬解去，今夕枕初安。", 
      "莫是散場優孟，又似下棚傀儡，脫了戲衫還。", 
      "老去事多忘，公莫笑師丹。", 
      "筆端花，胸中錦，兩消殘。", 
      "江湖水草空曠，何必養天閒。", 
      "久苦諸君共事，更盡一杯別酒，風露夜深寒。", 
      "回首行樂地，明日隔雲山。"
    ], 
    "rhythmic": "水調歌頭"
  }, 
  {
    "author": "劉克莊", 
    "paragraphs": [
      "落日幾呼渡，佳夕每留關。", 
      "有時來照清淺，鬢雲似潘安。", 
      "一曲親蒙君賜，兩岸更無人跡，惟見鷺飛還。", 
      "隙地欠栽接，蕉荔雜黃丹。", 
      "柳全疏，鬆尚幼，怕摧殘。", 
      "旁人笑我癡計，管鑰費防閒。", 
      "翁意在乎林壑，客亦知夫水月，滿腹貯清寒。", 
      "賦詠差有愧，赤壁與滁山。"
    ], 
    "rhythmic": "水調歌頭"
  }, 
  {
    "author": "劉克莊", 
    "paragraphs": [
      "羯虜問周鼎，柱史出秦關。", 
      "苦求句漏，何意身世遠差安。", 
      "不見跕鳶墮水，時有飛鴻遵渚，樂此久忘還。", 
      "採藥寓言耳，胸次有靈丹。", 
      "釣遊處，榕葉暗，荻花殘。", 
      "自翁仙后千載，輸與水鷗閒。", 
      "我讀內篇未竟，忽被急符驅去，洞閉白雲寒。", 
      "回首愧幽子，隱約海中山。"
    ], 
    "rhythmic": "水調歌頭"
  }, 
  {
    "author": "劉克莊", 
    "paragraphs": [
      "怪事廣寒殿，此夕不開關。", 
      "林間烏鵲相賀，暫得一枝安。", 
      "只在浮雲深處，誰駕長風挾取，明鏡忽飛還。", 
      "玉兔呼不應，難覓臼中丹。", 
      "酒行深，歌聽徹，笛吹殘。", 
      "嫦娥老去孤另，離別匹如閒。", 
      "待得銀盤擎出，只怕玉峯醉倒，衰病不禁寒。", 
      "卿去我欲睡，孤負此湖山。"
    ], 
    "rhythmic": "水調歌頭"
  }, 
  {
    "author": "劉克莊", 
    "paragraphs": [
      "老年有奇事，天放兩中秋。", 
      "使君飛榭千尺，縹緲見麟洲。", 
      "景物東徐城上，歲月北征詩裏，圓缺幾時休。", 
      "俯仰慨今昔，惟酒可澆愁。", 
      "風露高，河漢澹，素光流。", 
      "賈胡野老相慶，四海十分收。", 
      "競看姮娥金鏡，爭信仙人玉斧，費了一番修。", 
      "衰晚筆無力，誰伴賦黃樓。"
    ], 
    "rhythmic": "水調歌頭"
  }, 
  {
    "author": "劉克莊", 
    "paragraphs": [
      "歲晚太玄草，深悔賦長楊。", 
      "向來戶外之屨，已飽各飛揚。", 
      "閣上青藜安在，院裏金蓮去矣，且愛短檠光。", 
      "衰懶倦賓客，誰訪老任棠。", 
      "嘆時人，憐黠小，笑鮐黃。", 
      "汝曹變滅臭腐，儂底愈芬香。", 
      "苦羨阿龍則甚，學取幼安亦可，坐穴幾藜牀。", 
      "零落雁行小，敢不舉君觴。"
    ], 
    "rhythmic": "水調歌頭"
  }, 
  {
    "author": "劉克莊", 
    "paragraphs": [
      "何處相逢，登寶釵樓，訪銅雀臺。", 
      "喚廚人斫就，東溟鯨膾，圉人呈罷，西極龍媒。", 
      "天下英雄，使君與操，餘子誰堪共酒杯。", 
      "車千兩，載燕南趙北，劍客奇才。", 
      "飲酣畫鼓如雷。", 
      "誰信被晨雞輕喚回。", 
      "嘆年光過盡，功名未立，書生老去，機會方來。", 
      "使李將軍，遇高皇帝，萬戶侯何足道哉。", 
      "披衣起，但淒涼感舊，慷慨生哀。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "歲暮天寒，一劍飄然，幅巾布裘。", 
      "盡緣雲鳥道，躋攀絕頂，拍天鯨浸，笑傲中流。", 
      "疇昔奇君，紫髯鐵面，生子當如孫仲謀。", 
      "爭知道，向中年猶未，建節封侯。", 
      "南來萬里何求。", 
      "因感慨橋公成遠遊。", 
      "嘆名姬駿馬，都成昨夢，只雞斗酒，誰吊新丘。", 
      "天地無情，功名有命，千古英雄只麼休。", 
      "平生客，獨羊曇一個，灑淚西州。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "我羨君歸，一路秋風，芙蓉木犀。", 
      "想慈顏望久，靈烏乍噪，新眉畫就，郎馬頻嘶。", 
      "忙脫征衫，快呼斗酒，細爲家人說建溪。", 
      "爭知道，這中年懷抱，最怕分攜。", 
      "丈夫南北東西。", 
      "應笑殺離筵粉淚啼。", 
      "悵佳人來未，碧雲冉冉，王孫去後，芳草萋萋。", 
      "明日相思，山重水複，古道人稀茅店雞。", 
      "元龍老，有高樓百尺，誰共登梯。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "一卷陰符，二石硬弓，百斤寶刀。", 
      "更玉花驄噴，鳴鞭電抹，烏絲闌展，醉墨龍跳。", 
      "牛角書生，虯髯豪客，談笑皆堪折簡招。", 
      "依稀記，曾請纓系粵，草檄徵遼。", 
      "當年目視雲霄。", 
      "誰信道淒涼今折腰。", 
      "悵燕然未勒，南歸草草，長安不見，北望迢迢。", 
      "老去胸中，有些磊塊，歌罷猶須著酒澆。", 
      "休休也，但帽邊鬢改，鏡裏顏凋。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "我夢見君，戴飛霞冠，著宮錦袍。", 
      "與牧之高會，齊山詩酒，謫仙同載，採石風濤。", 
      "萬卷星羅，千篇電掃，肯學窮兒事楚騷。", 
      "掀髯嘯，有魚龍鼓舞，狐兔悲嗥。", 
      "英雄埋沒蓬蒿。", 
      "誰摸索當年劉與曹。", 
      "嘆事機易失，功名難偶，誅茅西崦，種秫東皋。", 
      "柵有雞豚，庭無羔雁，道是先生索價高。", 
      "人間窄，待相期海上，共摘蟠桃。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "有個頭陀，形等枯株，心猶死灰。", 
      "幸春山筍賤，無人爭吃，夜爐芋美，與客同煨。", 
      "何處旛花，忽相導引，莫是天宮迎赴齋。", 
      "又疑道，向毗耶城裏，講席初開。", 
      "這邊尚自徘徊。", 
      "笑那裏紛紛早見猜。", 
      "有尊神奮杵，拳粗似鉢，名緇豎拂，喝猛如雷。", 
      "老子無能，山僧不會，誰誤檀那舉請哉。", 
      "山中去，便百千億劫，休下山來。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "我所思兮，延陵季子，別來九春。", 
      "笑是非浮論，白衣蒼狗，文章定價，秋月華星。", 
      "獨步岷峨，後身坡潁，何必荀家有二仁。", 
      "中朝裏，看叔兮袞斧，伯也絲綸。", 
      "洛中曾識機雲。", 
      "記玉立堂堂九尺身。", 
      "嘆苕溪漁艇，幽人孤往，雁山馬鬣，弔客誰經。", 
      "宣室釐殘，玄都花謝，回首舊遊存幾人。", 
      "新腔美，堪洗空恩怨，喚起交情。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "莫羨渠儂，白玉成樓，黃金築臺。", 
      "也不消顛怪，騎驎被髮，誰能委曲，令鳩爲媒。", 
      "鬢有二毛，袖閒雙手，只了持螯與把杯。", 
      "公過矣，賞陳登豪氣，杜牧粗才。", 
      "便煩問訊張雷。", 
      "甚鬥宿無光劍不回。", 
      "想閣中鳴佩，時攜客去，壁間懸榻，近有誰來。", 
      "撤我虎皮，讓君牛耳，誰道兩賢相厄哉。", 
      "中年後，向歌闌易感，樂極生哀。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "遼鶴重來，不見繁華，只見凋殘。", 
      "甚都無人詠，何郎詩句，也無人報，書記平安。", 
      "閭里俱非，江山略是，縱有高樓莫倚欄。", 
      "沈吟處，但螢飛草際，雁起蘆間。", 
      "不辭露宿風餐。", 
      "怕萬里歸來雙鬢斑。", 
      "算這邊贏得，黑貂裘敞，那邊輸了，翡翠衾寒。", 
      "檄草流傳，吟箋倚閣，開到瓊花亦懶看。", 
      "君記取，向中州差樂，塞地無歡。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "華髮蕭蕭，歸碧雞坊，出金馬門。", 
      "把一枝色筆，擲還郭璞，些兒殘錦，回乞天孫。", 
      "永免朝參，更無宣鎖，送老三家水竹村。", 
      "休休也，任巫陽來下，未易招魂。", 
      "茅檐安得庖閽。", 
      "倩便了沽來酒滿樽。", 
      "嘆角巾東路，吾尋初服，上書北闕，子漫危言。", 
      "漏院霜靴，火城雪轡，得似先生敗絮溫。", 
      "安危事，付布衣融泰，鼎足膺蕃。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "載籍以來，於宇宙間，有功者誰。", 
      "自唐堯諮禹，水行由地，宗周微管，夏變爲夷。", 
      "謝傅棋邊，萊公骰畔，淝水澶淵送捷旗。", 
      "天不偶，生堂堂國老，真太平基。", 
      "雅懷厭倦臺司。", 
      "新天子殷勤留帝師。", 
      "向朝堂袞繡，萬羊非泰，湖山絛褐，兩鶴相隨。", 
      "壽過磻溪，德如淇澳，進了丹書作抑詩。", 
      "蒯緱客，願年年歲歲，來獻新詞。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "馴於蹇驢，清於賜駒，我行爾從。", 
      "幸柴車堪駕，何慚韓衆，藥苗可採，長伴龐公。", 
      "野澗泉甘，陽坡草暖，有柏葉松枝充短供。", 
      "修夢想，去遊靈囿沼，入望夷宮。", 
      "與誇奪子爭雄。", 
      "生與死未知誰手中。", 
      "況嗾獒者衆，放麑人少，大將觸網，小亦傷弓。", 
      "風月和柔，山林深密，折角何如且養茸。", 
      "二蟲喜，各銜花拜跪，來壽樗翁。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "剝啄誰歟，戶外一賓，布衣麻鞋。", 
      "有舌端雄辨，機鋒破的，袖中行卷，錦繡成堆。", 
      "閽啓上賓，儂觀諸老，個主人公喜挽推。", 
      "怎奈向，今十分衰颯，非昔形骸。", 
      "閽言賓怒如雷。", 
      "因底事朱門晏未開。", 
      "假使汝主公，做他將相，懶迎揖客，緊閉翹材。", 
      "病叟慚惶，尊官寧耐，待鐵柺先生旋出來。", 
      "賓性急，懷生毛名紙，興盡而回。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "老子衰頹，晚與親朋，約法三章。", 
      "有談除目者，勒回車馬，談時事者，麾出門牆。", 
      "已掛衣冠，怕言軒冕，犯令先當舉罰觴。", 
      "書尺裏，但平安二字，多少深長。", 
      "溪翁苦未相忘。", 
      "我今有雙魚煩寄將。", 
      "道荒蕪羞對，宮中蓮燭，昏花難映，閣上藜光。", 
      "聞廟瑟音，識關雎亂，詩學專門盡不妨。", 
      "百年後，尚庶幾申白，不數韋康。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "天造梅花，有許孤高，有許芬芳。", 
      "似湘娥凝望，斂君山黛，明妃遠嫁，作漢宮妝。", 
      "冷豔誰知，素標難褻，又似夷齊餓首陽。", 
      "幽雅意，縱寫之縑楮，未得毫芒。", 
      "曾經諸老平章。", 
      "只一個孤山說影香。", 
      "便詔書存問，漫招處士，節旄落盡，早屈中郎。", 
      "日暮天寒，山空月墮，茅舍清於白玉堂。", 
      "寧淡殺，不敢憑羌笛，告訴淒涼。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "疇昔遭逢，薰殿之琴，清廟之璋。", 
      "謝錦袍打扮，佯狂太白，黃冠結裹，老大知章。", 
      "種杏仙人，看桃君子，得似籬邊嗅晚香。", 
      "從人笑，笑安車迎晚，只履歸忙。", 
      "後身定作班揚。", 
      "彼撼樹蚍蜉不自量。", 
      "偶有時戲筆，官奴藏去，有時醉墜，宗武扶將。", 
      "永別鵷鸞，已盟猿鶴，肯學周顒出草堂。", 
      "從人笑，我韓公齒豁，張鎬眉蒼。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "慚愧清朝，罷貢包茅，住發牙璋。", 
      "便羊裘歸去，難留嚴子，牛衣病臥，肯泣王章。", 
      "疇昔憂天，如今懷土，田舍雞肥社酒香。", 
      "甘雨足，且免扶鋤苦，免踏車忙。", 
      "先生少擬荀揚。", 
      "晚自覺才衰可斗量。", 
      "甚都無白鳳，飛來玄草，亦無紫氣，下燭干將。", 
      "待得新亭，倒持手版，何似抽還政事堂。", 
      "榮與辱，算到頭由我，不屬蒼蒼。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "吉夢維何，男子之祥，載弄之璋。", 
      "嗟我辰安在，斯文後死，力侔元氣，手抉天章。", 
      "學稼田荒，煉丹竈壤，稽首南華一瓣香。", 
      "休休也，免王良友笑，屑往來忙。", 
      "浮名鬥挹箕揚。", 
      "世豈有明珠百斛量。", 
      "嘆種來瑤草，年深未熟，挑成錦字，道遠難將。", 
      "遷轉不行，形容盡變，盍改稱呼號瞎堂。", 
      "遺弓遠，愴帝鄉雲白，禹會山蒼。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "餘少之時，賦如仲宣，檄如孔璋。", 
      "也曾觀萬舞，鋪陳商頌，曾聞九奏，製作堯章。", 
      "抖擻空囊，存留諫笏，猶帶虛皇案畔香。", 
      "今歸矣，省聽雞騎馬，趁早朝忙。", 
      "榻前密啓明揚。", 
      "宰物者方持玉尺量。", 
      "元未嘗棄汝，自雲耄及，無寧壽我，或者天將。", 
      "富有圖書，貧無釵澤，不似安昌列後堂。", 
      "新腔好，任伊川看見，非褻穹蒼。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "昔臥龍公，北走曹瞞，西克劉璋。", 
      "看沙頭八陣，百神呵護，渭濱一表，三代文章。", 
      "絕笑渠儂，平生奸僞，死未忘情履與香。", 
      "籌筆處，遣子丹引去，仲達奔忙。", 
      "紛紛跋扈飛揚。", 
      "這老子高深未易量。", 
      "但綸巾指授，關河震動，靈旗征討，夷漢賓將。", 
      "到得市朝，變爲陵谷，千載烝嘗丞相堂。", 
      "錦城外，有囀鸝音好，古柏皮蒼。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "少工藝文，朱絲練弦，黃流在璋。", 
      "值虞廷戛擊，簫韶之樂，周王壽考，追琢其章。", 
      "汾水雁飛，鼎湖龍遠，魂返今無異域香。", 
      "浮生短，更兩輪屋角，來去荒忙。", 
      "人言八十鷹揚。", 
      "笑千歲如何尺捶量。", 
      "但負圖龜馬，藏之爲寶，舐丹雞犬，去不能將。", 
      "友魯申公，師浮丘伯，尚可教書村學堂。", 
      "投老淚，瞻越山紫翠，陵樹青蒼。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "安得奇材，頸系單于，首提子璋。", 
      "便做些功業，勝窮措大，聚螢武子，吞鳳君章。", 
      "笑殺豎儒，錯翻故紙，屈馬何曾有豔香。", 
      "榆塞外，恰棗紅時候，想羽書忙。", 
      "腰錢騎鶴維揚。", 
      "分表事誰能預測量。", 
      "嘆防身一劍，壯圖濩落，建侯萬里，老境相將。", 
      "讀枕函書，寶家藏笏，免使他人笑弗堂。", 
      "吾衰矣，雖尚存右臂，不解擎蒼。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "帝賜玄圭，臣妾潘衡，奴隸侯璋。", 
      "因封還除目，見瞋鬼質，竄塗贄卷，取怨奇章。", 
      "肯比寒儒，自誇祕寶，十襲庭邽寸許香。", 
      "下岩石，要朝朝磨試，不論閒忙。", 
      "何須狗監揄揚。", 
      "這衡尺曾經聖手量。", 
      "縱埋之地下，居然光怪，棲之樑上，亦恐偷將。", 
      "蓬戶無人，花村有犬，添幾重茅覆野堂。", 
      "交遊少，約文房四友，泛浩摩蒼。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "歷事三朝，覲而執圭，祭而裸璋。", 
      "更宮蓮引入，視淮南草，御屏錄了，露會稽章。", 
      "貪膜外榮，遺身後臭，曄也平生漫傳香。", 
      "顏發改，獨丹基無恙，事在休忙。", 
      "曹丘生莫遊揚。", 
      "這瞎漢還曾自配量。", 
      "已化爲胡蝶，穿花栩栩，懶陪鵷鷺，佩玉鏘鏘。", 
      "機蹉面前，鍾聞飯後，我上堂時衆下堂。", 
      "從前錯，欲區區手援，天下黔蒼。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "莫信人言，虺不如熊，瓦不如璋。", 
      "爲孟堅補史，班昭才學，中郎傳業，蔡琰詞章。", 
      "盡洗鉛華，亦無瓔珞，猶帶栴檀國裏香。", 
      "笑貧女，尚寒機軋軋，催嫁衣忙。", 
      "好逑不數潘楊。", 
      "占夢者曾言大秤量。", 
      "待銀河浪靜，金針穿了，藍橋路近，玉杵攜將。", 
      "倩似凝之，媲如道韞，簾卷燕飛王謝堂。", 
      "恁時節，看孫皆朱紫，翁未皤蒼。"
    ], 
    "rhythmic": "沁園春"
  }, 
  {
    "author": "劉克莊", 
    "paragraphs": [
      "青女初晴，向醜梢枯乾，幻出妍姿。", 
      "休煩苑史翦綵，別有神司。", 
      "東皇太乙，敕瑤姬、淡傅胭脂。", 
      "還似得、華清湯暖，薄綃半卸冰肌。", 
      "應笑楚宮癡絕，略施朱則個，便妒蛾眉。", 
      "唐人更無籍在，浪比紅兒。", 
      "祥雲難聚，且丁寧、鐵笛輕吹。", 
      "拼醉倒，花間一霎，莫教絳雪離披。"
    ], 
    "rhythmic": "漢宮春"
  }, 
  {
    "author": "劉克莊", 
    "paragraphs": [
      "多謝句芒，露十分春信，一種仙姿。", 
      "主人領客卜夜，也喚分司。", 
      "天葩國豔，幾曾煩、薄粉濃脂。", 
      "微似有，酒潮玉頰，更無粟起香肌。", 
      "猶記老婆年少，愛斜簪寶髻，淺印紅眉。", 
      "回頭笑他桃杏，太赤些兒。", 
      "而今零落，更禁當、多少風吹。", 
      "君看取，梢頭點滴，絕勝樹下紛披。"
    ], 
    "rhythmic": "漢宮春"
  }, 
  {
    "author": "劉克莊", 
    "paragraphs": [
      "酷愛名花，本不貪妖豔，惟賞幽姿。", 
      "烏臺舊案累汝，牽惹隨司。", 
      "冰層雪積，獨伊家、點絳凝脂。", 
      "應冷笑，海棠醉睡，牡丹未免豐肌。", 
      "舞殿歌臺此際，各新塗妝額，別畫宮眉。", 
      "那知有人淡泊，不識蟲兒。", 
      "春鶯去也，玉參差、分付誰吹。", 
      "空傳得，暗香疏影，瑣窗捲了還披。"
    ], 
    "rhythmic": "漢宮春"
  }, 
  {
    "author": "劉克莊", 
    "paragraphs": [
      "牆角殘紅，恍徐娘雖老，尚有丰姿。", 
      "紛綸絳節導從，不要街司。", 
      "隨波萬點，似阿房、漂出殘脂。", 
      "休懊惱，丹鉛褪盡，本來冰雪爲肌。", 
      "老子平生心鐵，被色香牽動，愁上雙眉。", 
      "且祝東風小緩，瀝酒芒兒。", 
      "道伊解凍，甚潘郎、鬢雪難吹。", 
      "猶憶侍，鈞天廣宴，萬紅舞袖披披。"
    ], 
    "rhythmic": "漢宮春"
  }, 
  {
    "author": "劉克莊", 
    "paragraphs": [
      "京輦相逢，憶茂陵臨御，俱詣天官。", 
      "絳紗玉斧咫尺，先引頭班。", 
      "桃花滿觀，與貞元、朝士同看。", 
      "歸騎晚，春城笳吹，冶遊侵曉方還。", 
      "回首龍髯何在，漫共談前事，淚灑橋山。", 
      "誰憐白頭柱史，獨出函關。", 
      "君如春柳，到而今、也帶蒼顏。", 
      "憑寄語，江州司馬，琵瑟且止休彈。"
    ], 
    "rhythmic": "漢宮春"
  }, 
  {
    "author": "劉克莊", 
    "paragraphs": [
      "老子今年，忽七旬加七，飽閱炎涼。", 
      "夜窗猶坐書案，點勘偏旁。", 
      "浮榮膜外，這些兒、感謝蒼蒼。", 
      "試看取，名園甲第，主人幾個還鄉。", 
      "淇澳磻溪二叟，向王朝抑抑，牧野洋洋。", 
      "申公被蒲輪算，來議明堂。", 
      "平章前哲，駕青牛、去底差強。", 
      "自櫽括，山歌送酒，不消假手長房。"
    ], 
    "rhythmic": "漢宮春"
  }, 
  {
    "author": "劉克莊", 
    "paragraphs": [
      "此老先生，尚不留東閣，肯博西涼。", 
      "我儂爭敢，來近思曠之旁。", 
      "朱顏未改，絕勝如、蔡義張蒼。", 
      "元自有，安丹竈地，何須求白雲鄉。", 
      "欲綴小詞稱壽，□譬如河伯，觀海盳洋。", 
      "遙知垂弧甲第，置酒華堂。", 
      "且吟樑甫，誰管他、冶子田強。", 
      "試問取，壺翁仙訣，幾時傳與君房。"
    ], 
    "rhythmic": "漢宮春"
  }, 
  {
    "author": "劉克莊", 
    "paragraphs": [
      "吉語西來，已袞歸行闕，冊拜頭廳。", 
      "唐家豈可，一日輕去玄齡。", 
      "洛英蜀客，老成人、幾半朝廷。", 
      "但管取，三邊無警，活他百萬生靈。", 
      "槐第安排敕設，有藕如船大，有棗如瓶。", 
      "瑤環瑜珥繞席，個個寧馨。", 
      "一般奇特，中臺星、拜老人星。", 
      "誰知得，眉攢萬國，華筵少醉多醒。"
    ], 
    "rhythmic": "漢宮春"
  }, 
  {
    "author": "劉克莊", 
    "paragraphs": [
      "公似寒梅，向層冰積雪，越樣清奇。", 
      "仙溪前輩相望，可比方誰。", 
      "百篇剴切，似君謨、又似當時。", 
      "更正簡，相君顓面，崇清老子龐眉。", 
      "未可卷懷袖手，續平泉莊記，綠野堂詩。", 
      "苦言譬如食欖，回味方思。", 
      "嗣皇訪落，怪鶴書、直恁來遲。", 
      "煩借問，二童一馬，幾時入尉瞻儀。"
    ], 
    "rhythmic": "漢宮春"
  }, 
  {
    "author": "劉克莊", 
    "paragraphs": [
      "謝病歸來，便文殊相問，懶下禪牀。", 
      "雀羅晨有剝啄，顛倒衣裳。", 
      "袖中贄卷，原夫輩、安敢爭強。", 
      "若不是，子期苗裔，也應通譜元常。", 
      "村叟雞鳴籟動，更休煩簫管，自協宮商。", 
      "酒邊喚回柳七，壓倒秦郎。", 
      "一觴一詠，老尚書、閒殺何妨。", 
      "煩問訊，雪洲健否，別來莫有新腔。"
    ], 
    "rhythmic": "漢宮春"
  }, 
  {
    "author": "劉克莊", 
    "paragraphs": [
      "繞籬尋菊，菊猶遲、舍北芙蓉渾未。", 
      "卻是小山叢桂裏，一夜天香飄墜。", 
      "約束奴兵，丁寧稚子，莫掃青苔砌。", 
      "風高露冷，倚欄疑匪人世。", 
      "客有載酒過餘，朗吟招隱，洗盡悲秋意。", 
      "白髮長官窮似蝨，剛被天公調戲。", 
      "遍地堆金，滿空雨粟，不濟淵明事。", 
      "殘英剩馥，明朝猶可同醉。"
    ], 
    "rhythmic": "念奴嬌"
  }, 
  {
    "author": "劉克莊", 
    "paragraphs": [
      "老夫白首，尚兒嬉、廢圃一番料理。", 
      "餐飲落英並墜露，重把離騷拈起。", 
      "野豔幽香，深黃淺白，占斷西風裏。", 
      "飛來雙蝶，繞叢欲去還止。", 
      "嘗試詮次羣芳，梅花差可，伯仲之間耳。", 
      "佛說諸天金色界，未必莊嚴如此。", 
      "尚友靈均，定交元亮，結好天隨子。", 
      "籬邊坡下，一杯聊泛霜蕊。"
    ], 
    "rhythmic": "念奴嬌"
  }, 
  {
    "author": "劉克莊", 
    "paragraphs": [
      "比如去歲前年，今朝差覺門庭靜。", 
      "玉軸錦標無一首，知道先生遠佞。", 
      "假使文殊，攜諸菩薩，來問維摩病。", 
      "無花堪散，亦無香積齋襯。", 
      "回首雪浪驚心，黃茅過頂，瘴毒如炊甑。", 
      "山鬼海神俱長者，饒得書生窮命。", 
      "不慕飛仙，不貪成佛，不要鑽天令。", 
      "年年今日，白頭母子家慶。"
    ], 
    "rhythmic": "念奴嬌"
  }, 
  {
    "author": "劉克莊", 
    "paragraphs": [
      "卯君來處，與眉州仙子，依稀同日。", 
      "一自前朝龔蔡後，頗覺壺山岑寂。", 
      "誰料端平，繼居遺補，復有斯人出。", 
      "幅巾林下，姓名玉座長憶。", 
      "須信諂語尤甘，忠言最苦，橄欖何如蜜。", 
      "諸老蕭疏星欲曉，留取南都鐵壁。", 
      "洛社自佳，鏡湖雖好，莫問君王乞。", 
      "年年歲歲，大家同做真率。"
    ], 
    "rhythmic": "念奴嬌"
  }, 
  {
    "author": "劉克莊", 
    "paragraphs": [
      "禁中張宴，苦留公、未許歸尋初服。", 
      "千載君臣魚有水，不比嚴光文叔。", 
      "火德中天，客星一夕，草草聊同宿。", 
      "重來凝碧，依然賡載相屬。", 
      "過眼誇奪紛紛，浮雲野馬，幾度棋翻局。", 
      "客話鳳池三入事，洗耳湖光一曲。", 
      "伯始泉荒，稚珪圃冷，占斷西風菊。", 
      "年年歲歲，金英常泛芳醁。"
    ], 
    "rhythmic": "念奴嬌"
  }, 
  {
    "author": "劉克莊", 
    "paragraphs": [
      "素馨茉莉，向炎天、別有一般標緻。", 
      "淡妝綽約堪□□，導引海山大士。", 
      "從者誰歟，青藜閣下，漢卯金之子。", 
      "雲階月地，夜深涼意如水。", 
      "客又疑這仙翁，唐玄都觀裏，詠桃花底。", 
      "且賭樽前身見在，休管漢唐時事。", 
      "坡潁歸遲，機雲發早，得似儂兄弟。", 
      "屨來戶外，但言二叟猶醉。"
    ], 
    "rhythmic": "念奴嬌"
  }, 
  {
    "author": "劉克莊", 
    "paragraphs": [
      "天風浩動，掃殘暑、推上一輪圓魄。", 
      "愛舉眉山公舊話，與客泛舟赤壁。", 
      "一自奎星，去朝帝所，嘆洞簫聲息。", 
      "空餘二賦，至今悽動金石。", 
      "長記詩境平生，詩豪酒聖，亦自仙中謫。", 
      "疇昔停橈追歡處，忍聽鄰人吹笛。", 
      "董相林荒，賀公湖在，俯仰成陳跡。", 
      "兩翁已矣，年年孤負今夕。"
    ], 
    "rhythmic": "念奴嬌"
  }, 
  {
    "author": "劉克莊", 
    "paragraphs": [
      "少時獨步詞場，引弦百發無虛矢。", 
      "歲晚卻蒙崑體力，世業工修鞋底。", 
      "曾裂白麻，曾塗墨敕，謫墮俄徵起。", 
      "鼎湖龍去，老臣何以堪此。", 
      "回首當日遭逢，譬如春夢，誤入華胥裏。", 
      "推枕黃粱猶未熟，封拜幾王侯矣。", 
      "似甕中蛇，似蕉中鹿，又似槐中蟻。", 
      "先人書在，尚堪追補遺史。"
    ], 
    "rhythmic": "念奴嬌"
  }, 
  {
    "author": "劉克莊", 
    "paragraphs": [
      "此翁雙手，頓閒處、且把香篝籠袖。", 
      "西掖北門辭不要，肯要南柯太守。", 
      "小小亭臺，些些竹木，何必靈和柳。", 
      "地行仙裏，合推儂做班首。", 
      "取次著絕交書，續歸田錄，誰掣先生肘。", 
      "莫遣朝衣梅醭了，留祝南山之壽。", 
      "蒼妓上廳，老僧封院，得似樗庵叟。", 
      "虛名身後，生前且一杯酒。"
    ], 
    "rhythmic": "念奴嬌"
  }, 
  {
    "author": "劉克莊", 
    "paragraphs": [
      "夢中忘卻，已閒退、諫草猶藏懷袖。", 
      "文不會、鋪張粉飾，武又安能戰守。", 
      "禿似葫蘆，辣於薑桂，衰颯同蒲柳。", 
      "沒安頓處，不如歸去丘首。", 
      "歲晚筋力都非，任空花眩眼，枯楊生肘。", 
      "客舉前修三數個，待與劉君爲壽。", 
      "或號憨郎，或稱鈍漢，或自呼聱叟。", 
      "一篇齊物，讀時咽以卮酒。"
    ], 
    "rhythmic": "念奴嬌"
  }, 
  {
    "author": "劉克莊", 
    "paragraphs": [
      "戲衫拋了，下棚去、誰笑郭郎長袖。", 
      "小小草菴無寶貝，何必神呵鬼守。", 
      "黃奶篝燈，青奴拂榻，莫要他桃柳。", 
      "客來問字，此翁高臥搖首。", 
      "彷佛曾子當年，商歌滿屋，衣不完衿肘。", 
      "混沌若教休鑿竅，巧曆安知其壽。", 
      "文叔故人，仲華幾個，輸與羊裘叟。", 
      "浮生如寄，切身之物惟酒。"
    ], 
    "rhythmic": "念奴嬌"
  }, 
  {
    "author": "劉克莊", 
    "paragraphs": [
      "老逢初度，小兒女、盤問翁翁年紀。", 
      "屈指先賢，彷佛似，當日申公歸邸。", 
      "跛子形骸，瞎堂頂相，更折當門齒。", 
      "麒麟閣上，定無人物如此。", 
      "追憶太白知章，自騎鯨去後，酒徒無幾。", 
      "惡客相尋，道先生、清曉中酲慵起。", 
      "不袖青蛇，不騎黃鶴，混跡紅塵裏。", 
      "彭聃安在，吾師淇澳君子。"
    ], 
    "rhythmic": "念奴嬌"
  }, 
  {
    "author": "劉克莊", 
    "paragraphs": [
      "並遊英俊，從頭數、富貴消磨誰紀。", 
      "道眼看來，嘆人生如寄，家如旅邸。", 
      "教婢羹藜，課奴種韭，聊誑殘牙齒。", 
      "草堂綿蕝，百年棲託於此。", 
      "歲晚筆禿無花，探懷中殘錦，翦裁餘幾。", 
      "腰腳頑麻，賜他靈壽杖，也難扶起。", 
      "離絕交遊，變更名姓，日暮空山裏。", 
      "老儋復出，不知誰氏之子。"
    ], 
    "rhythmic": "念奴嬌"
  }, 
  {
    "author": "劉克莊", 
    "paragraphs": [
      "四朝遺老，鬚眉白、巧曆不知其紀。", 
      "真喚九重爲座主，肯謁侯門王邸。", 
      "晚會耆英，未論爵德，鄉曲無如齒。", 
      "酒酣度曲，妙音久不聞此。", 
      "堪嘆化鶴重來，但累累華表，舊人存幾。", 
      "散盡黃金，留篋中團扇，怕秋風起。", 
      "結綺歌闌，披香宴悄，放出深宮裏。", 
      "顛毛雖禿，尚堪封管城子。"
    ], 
    "rhythmic": "念奴嬌"
  }, 
  {
    "author": "劉克莊", 
    "paragraphs": [
      "太丘晚節，把家事、一切傳他諶紀。", 
      "業已休休，又誰解露綬，會稽郡邸。", 
      "張丈殷兄，阮生朱老，相與爲脣齒。", 
      "酒樓猶記，謫仙嘗醉於此。", 
      "一二耆舊貽書，新來強健否，問年今幾。", 
      "謝傅當時，卻因個甚，拋了東山起。", 
      "對局含嚬，聞箏墮淚，圍在愁城裏。", 
      "吾評晉士，不如歸去來子。"
    ], 
    "rhythmic": "念奴嬌"
  }, 
  {
    "author": "劉克莊", 
    "paragraphs": [
      "隆乾間事，兩翁有、手澤遺編曾紀。", 
      "餘掌蘭臺修纂到，景定初開忠邸。", 
      "抔起復麻，奮塗歸筆，嚼碎張巡齒。", 
      "德音猶在，非卿何足語此。", 
      "老來茲事都休，問門前賓客，今朝來幾。", 
      "達汝空函，投伊大甕內，誰曾提起。", 
      "丹汞灰飛，黃粱炊熟，跳出槐宮裏。", 
      "兒童不識，禿翁定是誰子。"
    ], 
    "rhythmic": "念奴嬌"
  }, 
  {
    "author": "劉克莊", 
    "paragraphs": [
      "輪雲世故，千萬態、過眼誰能殫紀。", 
      "只履攜歸消許急，日暮行人問邸。", 
      "麝以臍災，絨爲尾累，焚象都因齒。", 
      "後之覽者，亦將有感於此。", 
      "檢點洛下同盟，蕭疏甚，白髮戴花人幾。", 
      "一覺齁齁，笑僕家越石，聞雞而起。", 
      "顏發俱非，頭皮猶在，勝捉來官裏。", 
      "俗間俚耳，未曾聞這腔子。"
    ], 
    "rhythmic": "念奴嬌"
  }, 
  {
    "author": "劉克莊", 
    "paragraphs": [
      "自填曲子，自歌之、豈是行家官樣。", 
      "眼瞎背駝方引去，羞殺陳搏种放。", 
      "摺起殘編，寄聲太乙，不必煩藜杖。", 
      "陳人束閣，讓他來者居上。", 
      "安樂值幾多錢，且幅巾絛褐，準雲臺象。", 
      "長扇矮壺山南北，忘卻曉隨天仗。", 
      "六逸七賢，五更三老，元不論資望。", 
      "香山誤矣，漁翁何減爲相。"
    ], 
    "rhythmic": "念奴嬌"
  }, 
  {
    "author": "劉克莊", 
    "paragraphs": [
      "小孫盤問翁翁，今朝怎不陳弧矢。", 
      "翁道暮年惟隻眼，不比六根全底。", 
      "常日談玄，餘齡守黑，赤眚從何起。", 
      "鬢須雪白，可堪委頓如此。", 
      "心知病有根苗，短檠吹了，世界朦朧裏。", 
      "縱有金篦能去翳，不敢復囊螢矣。", 
      "但願從今，疾行如鹿，更細書如蟻。", 
      "都無用處，留他教傳麟史。"
    ], 
    "rhythmic": "念奴嬌"
  }, 
  {
    "author": "劉克莊", 
    "paragraphs": [
      "旁人嘲我。", 
      "甚鬢毛都禿，齒牙頻墮。", 
      "不記是、何代何年，盡元祐熙寧，儂常喑麼。", 
      "退下驢兒，今老矣、豈堪推磨。", 
      "要掛冠神武，幾番說了，這回真個。", 
      "親朋紛紛來賀。", 
      "況弟兄對榻，兒女團坐。", 
      "願世世、相守茅檐，便宰相時來，二郎休作。", 
      "白佇烏巾，誰信道、神仙曾過。", 
      "揀人間、有松風處，曲肱高臥。"
    ], 
    "rhythmic": "解連環"
  }, 
  {
    "author": "劉克莊", 
    "paragraphs": [
      "揆餘初度。", 
      "笑汝曹緋綠，乃翁蒼素。", 
      "一甲子、帶水拖泥，今歲謝君恩，放還山去。", 
      "政事堂中，把手版、分明抽付。", 
      "向門前客道，老子出遊，人不知處。", 
      "小車萬花引路。", 
      "又誰能記得，觀裏千樹。", 
      "老冉冉、歡意闌珊，縱桃葉多情，難喚同渡。", 
      "買只船兒，穩載取、筆牀茶具。", 
      "便芸瓜、一生一世，勝侯千戶。"
    ], 
    "rhythmic": "解連環"
  }, 
  {
    "author": "劉克莊", 
    "paragraphs": [
      "懸弧之旦。", 
      "憶爭騎竹馬，各懷金彈。", 
      "恨歲月、去我堂堂，向酒畔愁生，鏡中顏換。", 
      "竈壤丹飛，慢追悔、鄴侯婚宦。", 
      "已發心懺悔，免去猴冠，卸下麟楦。", 
      "依稀僕家鐵漢。", 
      "雖未梢老壽，初節魔難。", 
      "幸聞早、省了柳枝，更送了朝雲，塵念俱斷。", 
      "丈室蕭然，獨病與、樂天相伴。", 
      "但歸依西方，拈起向來一瓣。"
    ], 
    "rhythmic": "解連環"
  }, 
  {
    "author": "劉克莊", 
    "paragraphs": [
      "左弧懸了。", 
      "把柴門閂定，悄無人到。", 
      "慚傀得、一二親朋，□□□□□，溫存枯槁。", 
      "玉軸銀鉤，攛掇我、比磻溪老。", 
      "乏瓊琚可報，惟有聲聲，司馬稱好。", 
      "卷收絨韉錦襖。", 
      "且行拾遺穗，醉藉芳草。", 
      "做一個、物外閒人，省山重擔擎，天大煩惱。", 
      "昔似龍鸞，今踏颯、不驚魚鳥。", 
      "願從茲、享回仙壽，準汾陽考。"
    ], 
    "rhythmic": "解連環"
  }, 
  {
    "author": "劉克莊", 
    "paragraphs": [
      "瀛洲真學士，爲底事、在紅塵。", 
      "爲語觸宮圍，沈香亭裏，瞋謫仙人。", 
      "爲親近君側者，見萬言策子惎劉蕡。", 
      "爲是尚方請劍，漢廷多憚朱雲。", 
      "君言往事勿重陳。", 
      "且斗酒邊身。", 
      "也不會區區，算他甲子，記甚庚寅。", 
      "爾曹譬如朝菌，又安知、老柏與靈椿。", 
      "世上榮華難保，古來名節如新。"
    ], 
    "rhythmic": "木蘭花慢"
  }, 
  {
    "author": "劉克莊", 
    "paragraphs": [
      "病翁將耳順，牙齒落、鬢毛疏。", 
      "也慚愧君恩，放還田舍，免詣公車。", 
      "兒時某丘某水，到如今、老矣可樵漁。", 
      "寶馬華軒無分，蹇驢破帽如初。", 
      "俘名箕斗竟成虛。", 
      "磨折總因渠。", 
      "帝錫餘別號，江湖聱叟，山澤仙臞。", 
      "樽前未宜感慨，事猶須、看歲晏何如。", 
      "衛武耄年作戒，伏生九十傳書。"
    ], 
    "rhythmic": "木蘭花慢"
  }, 
  {
    "author": "劉克莊", 
    "paragraphs": [
      "古人吾不見，君莫是、鄭當時。", 
      "更築就山房，躬耕谷口，名動京師。", 
      "諸公任他袞袞，與杜陵野老共襟期。", 
      "有客至門先喜，得錢沽酒何疑。", 
      "昔年連轡柳邊歸。", 
      "陳跡恍難追。", 
      "況種桃道士，看花君子，回首皆非。", 
      "相逢故人問訊，道劉郎、老去久無詩。", 
      "把作一場春夢，覺來莫要尋思。"
    ], 
    "rhythmic": "木蘭花慢"
  }, 
  {
    "author": "劉克莊", 
    "paragraphs": [
      "水亭凝望久，期不至、擬還差。", 
      "隔翠幌銀屏，新眉初畫，半面猶遮。", 
      "須臾淡煙薄靄，被西風掃不留些。", 
      "失了白衣蒼狗，奪回雪兔金蟆。", 
      "乘雲徑到玉皇家。", 
      "人世鼓三撾。", 
      "試自判此生，更看幾度，小住爲佳。", 
      "何須如鉤似玦，便相將、只有半菱花。", 
      "莫遣素娥知道，和他發也蒼華。"
    ], 
    "rhythmic": "木蘭花慢"
  }, 
  {
    "author": "劉克莊", 
    "paragraphs": [
      "海濱蓑笠叟，駝背曲、鶴形臞。", 
      "定不是凡人，古來賢哲，多隱於漁。", 
      "任公子、龍伯氏，思量來島大上鉤魚。", 
      "又說巨鰲吞餌，牽翻員嶠方壺。", 
      "磻溪老子雪眉須。", 
      "肘後有丹書。", 
      "被西伯載歸，營丘茅土，牧野檀車。", 
      "世間久無是事，問苔磯、癡坐待誰歟。", 
      "只怕先生渴睡，釣竿拂著珊瑚。"
    ], 
    "rhythmic": "木蘭花慢"
  }, 
  {
    "author": "劉克莊", 
    "paragraphs": [
      "郡人元未識，新太守、定何如。", 
      "待說向諸賢，西橋人物，個個清臞。", 
      "相將下車許久，但凝香之樂一些無。", 
      "殘漏幾籌視事，濃油一盞觀書。", 
      "旁人徒見兩輪朱。", 
      "玉色未嘗腴。", 
      "有無窮陰騭，三農衣食，萬衲鍾魚。", 
      "爾儂迎新送舊，似君侯、清約更誰歟。", 
      "欲舉一杯壽酒，卻愁破費兵廚。"
    ], 
    "rhythmic": "木蘭花慢"
  }, 
  {
    "author": "劉克莊", 
    "paragraphs": [
      "新來衰態見，書懶讀，鏡休看。", 
      "笑量窄才慳，卷無警策，杯有留殘。", 
      "思量減些年甲，怎奈何、須與鬢難瞞。", 
      "假使詔催上道，不如敕放還山。", 
      "數年前乞掛衣冠。", 
      "耄矣尚盤桓。", 
      "且行歌拾穗，未應天上，解勝人間。", 
      "仙家更無理會，至今傳、都廁處劉安。", 
      "莫怪是翁矍鑠，止緣老子癡頑。"
    ], 
    "rhythmic": "木蘭花慢"
  }, 
  {
    "author": "劉克莊", 
    "paragraphs": [
      "維摩居士室，晨有鵲、噪檐聲。", 
      "排闥者誰歟，冶容袨服，寶髻珠瓔。", 
      "疑是毗耶城裏，那天魔、變作散花人。", 
      "姑射神仙雪豔，開元妃子春酲。", 
      "鄜延第一次西京。", 
      "姚魏是知名。", 
      "向歐九記中，思公屏上，描畫難成。", 
      "一自朝陵使去，賺洛陽、花鳥望昇平。", 
      "感慨桑榆暮景，抉挑草木微情。"
    ], 
    "rhythmic": "木蘭花慢"
  }, 
  {
    "author": "劉克莊", 
    "paragraphs": [
      "怪新年、倚樓看鏡，清狂渾不如舊。", 
      "暮雲千里傷心處，那更亂蟬疏柳。", 
      "凝望久。", 
      "愴故國，百年陵闕誰回首。", 
      "功名大謬。", 
      "嘆採藥名山，讀書精舍，此計幾時就。", 
      "封侯事，久矣輸人妙手。", 
      "滄洲聊作漁叟。", 
      "高冠長劍渾閒物，世上切身惟酒。", 
      "千載後。", 
      "君試看，拔山扛鼎俱烏有。", 
      "英雄骨朽。", 
      "問顧曲周郎，而今還解，來聽小詞否。"
    ], 
    "rhythmic": "摸魚兒"
  }, 
  {
    "author": "劉克莊", 
    "paragraphs": [
      "甚春來、冷煙淒雨，朝朝遲了芳信。", 
      "驀然作暖晴三日，又覺萬姝嬌困。", 
      "霜點鬢。", 
      "潘令老，年年不帶看花分。", 
      "才情減盡。", 
      "悵玉局飛仙，石湖絕筆，孤負這風韻。", 
      "傾城色，懊惱佳人薄命。", 
      "牆頭岑寂誰問。", 
      "東風日暮無聊賴，吹得胭脂成粉。", 
      "君細認。", 
      "花共酒，古來二事天尤吝。", 
      "年光去迅。", 
      "漫綠葉成陰，青苔滿地，做得異時恨。"
    ], 
    "rhythmic": "摸魚兒"
  }, 
  {
    "author": "劉克莊", 
    "paragraphs": [
      "便披蓑、荷鋤歸去，何須身著宮錦。", 
      "與誰共話桑麻事，朱老阮生尤稔。", 
      "篩樣餅。", 
      "甕樣繭，長鬚赤腳供樵飪。", 
      "清流濁品。", 
      "盡掃去胸中，置諸膜外，對酒莫辭飲。", 
      "華胥夢，怕殺人驚曉枕。", 
      "疏窗惟月來闖。", 
      "一生常被弓旌誤，且告朝家追寢。", 
      "愁個甚。", 
      "君管取，有薇堪採鬆堪蔭。", 
      "茅山再任。", 
      "幸不是謀臣，又非世將，免犯道家禁。"
    ], 
    "rhythmic": "摸魚兒"
  }, 
  {
    "author": "劉克莊", 
    "paragraphs": [
      "抽還手版，受用處、十分輕省。", 
      "便衣翦家機，飯炊躬稼，且免支移系省。", 
      "帝憫龍鍾蠲朝謁，予長假、毋煩申省。", 
      "笑木石虛齋，暮年忺做，端明提省。", 
      "閒冷。", 
      "橐金散盡，書筒來省。", 
      "有小小樓兒，看山待月，絕勝崔公望省。", 
      "兩鶴隨軒，一奴負鍤，此外諸餘從省。", 
      "把一身本末，綠章奏過，泰玄都省。"
    ], 
    "rhythmic": "轉調二郎神・二郎神"
  }, 
  {
    "author": "劉克莊", 
    "paragraphs": [
      "黃粱夢覺，忽跳出、北扉西省。", 
      "今似得何人，老僧退院，秀才下省。", 
      "罷草河西淮南詔，沒一字、諮尚書省。", 
      "已交侶樵漁，免教人道，彌封官省。", 
      "多幸。", 
      "條冰解去，新銜全省。", 
      "笑殺太師光，賜靈壽杖，有詔扶他入省。", 
      "死諡醉侯，生封詩伯，此事不關朝省。", 
      "便茅屋、送老雲邊，也勝倚金華省。"
    ], 
    "rhythmic": "轉調二郎神・二郎神"
  }, 
  {
    "author": "劉克莊", 
    "paragraphs": [
      "一筇兩屨，導從比、在京差省。", 
      "更不草白麻，不批黃敕，稍覺心清力省。", 
      "幸有善和書堪讀，何必然藜芸省。", 
      "且閣起莊騷，專看老易，課程尤省。", 
      "夢境。", 
      "槐陰禁苑，藥翻綸省。", 
      "紙裹裏，有青銅錢三百，送與酒家展省。", 
      "吊李白墳，掛徐君劍，零落端平同省。", 
      "僅留得、老子婆娑，怎不拂衣華省。"
    ], 
    "rhythmic": "轉調二郎神・二郎神"
  }, 
  {
    "author": "劉克莊", 
    "paragraphs": [
      "近來塞上，喜蠟彈、羽書清省。", 
      "更萬竈分屯，百年和糴，慚傀而今半省。", 
      "蒙韃殘兵騎豬遁，永絕生猺侵省。", 
      "做個太平民，戴花身健，催租符省。", 
      "何幸。", 
      "行人來密，僉軍抽省。", 
      "但進有都俞，退無科瑣，不用依時出省。", 
      "子厚南宮，仲舒西掖，又報岑參東省。", 
      "趁此際、納祿懸車，亦爲大司農省。"
    ], 
    "rhythmic": "轉調二郎神・二郎神"
  }, 
  {
    "author": "劉克莊", 
    "paragraphs": [
      "人言官冗，老病底、法當先省。", 
      "況行則蹣跚，立時跛倚，倖免做他兩省。", 
      "客怕逢迎書慵答，得省處、而今姑省。", 
      "笑落盡桃花，僕家夢得，重來郎省。", 
      "涼冷。", 
      "綀衣差薄，蒲葵堪省。", 
      "嘆三紀單棲，二毛純白，情味似潘騎省。", 
      "鬻馬遣姬，惟書與畫，點檢依然難省。", 
      "也不用、畜犬防偷，老去睡眠常省。"
    ], 
    "rhythmic": "轉調二郎神・二郎神"
  }, 
  {
    "author": "劉克莊", 
    "paragraphs": [
      "寒相催。", 
      "暖相催。", 
      "催了開時催謝時。", 
      "丁寧花放遲。", 
      "角聲吹。", 
      "笛聲吹。", 
      "吹了南枝吹北枝。", 
      "明朝成雪飛。"
    ], 
    "rhythmic": "長相思"
  }, 
  {
    "author": "劉克莊", 
    "paragraphs": [
      "朝有時。", 
      "暮有時。", 
      "潮水猶知日兩回。", 
      "人生長別離。", 
      "來有時。", 
      "去有時。", 
      "燕子猶知社後歸。", 
      "君行無定期。"
    ], 
    "rhythmic": "長相思"
  }, 
  {
    "author": "劉克莊", 
    "paragraphs": [
      "風蕭蕭。", 
      "雨蕭蕭。", 
      "相送津亭折柳條。", 
      "春愁不自聊。", 
      "煙迢迢。", 
      "水迢迢。", 
      "準擬江邊駐畫橈。", 
      "舟人頻報潮。"
    ], 
    "rhythmic": "長相思"
  }, 
  {
    "author": "劉克莊", 
    "paragraphs": [
      "煙悽悽。", 
      "草悽悽。", 
      "野火原頭燒斷碑。", 
      "不知名姓誰。", 
      "印累累。", 
      "冢累累。", 
      "千萬人中幾個歸。", 
      "榮華朝露晞。"
    ], 
    "rhythmic": "長相思"
  }, 
  {
    "author": "劉克莊", 
    "paragraphs": [
      "勸一杯。", 
      "復一杯。", 
      "短鍤相隨死便埋。", 
      "英雄安在哉。", 
      "眉不開。", 
      "懷不開。", 
      "幸有江邊舊釣臺。", 
      "拂衣歸去來。"
    ], 
    "rhythmic": "長相思"
  }, 
  {
    "author": "劉克莊", 
    "paragraphs": [
      "曾看洛陽舊譜。", 
      "只許姚黃獨步。", 
      "若比廣陵花。", 
      "太虧他。", 
      "舊日王侯園圃。", 
      "今日荊榛孤兔。", 
      "君莫說中州。", 
      "怕花愁。"
    ], 
    "rhythmic": "昭君怨"
  }, 
  {
    "author": "劉克莊", 
    "paragraphs": [
      "后土宮中標韻。", 
      "天上人間一本。", 
      "道號玉真妃。", 
      "字瓊姬。", 
      "我與花曾半面。", 
      "流落天涯重見。", 
      "莫把玉簫吹。", 
      "怕驚飛。"
    ], 
    "rhythmic": "昭君怨"
  }, 
  {
    "author": "劉克莊", 
    "paragraphs": [
      "一個恰雷州住。", 
      "一個又廉州去。", 
      "名姓在金甌。", 
      "不如休。", 
      "昨日沙堤行馬。", 
      "今日都門飄瓦。", 
      "君莫上長竿。", 
      "下來難。"
    ], 
    "rhythmic": "昭君怨"
  }, 
  {
    "author": "劉克莊", 
    "paragraphs": [
      "繁燈奪霽華。", 
      "戲鼓侵明發。", 
      "物色舊時同，情味中年別。", 
      "淺畫鏡中眉，深拜樓西月。", 
      "人散市聲收，漸入愁時節。"
    ], 
    "rhythmic": "生查子", 
    "tags": [
      "宋詞三百首"
    ]
  }, 
  {
    "author": "劉克莊", 
    "paragraphs": [
      "金甲雕戈，記當日、轅門初立。", 
      "磨盾鼻、一揮千紙，龍蛇猶溼。", 
      "鐵馬曉嘶營壁冷，樓船夜渡風濤急。", 
      "有誰憐、猿臂故將軍，無功級。", 
      "平戎策，從軍什。", 
      "零落盡，慵收拾。", 
      "把茶經香傳，時時溫習。", 
      "生怕客談榆塞事，且教兒詠花間集。", 
      "嘆臣之壯也不如人，今何及。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "老子年來，頗自許、心腸鐵石。", 
      "尚一點、消磨未盡，愛花成癖。", 
      "懊惱每嫌寒勒住，丁寧莫被晴烘坼。", 
      "柰暄風烈日太無情，如何得。", 
      "張畫燭，頻頻惜。", 
      "憑素手，輕輕摘。", 
      "更幾番雨過，彩雲無跡。", 
      "今夕不來花下飲，明朝空向枝頭覓。", 
      "對殘紅滿院杜鵑啼，添愁寂。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "赤日黃埃，夢不到、清溪翠麓。", 
      "空健羨、君家別墅，幾株幽獨。", 
      "骨冷肌清偏要月，天寒日暮尤宜竹。", 
      "想主人、杖履繞千回，山南北。", 
      "寧委澗，嫌金屋。", 
      "寧映水，羞銀燭。", 
      "嘆出羣風韻，背時裝束，競愛東鄰姬傅粉，誰憐空谷人如玉。", 
      "笑林逋、何遜漫爲詩，無人讀。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "滿腹詩書，餘事到、穰苴兵法。", 
      "新受了、烏公書幣，著鞭垂髮。", 
      "黃紙紅旗喧道路，黑風青草空巢穴。", 
      "向幼安、宣子頂頭行，方奇特。", 
      "溪峒事，聽儂說。", 
      "龔遂外，無長策。", 
      "便獻俘非勇，納降非怯。", 
      "帳下健兒休盡銳，草間赤子俱求活。", 
      "到崆峒、快寄凱歌來，寬離別。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "落日登樓，誰管領、倦遊狂客。", 
      "待喚起、滄浪漁父，隔江吹笛。", 
      "看水看山身尚健，憂晴憂雨頭先白。", 
      "對暮雲、不見美人來，遙天碧。", 
      "山中鶴，應相憶。", 
      "沙上鷺，渾相識。", 
      "想石田茅屋，草深三尺。", 
      "空有鬢如潘騎省，斷無面見陶彭澤。", 
      "便倒傾、海水浣衣塵，難湔滌。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "天壤王郎，數人物、方今第一。", 
      "談笑裏、風霆驚座，雲煙生筆。", 
      "落落元龍湖海氣，琅琅董相天人策。", 
      "問如何、十載尚青衫，諸侯客。", 
      "易愛底，些官職。", 
      "難保底，些名節。", 
      "擬閉門投轄，劇談三日。", 
      "疇昔評君天下寶，當爲天下蒼生惜。", 
      "向臨分、慷慨出商聲，摧金石。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "鶴馭來時，長佔定、一年清絕。", 
      "九萬里、纖雲收盡，帝青空闊。", 
      "月露偏爲丹桂地，風霜欲放黃花節。", 
      "聽玉笙、縹緲度緱山，吹初徹。", 
      "曾直把，龍鱗批。", 
      "曾戲取，鯨牙拔。", 
      "向絳河濯足，咸池晞髮。", 
      "俗子底量吾輩事，天仙不在臞儒列。", 
      "世豈無、瑤草與蟠桃，堪攀掇。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "怪雨盲風，留不住、江邊行色。", 
      "煩問訊、冥鴻高士，釣鰲詞客。", 
      "千百年傳吾輩話，二三子系斯文脈。", 
      "聽王郎、一曲玉簫聲，悽金石。", 
      "晞髮處，怡山碧。", 
      "垂釣處，滄溟白。", 
      "笑而今拙宦，他年遺直。", 
      "只願常留相見面，未宜輕屈平生膝。", 
      "有狂談、欲吐且休休，驚鄰壁。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "往日封章，曾聳動、君王顏色。", 
      "今似得、三閭公子，四明狂客。", 
      "古不能箝言者口，天方欲壽中朝脈。", 
      "算人間、豈有病無醫，須針石。", 
      "年冉冉，袍猶碧。", 
      "心耿耿，頭先白。", 
      "笑臣舒迂緩，臣山愚直。", 
      "拂袖歸來羞炙手，望塵拜了難伸膝。", 
      "把富春瀨與首陽山，圖齋壁。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "三黜歸來，飯疏食、渾無慍色。", 
      "中年後、家如旅舍，身如行客。", 
      "軒冕豈非疣贅具，煙霞已是膏盲脈。", 
      "有些兒、隙地更疏泉，堆卷石。", 
      "鄰媼餉，新篘碧。", 
      "溪友賣，鮮鱗白。", 
      "向陳編冷笑，孔明元直。", 
      "俗事不教污兩耳，宴居聊可盤雙膝。", 
      "取當年、行腳一枝筇，懸高壁。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "疇昔臚傳，仗下奏、祥雲五色。", 
      "何況是、西山弟子，鶴山賓客。", 
      "上帝照臨忠義膽，老師付授文章脈。", 
      "問此君、彷佛似何人，徂徠石。", 
      "園官菜，登盤碧。", 
      "田舍米，翻匙白。", 
      "懶投詩見素，寄書杓直。", 
      "德耀不嫌爲隱髻，龜兒已解搖吟膝。", 
      "有誰憐、給札老相如，家徒壁。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "下見西山，料他日、面無慚色。", 
      "君記取、不爲呂黨，亦非秦客。", 
      "有意挽回當世事，無方延得諸賢脈。", 
      "笑海波、渺渺幾時平，空銜石。", 
      "園五畝，紛紅碧。", 
      "家四世，傳清白。", 
      "任天孫笑拙，女嬃嫌直。", 
      "老去何煩援以手，向來不要加諸膝。", 
      "待深山、深處著茅齋，看青壁。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "八十加三，人盡訝、還童返少。", 
      "爭信道、夜舂曉織，總曾經了。", 
      "凜凜共姜當日誓，諄諄孟母平生教。", 
      "到如今、象服擁魚軒，天之報。", 
      "如船藕，如瓜棗。", 
      "斑衣舞，金鍾釂。", 
      "望秋宵一點，老人星照。", 
      "塵世少如娘福壽，上蒼知得兒忠孝。", 
      "待看他、孫子又生孫，添懷抱。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "著破青鞋，渾不憶、踏他龍尾。", 
      "更冷笑、癡人擘劃，二三百歲。", 
      "殤子彭籛誰壽夭，靈均漁父爭醒醉。", 
      "向江天、極目羨禽魚，悠然矣。", 
      "杯中物，姑停止。", 
      "牀頭易，聊拋廢。", 
      "慨事常八九，不如人意。", 
      "白雪調高尤協律，落霞語好終傷綺。", 
      "待煩公、老手一摩挲，文公記。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "昨日梢頭，點點似、玉塵珠礫。", 
      "一夜裏、天公染就，金丹顏色。", 
      "體質翻嫌西子白，濃妝卻笑東鄰赤。", 
      "盡重重、簾幕不能遮，香消息。", 
      "寒日短，霜飛急。", 
      "未搖落，須憐惜。", 
      "且亂簪破帽，旋呼鳴瑟。", 
      "便好移來雲月地，莫教歸去栴檀國。", 
      "怕綵鸞、隱見霎時間，尋無跡。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "禱祝封姨，休把做、揚沙吹礫。", 
      "費西帝、許多薰染，濃香深色。", 
      "滿插銅匜芳氣烈，高張畫燭祥光赤。", 
      "向先生、鼻觀細參來，三千息。", 
      "人老大，年華急。", 
      "花妖豔，天公惜。", 
      "到一枝搖落，千林蕭瑟。", 
      "摘蕊莫教輕糝地，返魂依舊能傾國。", 
      "待彩雲、月下再來時，尋陳跡。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "月露晶英，融結做、秦宮塊礫。", 
      "長殿後、一年芳事，十分秋色。", 
      "織女機邊雲錦爛，天台賦裏晴霞赤。", 
      "恍女仙、空際駕翔鸞，來遊息。", 
      "裝束晚，飄零急。", 
      "今不樂，空追惜。", 
      "欠紅牙按舞，朱弦調瑟。", 
      "豈是時無花鳥使，是他自擇風霜國。", 
      "任落英、狼藉委蒼苔，稀行跡。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "誰把靈丹，點化了、荒園瓦礫。", 
      "奇特處、恰當秋杪，不爭春色。", 
      "因甚素娥脂粉豔，怪他白帝車旗赤。", 
      "嘆暮年、無句比紅兒，芳心息。", 
      "狂飆起，行雲急。", 
      "開與謝，俱堪惜。", 
      "喚妓行按酒，客來操瑟。", 
      "撲鼻微香薰世界，解顏一笑迷人國。", 
      "怕匆匆、歸去廣寒宮，難蹤跡。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "楮葉工夫，辛苦似、鏤冰炊礫。", 
      "君看取、天公巧處，自然形色。", 
      "發彩已非前度綠，眼花休問何時赤。", 
      "又誰能、月下待紅娘，傳音息。", 
      "投轄飲，追歡急。", 
      "持帚掃，癡心惜。", 
      "有壎篪諧律，不宵竽瑟。", 
      "點點散來居士室，叢叢生佔騷人國，便高燒、絳蠟寫烏絲，留真跡。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "糝徑紅裀，莫要放、兒童拋礫。", 
      "知渠是、仙家變幻，佛家空色。", 
      "青女無端工翦綵，紫姑有崇曾迷赤。", 
      "但雙雙、戲蝶繞空枝，飛還息。", 
      "鯨量減，駒陰急。", 
      "芳事過，餘情惜。", 
      "漫新腔窈渺，奏雲和瑟。", 
      "飄蕩隨他紅葉水，蕭條化作青蕪國。", 
      "憶橋邊、池上共攀翻，空留跡。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "梅雨初收，渾不辨、東坡南蕩。", 
      "清旦裏、鼓鐃動地，車輪空巷。", 
      "畫舫稍漸京輦俗，紅旗會踏吳兒浪。", 
      "共葬魚娘子斬蛟翁，窮歡賞。", 
      "麻與麥，俱成長。", 
      "蕉與荔，應來享。", 
      "有累臣澤畔，感時惆悵。", 
      "縱使菖蒲生九節，爭如白髮長千丈。", 
      "但浩然一笑獨醒人，空悲壯。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "說與行雲，且撋就、嫦娥今夕。", 
      "俄變見、金蛇能紫，玉蟾能白。", 
      "九萬里風清黑眚，三千世界純銀色。", 
      "想天寒、桂老已吹香，堪攀摘。", 
      "湘妃遠，誰鳴瑟。", 
      "桓伊去，誰橫笛。", 
      "嘆素光如舊，朱顏非昔。", 
      "老去歡悰無奈減，向來酒量常嫌窄。", 
      "倩何人、天外挽冰輪，應留得。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "天上人間，好時節、無過初夏。", 
      "君記取、瞿曇生後，純陽來也。", 
      "風骨清臞如野鶴，門庭低小才旋馬。", 
      "更旁無紅粉有青奴，堪娛夜。", 
      "鯨口吸，銀瓶瀉。", 
      "蠅頭字，篝燈寫。", 
      "數而今鐵筆，誰如公者。", 
      "便合去開丞相閣，未應牽入耆英社。", 
      "待調羹事了卻歸來，尋前話。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "屈指耆英，誰似得、三朝元老。", 
      "尚留個、管夷吾在，何憂江表。", 
      "世道方佔公出處，裔夷爭問今年貌。", 
      "怎不移、此手整乾坤，長閒了。", 
      "靈壽卻，斑衣繞。", 
      "如瓶李，如瓜棗。", 
      "把禪龕閉定，怕蒲輪到。", 
      "師尚父年渾未艾，中書令考猶爲少。", 
      "看畫盆、歲歲浴曾玄，添懷抱。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "笳鼓春城，處處有、豐年語笑。", 
      "渾忘卻、金蓮前導，青藜下照。", 
      "白雪唱來遍寡和，朱顏老去難重少。", 
      "羨遨頭、四十已專城，真英妙。", 
      "奎文寵，崇儒教。", 
      "田毛喜，寬租詔。", 
      "有舂陵之什，無潮州表。", 
      "怪雨盲風稀發作，華星秋月爭光耀。", 
      "看來年、此夜侍端門，開佳兆。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "奎墨西來，落筆處、親蒙天笑。", 
      "誰信道、郡人生怕，福星移照。", 
      "賓客唱予還和汝，使君安老兼懷少。", 
      "況醉能同樂醒能文，新腔妙。", 
      "無諸國，漸聲教。", 
      "元結輩，宣明詔。", 
      "恍夢中遼鶴，重來華表。", 
      "一盞勘書殊簡徑，萬燈侍輦曾榮耀。", 
      "怪晴檐、乾鵲語查查，公歸兆。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "江左惟公，爭些子、吾其衽發。", 
      "談笑裏、旄頭泛掃，斗杓旋斡。", 
      "投一粒丹元氣轉，下三數著輸棋活。", 
      "把晉朝王謝傳同看，誰優劣。", 
      "飛凱奏，清夔峽。", 
      "蠲和糴，寬畿浙。", 
      "有三千功行，待從頭說。", 
      "玉斝滿斟長壽酒，冰輪探借中秋月。", 
      "更慈幃、喜見鳳將雛，添丹穴。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "見宰官身，出隻手、擎他宇宙。", 
      "籌邊外、招徠名勝，登崇勳舊。", 
      "不下萊公扶景德，又如涑水開元祐。", 
      "盡從渠、幹贄及吾門，歸斯受。", 
      "上林苑，多花柳。", 
      "祁連塞，稀刁斗。", 
      "更紅旗破賊，黃雲棲畝。", 
      "阿母瑤池枝上實，仙人太華峯頭藕。", 
      "瀉銅盤、沆瀣入金卮，爲公壽。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "禮樂衣冠，渾靠定、堂堂國老。", 
      "出雙手、把天裂處，等閒補了。", 
      "謝傅東山心未遂，周郎赤壁功猶小。", 
      "事難於張趙兩元臺，扶炎紹。", 
      "恢鶴禁，迎商皓。", 
      "開兔苑，延枚叟。", 
      "喜奎星來聚，旄頭都掃。", 
      "重譯爭詢裴令貌，御詩也祝汾陽考。", 
      "更何須、遠向海山求，安期棗。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "壓倒羣芳，天賦與、十分穠豔。", 
      "嬌嫩處、有情皆惜，無香何慊。", 
      "恰則才如針粟大，忽然誰把胭脂染。", 
      "放遲開、不肯婿梅花，羞寒儉。", 
      "時易過，春難佔。", 
      "歡事薄，才情欠。", 
      "覺芳心欲訴，冶容微斂。", 
      "四畔人來攀折去，一番雨有離披漸。", 
      "更那堪、幾陣夜來風，吹千點。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "嫌殺雙輪，駕行客、之燕適粵。", 
      "也不喜、船兒無賴，載他江浙。", 
      "蕩子不歸鴛被冷，昭君遠嫁氈車發。", 
      "嘆子規、閒管昔人愁，啼成血。", 
      "渭城柳，爭攀折。", 
      "關山月，空圓缺。", 
      "有琵琶改語，錦書難說。", 
      "若要人生長美滿，除非世上無離別。", 
      "算古今、此恨似連環，何時絕。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "年年歲歲今朝，左弧懸罷渾無事。", 
      "吾衰久矣，我辰安在，老之將至。", 
      "懶寫京書，怕看除目，敗人佳思。", 
      "把東籬掩定，北窗開了，悠然酌、頹然睡。", 
      "客有過門投贄。", 
      "道先生訪華胥氏。", 
      "誰能辛苦，陪他綺語，記他奇字。", 
      "屈指先賢，戴花老監，豈其苗裔。", 
      "待異時約取，寬夫彥國，入耆英會。"
    ], 
    "rhythmic": "水龍吟"
  }, 
  {
    "author": "劉克莊", 
    "paragraphs": [
      "先生放逐方歸，不如前輩抽身早。", 
      "臺郎舊秩，看來俗似，散人新號。", 
      "起舞非狂，行吟非怨，高眠非傲。", 
      "嘆終南捷徑，太行盤谷，用卿法、從吾好。", 
      "閉了草廬長嘯。", 
      "後將軍來時休報。", 
      "牀頭書在，古人出處，今人非笑。", 
      "制個淡詞，呷些薄酒，野花簪帽。", 
      "願雲臺任滿，又還因任，賽汾陽考。"
    ], 
    "rhythmic": "水龍吟"
  }, 
  {
    "author": "劉克莊", 
    "paragraphs": [
      "病翁一榻蕭然，不知世有歡娛事。", 
      "雀羅庭院，載醪客去，催租人至。", 
      "報答秋光，要些酒量，要些詩思。", 
      "奈長鯨罷吸，寒蛩息響，查甌外、惟貪睡。", 
      "窮巷幸無干贄。", 
      "或相過、莫知誰氏。", 
      "柴門草戶，闕人守舍，任伊題字。", 
      "自和山歌，國風之變，離騷之裔。", 
      "待從今向去，年年強健，插花高會。"
    ], 
    "rhythmic": "水龍吟"
  }, 
  {
    "author": "劉克莊", 
    "paragraphs": [
      "平生酷愛淵明，偶然一出歸來早。", 
      "題詩信意，也書甲子，也書年號。", 
      "陶侃孫兒，孟嘉甥子，疑狂疑傲。", 
      "與柴桑樵牧，斜川魚鳥，同盟後、歸於好。", 
      "除了登臨吟嘯。", 
      "事如天、莫相諮報。", 
      "田園閒靜，市朝翻覆，回頭堪笑。", 
      "節序催人，東籬把菊，西風吹帽。", 
      "做先生處士，一生一世，不論資考。"
    ], 
    "rhythmic": "水龍吟"
  }, 
  {
    "author": "劉克莊", 
    "paragraphs": [
      "祁公一度貂蟬，先生三度貂蟬了。", 
      "燔柴升輅，銀蟾燭夜，金烏騰曉。", 
      "喜動龍顏，瑞班虹玉，歸功元老。", 
      "縱擎天力倦，明農心切，先還取、中書考。", 
      "末著留侯難辦，算除非、煩他商皓。", 
      "紫芝產遍，赤松待久，何時高蹈。", 
      "人世無過，魚羹飯美，布衾銘好。", 
      "待角巾東路，蹇驢北阜，伴公遊釣。"
    ], 
    "rhythmic": "水龍吟"
  }, 
  {
    "author": "劉克莊", 
    "paragraphs": [
      "依然這後村翁，阿誰改換新曹號。", 
      "虛名砂礫，旁觀冷笑，何曾明道。", 
      "吟歇後詩，說無生話，熱瞞村獠。", 
      "被兒童盤問，先生因甚，身頑健、年多少。", 
      "不茹園公芝草。", 
      "不曾餐、安期瓜棗。", 
      "要知甲子，陳摶差大，邵雍差小。", 
      "肯學癡人，據鞍求用，染髭藏老。", 
      "待眉毛覆面，看千桃謝，閱三鬆倒。"
    ], 
    "rhythmic": "水龍吟"
  }, 
  {
    "author": "劉克莊", 
    "paragraphs": [
      "兒童不識樗翁。", 
      "挽衣借問年今幾。", 
      "少如彥國，大如君實，披襟高比。", 
      "德業天淵，有些似處，鬚眉而已。", 
      "願老身無事，小車乘興，名園內、行窩裏。", 
      "做取出關周史。", 
      "莫做他、下山園綺。", 
      "從人謗道，是浮丘伯，是庚桑子。", 
      "背傴肩高，幅巾藜杖，敞袍穿履。", 
      "向畫圖上面，十分似個，見端門底。"
    ], 
    "rhythmic": "水龍吟"
  }, 
  {
    "author": "劉克莊", 
    "paragraphs": [
      "即令七十平頭，豈能久作人間客。", 
      "左車牙落，半分臂小，幾莖須白。", 
      "挾種樹書，舉障塵扇，著遊山屐。", 
      "任蛙蟆勝負，魚龍變化，儂方在、華胥國。", 
      "島大功名官職。", 
      "眼中花、須臾無跡。", 
      "小兒破賊，二郎作相，有何奇特。", 
      "同輩蕭疏，且留鐵漢，要摩銅狄。", 
      "向寶釵樓裏，天津橋上，月明橫笛。"
    ], 
    "rhythmic": "水龍吟"
  }, 
  {
    "author": "蔣捷", 
    "paragraphs": [
      "翠鴛雙穗冷。", 
      "鶯聲喚轉，春風芳景。", 
      "花涌□香，此度徐妝偏稱。", 
      "水月仙人院宇，到處有、西湖如鏡。", 
      "煙岫暝。", 
      "纖蔥誤指，蓮峯篁嶺。", 
      "料想小閣初逢，正浪拍紅猊，袖飛金餅。", 
      "樓倚斜暉，暗把佳期重省。", 
      "萬種惺忪笑語，□一點、溫柔情性。", 
      "釵倦整。", 
      "盈盈背燈嬌影。"
    ], 
    "rhythmic": "玉漏遲", 
    "tags": [
      "西湖"
    ]
  }, 
  {
    "author": "蔣捷", 
    "paragraphs": [
      "宛轉憐香，徘徊顧影，臨芳更倚苔身。", 
      "多謝殘英，飛來遠遠隨人。", 
      "回頭卻望晴檐下，等幾番、小摘微薰。", 
      "到而今、獨嫋鞭梢，笑不成春。", 
      "愁吟未了煙林曉，有垂楊夾路，也爲輕嚬。", 
      "今夜山窗，還□□繞梨雲。", 
      "行囊不是吳箋少，問倩誰、去寫花真。", 
      "待歸時，葉底紅肥，細雨如塵。"
    ], 
    "rhythmic": "高陽臺"
  }, 
  {
    "author": "蔣捷", 
    "paragraphs": [
      "玉窗蠅字記春寒，滿茸絲紅處。", 
      "畫翠鴛、雙展金蜩翅。", 
      "未抵我、愁紅膩。", 
      "芳心一點天涯去。", 
      "絮濛濛遮住。", 
      "舊對花、彈阮纖瓊指。", 
      "爲粉靨、空彈淚。"
    ], 
    "rhythmic": "探春令"
  }, 
  {
    "author": "蔣捷", 
    "paragraphs": [
      "黃雲水驛秋笳噎。", 
      "吹人雙鬢如雪。", 
      "愁多無奈處，謾碎把、寒花輕絕。", 
      "紅雲轉入香心裏，夜漸深、人語初歇。", 
      "此際愁更別。", 
      "雁落影、西窗斜月。"
    ], 
    "rhythmic": "秋夜雨"
  }, 
  {
    "author": "蔣捷", 
    "paragraphs": [
      "金衣露溼鶯喉噎。", 
      "春情不解分雪。", 
      "寶箏絃斷盡，但萬縷、閒愁難絕。", 
      "長紅小白誰亭館，過禁菸、彈指芳歇。", 
      "今夜休要別。", 
      "且醉宿、緗桃花月。"
    ], 
    "rhythmic": "秋夜雨"
  }, 
  {
    "author": "蔣捷", 
    "paragraphs": [
      "髹車轉急風如噎。", 
      "冰絲鬆藕新雪。", 
      "有人涼滿袖，怕汗溼、紅梢猶絕。", 
      "三更夢斷敲荷雨，細聽來、疏點還歇。", 
      "茉莉標緻別。", 
      "占斷了、紗廚香月。"
    ], 
    "rhythmic": "秋夜雨"
  }, 
  {
    "author": "蔣捷", 
    "paragraphs": [
      "紅麟不暖瓶笙噎。", 
      "爐灰一片晴雪。", 
      "醉無香嗅醒，但手把、新橙閒絕。", 
      "更深凍損梅花也，聽畫堂、簫鼓方歇。", 
      "想是天氣別。", 
      "豫借與、春風三月。"
    ], 
    "rhythmic": "秋夜雨"
  }, 
  {
    "author": "蔣捷", 
    "paragraphs": [
      "梨邊風緊雪難晴。", 
      "千點照溪明。", 
      "吹絮窗低，唾茸窗小，人隔翠陰行。", 
      "而今白鳥橫飛處，煙樹渺鄉城。", 
      "兩袖春寒，一襟春恨，斜日淡無情。"
    ], 
    "rhythmic": "少年遊"
  }, 
  {
    "author": "蔣捷", 
    "paragraphs": [
      "楓林紅透晚煙青。", 
      "客思滿鷗汀。", 
      "二十年來，無家種竹，猶借竹爲名。", 
      "春風未了秋風到，老去萬緣輕。", 
      "只把平生，閒吟閒詠，譜作棹歌聲。"
    ], 
    "rhythmic": "少年遊"
  }, 
  {
    "author": "蔣捷", 
    "paragraphs": [
      "學唱新腔。", 
      "鞦韆架上，釵股敲雙。", 
      "柳雨花風，翠鬆裙褶，紅膩鞋幫。", 
      "歸來門掩銀釭。", 
      "淡月裏、疏鍾漸撞。", 
      "嬌欲人扶，醉嫌人問，斜倚樓窗。"
    ], 
    "rhythmic": "柳梢青"
  }, 
  {
    "author": "蔣捷", 
    "paragraphs": [
      "人影窗紗。", 
      "是誰來折花。", 
      "折則從他折去，知折去、向誰家。", 
      "檐牙。", 
      "枝最佳。", 
      "折時高折些。", 
      "說與折花人道，須插向、鬢邊斜。"
    ], 
    "rhythmic": "霜天曉角"
  }, 
  {
    "author": "陳德武", 
    "paragraphs": [
      "東南第一名州，西湖自古多佳麗。", 
      "臨堤臺榭，畫船樓閣，遊人歌吹。", 
      "十里荷花，三秋桂子，四山晴翠。", 
      "使百年南渡，一時豪傑，都忘卻、平生志。", 
      "可惜天旋時異。", 
      "藉何人、雪當年恥。", 
      "登臨形勝，感傷今古，發揮英氣。", 
      "力士推山，天吳移水，作農桑地。", 
      "借錢塘潮汐，爲君洗盡，嶽將軍淚。"
    ], 
    "rhythmic": "水龍吟", 
    "tags": [
      "西湖"
    ]
  }, 
  {
    "author": "陳德武", 
    "paragraphs": [
      "山拱羅城四面，柳營橫接江東。", 
      "十年前事影隨風。", 
      "今日宛如春夢。", 
      "天下幾多郵驛，人生到處飄蓬。", 
      "丹霞樓上再相逢。", 
      "橫笛爲君三弄。"
    ], 
    "rhythmic": "西江月"
  }, 
  {
    "author": "陳德武", 
    "paragraphs": [
      "瓏山西峙，浙江東逝，誰餘一箭臨衝。", 
      "鳳舞龍飛，地靈人傑，當年樹此勳庸。", 
      "強弩萬夫雄。", 
      "令馮夷退舍，海若潛鋒。", 
      "擁石成堤，百川約束障西東。", 
      "至今人物蕃豐。", 
      "仰功揚山立，德潤川容。", 
      "樂極西湖，愁多南渡，他都是夢魂空。", 
      "感古恨無窮。", 
      "嘆表忠無觀，古墓誰封。", 
      "棹艤錢塘，濁醪和淚灑秋風。"
    ], 
    "rhythmic": "望海潮", 
    "tags": [
      "西湖"
    ]
  }, 
  {
    "author": "陳德武", 
    "paragraphs": [
      "驛樓歲暮蕭條，小桃何事迎人笑。", 
      "無言如訴，命暌王母，信沈青鳥。", 
      "靨瘦繁霜，脂銷零雨，夢寒清曉。", 
      "自劉郎去後，天台路隔，知孤負、春多少。", 
      "今日玉驄來到。", 
      "喜相逢、菱花孤照。", 
      "清幽誰伴，黃花告謝，芙蓉雲老。", 
      "早趁東風，移根換葉，脫身池沼。", 
      "卜佳期，前度琴心一曲，作相思調。"
    ], 
    "rhythmic": "水龍吟"
  }, 
  {
    "author": "陳德武", 
    "paragraphs": [
      "冬夜如年，客枕無眠，怎到天明。", 
      "待數殘二十五、寒更點，聽餘一百八、曉鐘聲。", 
      "雨卻敲篷，灘頭激纜，總與離人訴不平。", 
      "遍聞得，我浚深恨海，砌起愁城。", 
      "問君何事牽縈。", 
      "想最苦人間是別情。", 
      "念千山萬水，沈魚阻雁，一身兩地，煼燕煎鶯。", 
      "繡枕痕多，錦衾香冷，意有巫山夢不成。", 
      "怎撇下，這兩字相思，萬里虛名。"
    ], 
    "rhythmic": "沁園春"
  }, 
  {
    "author": "陳德武", 
    "paragraphs": [
      "時序去如流矢，人生宛如飛蓬。", 
      "石灣江上又逢冬。", 
      "且喜一場初動。", 
      "但見堪輿杳杳，更連山水重重。", 
      "淒涼雲物雨濛濛。", 
      "惟足睡中歸夢。"
    ], 
    "rhythmic": "西江月"
  }, 
  {
    "author": "陳德武", 
    "paragraphs": [
      "山涯海角，天高地厚，長安舉首何妨。", 
      "萬水朝宗，衆星環極，平生此志無忘。", 
      "亭上一翱翔。", 
      "見煙收霧斂，鳳翥龍驤。", 
      "海色滄涼，金烏拍翅上扶桑。", 
      "遙瞻咫尺清光。", 
      "物無遐不燭，有隱皆彰。", 
      "發蔀心勞，之官路遠，篙師又促歸航。", 
      "不敢久徜徉。", 
      "抱梧桐綺實，葵藿心腸。", 
      "假我雙翰，一朝飛上五雲鄉。"
    ], 
    "rhythmic": "望海潮"
  }, 
  {
    "author": "陳德武", 
    "paragraphs": [
      "自淮陽別後，一回首、又窮年。", 
      "嘆蓬逐旋飈，葉隨流水，星散維垣。", 
      "南來忽聞歸興，豈蒼天、故意要儲賢。", 
      "雲慢凌司馬賦，風偏動季鷹船。", 
      "梅窗夜月見修妍。", 
      "駿轡憶連錢。", 
      "命畫槳溪流，籃輿山郭，囊錦詩篇。", 
      "休辭歲寒遠道，對鬆篁、莫慰寂寥邊。", 
      "塵榻誰爲我下，酒杯惟待君傳。"
    ], 
    "rhythmic": "木蘭花慢"
  }, 
  {
    "author": "陳德武", 
    "paragraphs": [
      "對江雲日暮，又那更、夜如年。", 
      "見霜滿晴空，山銜星斗，月掛城垣。", 
      "知心故人間阻，幾何時、尊酒會多賢。", 
      "冷落巴山夜雨，淒涼剡水寒船。", 
      "孱容羞睹鏡中研。", 
      "遠水與天連。", 
      "怪夢有餘甜，酒無好味，詩不成篇。", 
      "刀圭解生毛羽，向晨風、飛傍彩雲邊。", 
      "報道東君到也，一枝春信先傳。"
    ], 
    "rhythmic": "木蘭花慢"
  }, 
  {
    "author": "陳德武", 
    "paragraphs": [
      "一春看又盡，問何日、是歸年。", 
      "望五嶺重關，九嶷疊翠，滿目藩垣。", 
      "蒼梧幾時艤棹，許論文、高議仰英賢。", 
      "夜立殘花影月，朝盼盡柳陰船。", 
      "天台山水世間研。", 
      "天老赤城連。", 
      "好收拾蘭莊，白雲深處，詠卜居篇。", 
      "重尋舊遊鶯燕，恐無心、待雁夕陽邊。", 
      "聲跡今猶密邇，鸞箋莫厭頻傳。"
    ], 
    "rhythmic": "木蘭花慢"
  }, 
  {
    "author": "陳德武", 
    "paragraphs": [
      "三分春色，十分官事，令人孤負芳菲。", 
      "歌燕簧鶯，語花舞柳，園林好處誰知。", 
      "還憶舊遊時。", 
      "對海棠駐馬，紅藥題詩。", 
      "一別東君，回顧又是隔年期。", 
      "相思遠在天涯。", 
      "鎮海填恨臆，山鎖愁眉。", 
      "杜宇能言，鷓鴣有淚，慢勞蝴蝶于飛。", 
      "景與少年宜。", 
      "把榆分新火，香透羅衣。", 
      "風月常存，雙魚報道早來歸。"
    ], 
    "rhythmic": "望海潮"
  }, 
  {
    "author": "陳德武", 
    "paragraphs": [
      "惜花心事，不由人、蝴蝶夢魂先覺。", 
      "剛納繡鞋行掠鬢，仰見鬥橫林杪。", 
      "昨日深紅，今朝輕白，顏色殊昏曉。", 
      "此中滋味，料他塵世知少。", 
      "問二十四番風，寒梅並絳楝，始終俱好。", 
      "須看未開開又謝，多少落英顛倒。", 
      "彩綴隋園，鹿遊唐苑，哀樂無憑禱。", 
      "此音誰寄，憑闌猶把琴抱。"
    ], 
    "rhythmic": "百字謠・念奴嬌"
  }, 
  {
    "author": "陳德武", 
    "paragraphs": [
      "古今明月，魄生明後，積漸圓還缺。", 
      "秋解傷神春最好，衾枕幾番鋪設。", 
      "十二瑤臺，千金一刻，橫竹休吹徹。", 
      "繡簾高揭，戒他莫把燈爇。", 
      "夜久誰共嬋娟，掩孤幃睡去，此情尤切。", 
      "夢駕綵鸞何處覓，飛上玉樓瓊闕。", 
      "舞按霓裳，歌揚紅豆，高處風光別。", 
      "鳥聲驚覺，衝冠怒豎吾發。"
    ], 
    "rhythmic": "百字謠・念奴嬌"
  }, 
  {
    "author": "陳德武", 
    "paragraphs": [
      "晚臨湘浦，憶鮫人、曾許淚珠綃帕。", 
      "盥掬空明和月待，宮鎖水晶深夜。", 
      "躍壁初圓，浮金不定，敵眼寒光射。", 
      "水心龍鏡，喜來翻不成把。", 
      "最恨對面姮娥，舞霓裳掌上，（缺詞文）"
    ], 
    "rhythmic": "百字謠・念奴嬌"
  }, 
  {
    "author": "陳德武", 
    "paragraphs": [
      "（缺詞文）"
    ], 
    "rhythmic": "百字謠・念奴嬌"
  }, 
  {
    "author": "陳德武", 
    "paragraphs": [
      "南冠一載，西流萬里，離懷孰不傷情。", 
      "富貴邯鄲，雨雲巫峽，回頭一夢空驚。", 
      "誰辱又誰榮。", 
      "問當時道德，今日功名。", 
      "楚水吳山，向來多少送和迎。", 
      "長安古道長亭。", 
      "嘆馬啼不駐，車轍難停。", 
      "薇老首陽，芝深商谷，時遙霧擁雲平。", 
      "此意已羞評。", 
      "但金緘白雪，錦佩青萍。", 
      "採竹崑崙，有時吹作鳳凰鳴。"
    ], 
    "rhythmic": "望海潮"
  }, 
  {
    "author": "陳德武", 
    "paragraphs": [
      "祖觴東館，移舟南渡，江天雲樹離離。", 
      "盤谷漁樵，舞雩風詠，渴心常望雲霓。", 
      "知與故人齊。", 
      "念翼殘猶鎩，足蹶還羈。", 
      "百折江流，峽猿水鳥助孤悽。", 
      "幾回夢繞山西。", 
      "耐疏篷夜雨，驚枕晨雞。", 
      "對無聲詩，哦有聲畫，儀形已見端倪。", 
      "回首暮雲迷。", 
      "又桐飛金井，燕落烏衣。", 
      "有意相思，雙鱗乘羽莫教遲。"
    ], 
    "rhythmic": "望海潮"
  }, 
  {
    "author": "陳德武", 
    "paragraphs": [
      "鳳舞漢陽月麗，龍吟漢水波飛。", 
      "行雲何事駐天涯。", 
      "橫玉危闌四倚。", 
      "問岳陽三度後，看塵世幾番棋。", 
      "鶴羣何處未歸來。", 
      "冷落吳頭楚尾。"
    ], 
    "rhythmic": "西江月"
  }, 
  {
    "author": "陳德武", 
    "paragraphs": [
      "爲問雲間滕六，天工何事依違。", 
      "冬時三白不時爲。", 
      "今日駕言春瑞。", 
      "瘦損窮彭澤柳，禁持殺傅巖梅。", 
      "仁風反掌霽天威。", 
      "都做一江流水。"
    ], 
    "rhythmic": "西江月"
  }, 
  {
    "author": "陳德武", 
    "paragraphs": [
      "疏散履穿東郭，流離馬沒藍關。", 
      "瓜洲誰問臥袁安。", 
      "孤負新年月半。", 
      "鐵甕成銀甕出，金山做玉山看。", 
      "無知兒女不知寒。", 
      "冰箸掌中爭看。"
    ], 
    "rhythmic": "西江月"
  }, 
  {
    "author": "陳德武", 
    "paragraphs": [
      "壓雪江山亦老，迎春草木俱新。", 
      "雪銷春去逐飛輪。", 
      "誰識靜中機運。", 
      "濁濁壩頭泥土，攘攘市上風塵。", 
      "爲何不住往來人。", 
      "都被利名淘盡。"
    ], 
    "rhythmic": "西江月"
  }, 
  {
    "author": "陳德武", 
    "paragraphs": [
      "有信江頭春色，無憑天上浮雲。", 
      "白衣蒼狗又何頻。", 
      "豈是隨風情性。", 
      "法受三千謫路，翻成萬里思親。", 
      "瓜洲中道不逢人。", 
      "誰寄江南春信。"
    ], 
    "rhythmic": "西江月"
  }, 
  {
    "author": "陳德武", 
    "paragraphs": [
      "昨夜城頭望牛鬥。", 
      "金氣橫空作龍吼。", 
      "朝天尺一鶴飛書，尊前奪我龍頭友。", 
      "風流江左後。", 
      "青氈舊物曾堅守。", 
      "念僑居、淮陽九載，閒卻絲綸手。", 
      "花驄欲系無長柳。", 
      "玉箸頻揮翻短袖。", 
      "鳳凰臺近月重圓，紫薇花暖香依舊。", 
      "功名隨分有。", 
      "論交要在知心友。", 
      "唱陽關、一杯別酒，先祝斯文壽。"
    ], 
    "rhythmic": "歸朝歡"
  }, 
  {
    "author": "陳德武", 
    "paragraphs": [
      "陵山載酒，泗河揚柁，尊前折盡將離。", 
      "才試牛刀，俄驚鳧舄，令人去後多思。", 
      "休唱別離詞。", 
      "看玉函星鐵，騎佩銅絲。", 
      "丹鳳鳴陽，碧梧棲爾最高枝。", 
      "等閒展對聲詞。", 
      "對一庭明月，千里邦畿。", 
      "西澗家聲，玉堂人物，夜窗夢果心期。", 
      "才思浩無涯。", 
      "若深航濂洛，峻駕峨眉。", 
      "胸抱相思，銀箏錦字莫教遲。"
    ], 
    "rhythmic": "望海潮"
  }, 
  {
    "author": "陳德武", 
    "paragraphs": [
      "飛雨一番，杜宇數聲，東君又回。", 
      "對花垂粉淚，舟移洛甫，柳眉顰黛，馬走章臺。", 
      "南架海棠，北窗紅藥，都是當年手自裁。", 
      "傷離別，想今朝去也，明日重來。", 
      "軒車且莫相催。", 
      "待細把衷腸訴此懷。", 
      "這畫闌六曲，懶和月倚，朱簾十二，不與風開。", 
      "青杏園林，朱櫻酪酒，爭似和羹雪後梅。", 
      "那時節，好都將心事，分付多才。"
    ], 
    "rhythmic": "沁園春"
  }, 
  {
    "author": "陳德武", 
    "paragraphs": [
      "風送深冬，雪消殘臘，天時人事相催。", 
      "堂北迎萱，水東問柳，阿誰報道春回。", 
      "土牛裝罷，候葭琯、先飛律灰。", 
      "宜春寶字，是處人家，羅綺筵開。", 
      "三年客裏情懷。", 
      "千里親闈，一寸靈臺。", 
      "彩燕金釵，青絲生菜，還思纖手安排。", 
      "韶光是也，可人的、如今再來。", 
      "介他眉壽，但願年年，春酒盈杯。"
    ], 
    "rhythmic": "慶春宮・高陽臺"
  }, 
  {
    "author": "陳德武", 
    "paragraphs": [
      "日色隱花萼，清夜宴華晴。", 
      "梁州新曲初就，錦瑟按銀箏。", 
      "中坐太真妃子，列坐親封秦虢，歌笑盡傾城。", 
      "百斛金尊倒，一醉玉山傾。", 
      "扶上馬，東小玉，右雙成。", 
      "絳紗籠燭高照，宮漏已三更。", 
      "抱得祿兒歸去，酒醒三郎何處，忽聽鼓鼙驚。", 
      "可惜馬嵬恨，不得寄丹青。"
    ], 
    "rhythmic": "水調歌頭"
  }, 
  {
    "author": "陳德武", 
    "paragraphs": [
      "花驄柳外頻嘶，使君底事拼人去。", 
      "圮橋風月，睢陵桃李，幾回良遇。", 
      "我待君來，他催君去，誰留君住。", 
      "想尊空北海，詩成東閣，這都是、歡娛處。", 
      "寶月才圓又缺，況人生、會難離易。", 
      "馭風無計，縮地無術，問天無語。", 
      "枯海爲爐，赭山爲炭，盡燒愁緒。", 
      "把一心天地，一家南北，此身堪寄。"
    ], 
    "rhythmic": "水龍吟"
  }, 
  {
    "author": "陳德武", 
    "paragraphs": [
      "推枕牀羞下。", 
      "臨鸞眉不畫。", 
      "妒深誰復白圭瑕。", 
      "怕怕怕。", 
      "飛燕班姬，昭君延壽，孰知淫雅。", 
      "背倚荼縻架。", 
      "淚滿鮫綃帕。", 
      "白頭吟斷怨琵琶。", 
      "罷罷罷。", 
      "採柏賣珠，牽蘿補屋，順天生化。"
    ], 
    "rhythmic": "醉春風"
  }, 
  {
    "author": "陳德武", 
    "paragraphs": [
      "好是三春景，都在百花軒。", 
      "美人眠不成夢，早已繡簾掀。", 
      "分付海棠睡足，檢點牡丹開未，桃李寂無言。", 
      "葉露聯珠絡，枝月墜金盆。", 
      "樹鈴索，高障檻，補籬藩。", 
      "丁寧鶯燕蜂蝶，上下莫爭翻。", 
      "遙想韶光九十，只恐花飛一片，瘦減玉顏溫。", 
      "不憚銀瓶冷，汲井沃芳根。"
    ], 
    "rhythmic": "水調歌頭"
  }, 
  {
    "author": "陳德武", 
    "paragraphs": [
      "三五嫦娥月，夜色正嬋娟。", 
      "自從竊藥歸去，天上幾千年。", 
      "試問廣寒高處，爲甚缺多圓少，此理孰爲權。", 
      "弦望知天定，離合可人憐。", 
      "典宮錦，歌水調，載樓船。", 
      "謫仙居士何在，月色尚依然。", 
      "遙想人生百歲，三萬六千良夜，能得幾時圓。", 
      "莫遣金盆落，達曙照無眠。"
    ], 
    "rhythmic": "水調歌頭"
  }, 
  {
    "author": "陳德武", 
    "paragraphs": [
      "蓮襯凌波步，筍浴影娥東。", 
      "晚妝脂粉猶膩，雪潔弄春溶。", 
      "卻似玉盤拈指，莫是金環脫腕，寶鏡逐華容。", 
      "好個明珠顆，落在掌窩中。", 
      "可人意，拿不住，握還空。", 
      "騎鯨便欲深取，恐觸臥驪龍。", 
      "奈玉春纖凍也，那壁團圓何處，有影卻無蹤。", 
      "不上廣寒殿，便入水晶宮。"
    ], 
    "rhythmic": "水調歌頭"
  }, 
  {
    "author": "陳德武", 
    "paragraphs": [
      "夢足芙蓉曙，步入牡丹叢。", 
      "試將枝葉枚數，寵紫與嬌紅。", 
      "如訴如歌體態，輕暖輕寒天氣，春色把人烘。", 
      "百斛沈檀味，兩腋麝蘭風。", 
      "春衫透，羅襪沁，暗回中。", 
      "芳心能有多少，一點束千里。", 
      "只恐避絲行露，漫惹狂蜂輕蝶，珍重惜儀容。", 
      "蘭蕙修芳佩，蘋藻薦公宮。"
    ], 
    "rhythmic": "水調歌頭"
  }, 
  {
    "author": "陳德武", 
    "paragraphs": [
      "不語佳人，多才名友，天遣伴吾幽獨。", 
      "令姿潘岳，太素何郎，爭似一叢紅玉。", 
      "誰爲織雲錦裳，天孫巧處，暗空機軸。", 
      "別離間、陡覺春風一度，電光驚目。", 
      "因念著、舊日歡娛，清平歌曲。", 
      "板按玉人橫竹。", 
      "金盆月落，銀燭紗籠，一刻千金難贖。", 
      "微醉欲醒未醒，聲聲喚起，睡何時足。", 
      "待移根、與賦歸來，敢比淵明鬆菊。"
    ], 
    "rhythmic": "惜餘春慢・選冠子"
  }, 
  {
    "author": "陳德武", 
    "paragraphs": [
      "庭院深沈絕俗埃。", 
      "綠苔因雨上層階。", 
      "畫簾低卷燕歸來。", 
      "月似有情中夜入，花何無語向人開。", 
      "謾勞飛夢到天台。"
    ], 
    "rhythmic": "浣溪沙"
  }, 
  {
    "author": "陳德武", 
    "paragraphs": [
      "時序去如流水，功名冷似寒灰。", 
      "儘教江庾賦多才。", 
      "一刻千金難買。", 
      "客裏月圓月缺，尊前花落花開。", 
      "春來何處帶愁來。", 
      "春去此愁還在。"
    ], 
    "rhythmic": "西江月"
  }, 
  {
    "author": "陳德武", 
    "paragraphs": [
      "昨夜狂風今日雨。", 
      "風雨相催，斷送春歸去。", 
      "萬計千方留不住。", 
      "春歸畢竟歸何處。", 
      "好鳥如歌花解舞。", 
      "花鳥無情，也訴離愁苦。", 
      "流水落花芳草渡。", 
      "明年好記歸時落。"
    ], 
    "rhythmic": "蝶戀花"
  }, 
  {
    "author": "陳德武", 
    "paragraphs": [
      "月落桐梢杜宇啼。", 
      "雲埋芳樹鷓鴣飛。", 
      "夜闌分作送春詩。", 
      "山上安山經幾載，口中添口又何時。", 
      "相思一曲訴伊誰。"
    ], 
    "rhythmic": "浣溪沙"
  }, 
  {
    "author": "陳德武", 
    "paragraphs": [
      "自東君別後，對花柳、愈無聊。", 
      "但旅寓年年，夢添夜夜，飯減朝朝。", 
      "應憐此情何似，卻梅天、風雨正瀟瀟。", 
      "奩玉有誰暖眼，帶圍漫自鬆腰。", 
      "深沈庭院好香燒。", 
      "水遠玉人遙。", 
      "念信阻鸞箋，調空綠綺，字滿鮫綃。", 
      "東君也知人意，幾黃昏、天際送蘭橈。", 
      "錦荔堂前載酒，梧桐月下吹簫。"
    ], 
    "rhythmic": "木蘭花慢"
  }, 
  {
    "author": "陳德武", 
    "paragraphs": [
      "娥眉淡佇。", 
      "未約心先許。", 
      "坐待不來來又去。", 
      "直到碧窗深處。", 
      "雨雲偏妒妖嬌。", 
      "幾孤三五良宵。", 
      "要見殘妝新畫，多應暮暮朝朝。"
    ], 
    "rhythmic": "清平樂"
  }, 
  {
    "author": "陳德武", 
    "paragraphs": [
      "天孫自織。", 
      "經緯天南北。", 
      "明月樓臺高百尺。", 
      "玉手昔曾親摘。", 
      "種榆人去何年。", 
      "乘槎偶認張騫。", 
      "報道秋期近也，好將巧思相傳。"
    ], 
    "rhythmic": "清平樂"
  }, 
  {
    "author": "陳德武", 
    "paragraphs": [
      "呼來吸去。", 
      "畢竟爲誰主。", 
      "軟力慢扶花柳舞。", 
      "禁不住顛狂處。", 
      "等閒天易涼炎。", 
      "每教人愛人嫌。", 
      "最是相思病起，呼兒緊下珠簾。"
    ], 
    "rhythmic": "清平樂"
  }, 
  {
    "author": "陳德武", 
    "paragraphs": [
      "絲絲線線。", 
      "惹起雲根燕。", 
      "萬里江山春欲遍。", 
      "多在梨花庭院。", 
      "經旬一見通宵。", 
      "恍如身在藍橋。", 
      "記與巫山神女，不禁暮暮朝朝。"
    ], 
    "rhythmic": "清平樂"
  }, 
  {
    "author": "陳德武", 
    "paragraphs": [
      "隨風情性。", 
      "聚散元無定。", 
      "雨過黃昏收拾盡。", 
      "送出月明花影。", 
      "誰言出岫無心。", 
      "騰騰飛上巫岑。", 
      "夢斷不知何處，玉人鬢上斜簪。"
    ], 
    "rhythmic": "清平樂"
  }, 
  {
    "author": "陳德武", 
    "paragraphs": [
      "嬌聲嬌語。", 
      "卻似深閨女。", 
      "三疊琴心音一縷。", 
      "躲在綠陰深處。", 
      "此音寧與人知。", 
      "此身不與人欺。", 
      "薄暮背將斜月，噤聲飛上高枝。"
    ], 
    "rhythmic": "清平樂"
  }, 
  {
    "author": "陳德武", 
    "paragraphs": [
      "三三兩兩。", 
      "夜夜教人想。", 
      "偷入霜綃斜隙帳。", 
      "直到珊瑚枕上。", 
      "玉人夢繞江南。", 
      "輸他一餉肥甘。", 
      "莫恨我心兒毒，只因你口兒饞。"
    ], 
    "rhythmic": "清平樂"
  }, 
  {
    "author": "陳德武", 
    "paragraphs": [
      "輕姿傅粉。", 
      "學得偷香俊。", 
      "百紫千紅人未問。", 
      "先與芳心折損。", 
      "一生天賦風流。", 
      "不知節去蜂愁。", 
      "堪笑莊周老子，將身夢裏追遊。"
    ], 
    "rhythmic": "清平樂"
  }, 
  {
    "author": "陳德武", 
    "paragraphs": [
      "黃梅雨住。", 
      "青草池塘暮。", 
      "輕許天然樂兩部。", 
      "遙想周郎不顧。", 
      "生憎利口喃喃。", 
      "憑誰井塞泥緘。", 
      "最是玉人枕上，幾回夢斷江南。"
    ], 
    "rhythmic": "清平樂"
  }, 
  {
    "author": "陳德武", 
    "paragraphs": [
      "星星散散。", 
      "繞地無人管。", 
      "一點寒光雖有爛。", 
      "飛不到河西畔。", 
      "畫堂花暗銀釭。", 
      "井闌添個雙雙。", 
      "欲照相思兩字，藉風扶過虛窗。"
    ], 
    "rhythmic": "清平樂"
  }, 
  {
    "author": "陳德武", 
    "paragraphs": [
      "啾啾唧唧。", 
      "夜夜鳴東壁。", 
      "如訴如歌如涕泣。", 
      "亂我離懷似織。", 
      "畫堂簾幕沈深。", 
      "美人睡穩香衾。", 
      "懶婦知眠到曉，爾蟲枉自勞心。"
    ], 
    "rhythmic": "清平樂"
  }, 
  {
    "author": "陳德武", 
    "paragraphs": [
      "陌上輪蹄滿。", 
      "花間蜂蝶亂，畫簾低卷對南山。", 
      "□□□。", 
      "輕暖輕寒，乍晴乍雨，風流雲散。", 
      "羅袖傷春晚。", 
      "紈扇驚秋換。", 
      "誰將白雪污青鬟。", 
      "懶懶懶。", 
      "金星笙歌，茅檐風月，悲歡相伴。"
    ], 
    "rhythmic": "醉春風"
  }, 
  {
    "author": "陳德武", 
    "paragraphs": [
      "好是春光秋色，天工巧處，都上花枝。", 
      "更值雲情雨態，淨沐芳姿。", 
      "醉相扶、霓裳舞困，眠未得、宮錦淋漓。", 
      "有誰知。", 
      "眼空相對，心繫相思。", 
      "相思。", 
      "鮫綃帕上，珠懸紅淚，水洗胭脂。", 
      "寂寞闌干，無言暗憶舊遊時。", 
      "五花驄、載將郎去，雙喜鵲、報道郎歸。", 
      "卜佳期。", 
      "夢迴巫峽，春在瑤池。"
    ], 
    "rhythmic": "玉蝴蝶"
  }, 
  {
    "author": "陳德武", 
    "paragraphs": [
      "濯錦丰姿，新涼臺閣。", 
      "懊悔巫雲太輕薄。", 
      "琵琶未訴衣衫溼，菱花不照胭脂落。", 
      "鳳凰池，鴛鴦殿，重金鑰。", 
      "春色畫船何處泊。", 
      "秋色丹青人難摸。", 
      "可惜風流總閒卻。", 
      "此情不與人知道，知時只恐人撓著。", 
      "碧窗前，銀燈下，陪孤酌。"
    ], 
    "rhythmic": "千秋歲引"
  }, 
  {
    "author": "陳德武", 
    "paragraphs": [
      "金井梧桐飛報，秋期近也，烏鵲成橋。", 
      "爲問雙星何事，長待今宵。", 
      "別今年、新歌暫展，更五鼓、舊恨重搖。", 
      "黯魂銷。", 
      "兩情脈脈，一水迢迢。", 
      "寂寥。", 
      "寄言兒女，縱能多巧笑，奚暇相調。", 
      "暗想離愁，人間天上古來饒。", 
      "但心堅、天長地久，何意在、雨暮雲朝。", 
      "寶香燒。", 
      "無緣駕海，有分吹簫。"
    ], 
    "rhythmic": "玉蝴蝶"
  }, 
  {
    "author": "陳德武", 
    "paragraphs": [
      "值昇平海宇，又春色、與俱還。", 
      "向楊柳樓臺，海棠庭院，紅藥闌干。", 
      "可人好風良月，都收拾入錦囊間。", 
      "心事已超塵外，天公分付人間。", 
      "世途陸海擁波瀾。", 
      "回首夢中看。", 
      "想酒醒羅浮，雲空巫峽，飯熟邯鄲。", 
      "從茲破琴煮鶴，猗闌不用對人彈。", 
      "粗足少遊衣食，何妨司馬江山。"
    ], 
    "rhythmic": "木蘭花慢"
  }, 
  {
    "author": "陳德武", 
    "paragraphs": [
      "問津揚子江頭，滔滔潮汐東流去。", 
      "六朝文物，千年陳跡，幾更烏兔。", 
      "天限東南，水流今古，地分吳楚。", 
      "喜壯遊千里，桑弧蓬矢，功名事、儒生語。", 
      "翹首石頭城北，簇樓臺、遠連芳樹。", 
      "雪銷天氣，澄江如練，碧峯無數。", 
      "銀甕春回，金山鍾曉，夢閒鷗鷺。", 
      "早歸來，盡日風平人靜，孤舟橫渡。"
    ], 
    "rhythmic": "水龍吟"
  }, 
  {
    "author": "陳德武", 
    "paragraphs": [
      "城頭初鼓，天街上、漸漸行人聲悄。", 
      "半窗風月，一枕新涼，睡熟不知天曉。", 
      "最是家山千里，遠勞歸夢，待說離情難覺。", 
      "覺來時，簾外數聲啼鳥。", 
      "誰道。", 
      "爲甚新來消瘦，底事懨懨煩惱。", 
      "不是悲花，非幹病酒，有個離腸難掃。", 
      "悵望江南，天際白雲飛處，念我高堂人老。", 
      "寸草心，朝夕怎寬懷抱。"
    ], 
    "rhythmic": "望遠行"
  }, 
  {
    "author": "陳德武", 
    "paragraphs": [
      "記當年時，離筵上、把梅花折。", 
      "還經盡、江南煙雨，淮陽風雪。", 
      "寒食清明都過了，看看又到端陽節。", 
      "倚闌干、屈指數流光，經年別。", 
      "心一寸、愁腸結。", 
      "千里夢、三更月。", 
      "□曉來寒透，不堪愁絕。", 
      "羞見慈烏啼反哺，厭閒乳燕調新舌。", 
      "睹禽物、愈覺倍傷情，歸心切。"
    ], 
    "rhythmic": "滿江紅"
  }, 
  {
    "author": "陳德武", 
    "paragraphs": [
      "闌葺疏蘆，簾編小葦，好個清幽公館。", 
      "栽槐夾道，種菊盈軒，景物便堪詠玩。", 
      "門外一番雨餘，嫩綠緣枝，淺清清眼。", 
      "悄無人，一枕新涼睡覺，燕泥香暖。", 
      "驀地裏、對景傷懷，思量無限。", 
      "回首故園春遠。", 
      "鬆期竹待，壑誚林嘲，苦被浮名牽絆。", 
      "一種思情最長，萬疊江山，怎生遮斷。", 
      "向北堂見了，忘憂萱草，此心方滿。"
    ], 
    "rhythmic": "惜餘春慢・選冠子"
  }, 
  {
    "author": "陳德武", 
    "paragraphs": [
      "疏簾揭。", 
      "雲端仰見娟娟月。", 
      "娟娟月。", 
      "不應何恨，照人離別。", 
      "閉門獨睡空愁絕。", 
      "姮娥夢裏低低說。", 
      "低低說。", 
      "悲歡離合，陰晴圓缺。"
    ], 
    "rhythmic": "憶秦娥"
  }, 
  {
    "author": "陳德武", 
    "paragraphs": [
      "霧失南樓，雲低東閣。", 
      "枝頭不見南飛鵲。", 
      "姮娥何事太多情，今宵故誤年時約。", 
      "天易陰晴，人多哀樂。", 
      "從來此事難憑度。", 
      "匆匆又是隔年期，且燒銀燭酬高酌。"
    ], 
    "rhythmic": "踏莎行"
  }, 
  {
    "author": "陳德武", 
    "paragraphs": [
      "新酒初香菊半含。", 
      "月也三三。", 
      "日也三三。", 
      "登高已約上嶄巖。", 
      "世事相擔。", 
      "風雨相擔。", 
      "頭上茱萸顛倒簪。", 
      "身在河南。", 
      "心在江南。", 
      "淵明何日解徵驂。", 
      "俯也何慚。", 
      "仰也何慚。"
    ], 
    "rhythmic": "一翦梅"
  }, 
  {
    "author": "陳德武", 
    "paragraphs": [
      "三徑芳根自不羣。", 
      "每於霜後播清芳。", 
      "枝頭蛺蝶如羞見，籬外徵鴻不可聞。", 
      "情脈脈，思紛紛。", 
      "繞窗吟詠理餘薰。", 
      "捲簾人在西風裏，知是新來瘦幾分。"
    ], 
    "rhythmic": "鷓鴣天"
  }, 
  {
    "author": "陳德武", 
    "paragraphs": [
      "聲跡隨風，浪痕如霰。", 
      "藍橋路遠無由見。", 
      "黃昏腸斷倚闌時，看看數盡南飛雁。", 
      "日理絲機，宵拈針線。", 
      "春秋不管鶯和燕。", 
      "欲將心事訴佳期，迴文直上金鑾殿。"
    ], 
    "rhythmic": "踏莎行"
  }, 
  {
    "author": "陳德武", 
    "paragraphs": [
      "梅壓宮妝，柳橫眉黛。", 
      "都將留得春光在。", 
      "弄琴臺上忽相逢，吹簫月下曾相待。", 
      "海燕春歸，江鴻秋邁。", 
      "到頭總是恩和愛。", 
      "佳期約在白雲間，一團和氣春如海。"
    ], 
    "rhythmic": "踏莎行"
  }, 
  {
    "author": "張炎", 
    "paragraphs": [
      "波暖綠粼粼，燕飛來、好是蘇堤才曉。", 
      "魚沒浪痕圓，流紅去、翻笑東風難掃。", 
      "荒橋斷浦，柳陰撐出扁舟小。", 
      "回首池塘青欲遍，絕似夢中芳草。", 
      "和雲流出空山，甚年年淨洗，花香不了。", 
      "新淥乍生時，孤村路、猶憶那回曾到。", 
      "餘情渺渺。", 
      "茂林觴詠如今悄。", 
      "前度劉郎歸去後，溪上碧桃多少。"
    ], 
    "rhythmic": "南浦"
  }, 
  {
    "author": "張炎", 
    "paragraphs": [
      "接葉巢鶯，平波卷絮，斷橋斜日歸船。", 
      "能幾番遊，看花又是明年。", 
      "東風且伴薔薇住，到薔薇、春已堪憐。", 
      "更悽然。", 
      "萬綠西泠，一抹荒煙。", 
      "當年燕子知何處，但苔深韋曲，草暗斜川。", 
      "見說新愁，如今也到鷗邊。", 
      "無心再續笙歌夢，掩重門、淺醉閒眠。", 
      "莫開簾。", 
      "怕見飛花，怕聽啼鵑。"
    ], 
    "rhythmic": "高陽臺", 
    "tags": [
      "宋詞三百首"
    ]
  }, 
  {
    "author": "張炎", 
    "paragraphs": [
      "看方壺擁翠，太極垂光，積雪初晴。", 
      "閶闔開黃道，正綠章封事，飛上層青。", 
      "古臺半壓琪樹，引袖拂寒星。", 
      "見玉冷閒坡，金明邃宇，人住深清。", 
      "幽尋。", 
      "自來去，對華表千年，天籟無聲。", 
      "別有長生路，看花開花落，何處無春。", 
      "露臺深鎖丹氣，隔水喚青禽。", 
      "尚記得歸時，鶴衣散影都是雲。"
    ], 
    "rhythmic": "憶舊遊"
  }, 
  {
    "author": "張炎", 
    "paragraphs": [
      "蕭疏野柳嘶寒馬，蘆花深、還見遊獵。", 
      "山勢北來，甚時曾到，醉魂飛越。", 
      "酸風自咽。", 
      "擁吟鼻、征衣暗裂。", 
      "正悽迷，天涯羈旅，不似灞橋雪。", 
      "誰念而今老，懶賦長楊，倦懷休說。", 
      "空憐斷梗夢依依，歲華輕別。", 
      "待擊歌壺，怕如意、和冰凍折。", 
      "且行行，平沙萬里盡是月。"
    ], 
    "rhythmic": "淒涼犯"
  }, 
  {
    "author": "張炎", 
    "paragraphs": [
      "楊舲萬里，笑當年底事，中分南北。", 
      "須信平生無夢到，卻向而今遊歷。", 
      "老柳官河，斜陽古道，風定波猶直。", 
      "野人驚問，泛槎何處狂客。", 
      "迎面落葉蕭蕭，水流沙共遠，都無行跡。", 
      "衰草悽迷秋更綠，惟有閒鷗獨立。", 
      "浪挾天浮，山邀雲去，銀浦橫空碧。", 
      "扣舷歌斷，海蟾飛上孤白。"
    ], 
    "rhythmic": "壺中天・念奴嬌"
  }, 
  {
    "author": "張炎", 
    "paragraphs": [
      "平沙催曉，野水驚寒，遙岑寸碧煙空。", 
      "萬里冰霜，一夜換卻西風。", 
      "晴梢漸無墜葉，撼秋聲、都是梧桐。", 
      "情正遠，奈吟湘賦楚，近日偏慵。", 
      "客裏依然清事，愛窗深帳暖，戲揀香筒。", 
      "片霎歸程，無奈夢與心同。", 
      "空教故林怨鶴，掩閒門、明月山中。", 
      "春又小，甚梅花、猶自未逢。"
    ], 
    "rhythmic": "聲聲慢"
  }, 
  {
    "author": "張炎", 
    "paragraphs": [
      "候館深燈，遼天斷羽，近日音書疑絕。", 
      "轉眼傷心，慵看剩歌殘闋。", 
      "才忘了、還著思量，待去也、怎禁離別。", 
      "恨只恨、桃葉空江，殷勤不似謝紅葉。", 
      "良宵誰念哽咽。", 
      "對薰爐象尺、閒伴悽切。", 
      "獨立西風，猶憶舊家時節。", 
      "隨款步、花密藏春，聽私語、柳疏嫌月。", 
      "今休問，燕約鶯期，夢遊空趁蝶。"
    ], 
    "rhythmic": "綺羅香"
  }, 
  {
    "author": "張炎", 
    "paragraphs": [
      "波盪蘭觴，鄰分杏酪，晝輝冉冉烘晴。", 
      "罥索飛仙，戲船移景，薄遊也自忺人。", 
      "短橋虛市，聽隔柳、誰家賣餳。", 
      "月題爭系，油壁相連，笑語逢迎。", 
      "池亭小隊秦箏。", 
      "就地圍香，臨水湔裙。", 
      "冶態飄雲，醉妝扶玉，未應閒了芳情。", 
      "旅懷無限，忍不住、低低問春。", 
      "梨花落盡，一點新愁，曾到西泠。"
    ], 
    "rhythmic": "慶春宮・高陽臺"
  }, 
  {
    "author": "張炎", 
    "paragraphs": [
      "鶯柳煙堤。", 
      "記未吟青子，曾比紅兒。", 
      "嫺嬌弄春微透，鬟翠雙垂。", 
      "不道留仙不住，便無夢、吹到南枝。", 
      "相看兩流落，掩面凝羞，怕說當時。", 
      "淒涼歌楚調，嫋餘音不放，一朵雲飛。", 
      "丁香枝上，幾度款語深期。", 
      "拜了花梢淡月，最難忘、弄影牽衣。", 
      "無端動人處，過了黃昏，猶道休歸。"
    ], 
    "rhythmic": "國香"
  }, 
  {
    "author": "劉克莊", 
    "paragraphs": [
      "不須更問旁人，勸君自拂青銅照。", 
      "幅巾短褐，有些野逸，有些村拗。", 
      "兩度呼來，也曾批敕，也曾還詔。", 
      "笑先生此手，今堪何用，苔磯上、堪垂釣。", 
      "白雪新腔高妙。", 
      "把儂家、調疏稱道。", 
      "六韜未試，抑詩未作，如何歸老。", 
      "玉帶金貂，星兒快活，天來煩惱。", 
      "待自箋年甲，繳還官職，換山翁號。"
    ], 
    "rhythmic": "水龍吟"
  }, 
  {
    "author": "劉克莊", 
    "paragraphs": [
      "行藏自決於心，不消謀及門前客。", 
      "平生慕用，著書玄晏，掛冠貞白。", 
      "帝獎孤高，別加九錫，一筇雙屐。", 
      "更賜之車服，胙之茅土，依稀在、槐安國。", 
      "頻領竹宮清職。", 
      "仰飛仙、猶龍無跡。", 
      "與誰同去，挑包徐甲，負轅班特。", 
      "蹉過明師，且尋狎友，杜康儀狄。", 
      "笑謝公曠達，暮年垂淚，聽桓郎笛。"
    ], 
    "rhythmic": "水龍吟"
  }, 
  {
    "author": "劉克莊", 
    "paragraphs": [
      "先生避謗山棲，戒門不納高軒客。", 
      "誰歟來者，吟詩張碧，詼諧侯白。", 
      "禮數由他，謝郎著帽，王郎穿屐。", 
      "且問花隨柳，舉杯邀月，那須預、人家國。", 
      "香案旁邊供職。", 
      "鳥飛空、何曾留跡。", 
      "臞翁鐵漢，兩賢安在，百夫之特。", 
      "但願王師，早俘頡利，早禽長狄。", 
      "便太平無事，賣薪沽酒，騎牛腰笛。"
    ], 
    "rhythmic": "水龍吟"
  }, 
  {
    "author": "劉克莊", 
    "paragraphs": [
      "當年玉立清揚，屋樑落月偏相照。", 
      "而今衰颯，形骸百醜，情懷十拗。", 
      "久已飾巾、尚堪扶杖，聽山東詔。", 
      "盡後車載汝，營丘封汝，何必在、磻溪釣。", 
      "晚悟儋書玄妙。", 
      "懶從他、鍾離傳道。", 
      "不論資望推排，也做五更三老。", 
      "宋玉多悲，唐衢喜哭，好閒煩惱。", 
      "問天公，撲斷散人二字，賜龜蒙號。"
    ], 
    "rhythmic": "水龍吟"
  }, 
  {
    "author": "劉克莊", 
    "paragraphs": [
      "此翁飽閱人間，三生似是劉賓客。", 
      "若論輩行，早陪韓柳，晚交元白。", 
      "老矣安能，爲人取履，與人爭屐。", 
      "嘆酒泉郡遠，醉鄉路絕，今何處、堪開國。", 
      "解去冰銜華職。", 
      "遍空山、難尋行跡。", 
      "道旁喘月，田間臥草，也勝郊特。", 
      "宰相□□，周公留召，婁公容狄。", 
      "喜時平身健，三行社飲，一聲樵笛。"
    ], 
    "rhythmic": "水龍吟"
  }, 
  {
    "author": "劉克莊", 
    "paragraphs": [
      "病夫鬢禿顏蒼，不堪持向清溪照。", 
      "一生枘鑿，壯夫瞋懦，通人嫌拗。", 
      "讓當行家，勒浯西頌，草淮南詔。", 
      "幸脫離沮洳，浮游江海，悠然逝、毋吞釣。", 
      "宴坐蒲團觀妙。", 
      "怪癡兒、舂糧求道。", 
      "古人尚齒，迎他商皓，拜他龐老。", 
      "鳩杖蒲輪，把身束縛，替人愁惱。", 
      "煞爲僧不了，下梢猶要，紫衣師號。"
    ], 
    "rhythmic": "水龍吟"
  }, 
  {
    "author": "劉克莊", 
    "paragraphs": [
      "鬳齋不是凡人，海山仙聖知來處。", 
      "清英融結，佩瑤臺月，飲金莖露。", 
      "翰墨流行，禁中有本，御前停箸。", 
      "向弘文館裏，薰風殿上，親屬和、微涼句。", 
      "已被昭陽人妒。", 
      "更那堪、鼎成龍去。", 
      "曾傳寶苑，曾將玉杵，付長生兔。", 
      "地覆天翻，河清海淺，朱顏常駐。", 
      "算給扶朝者，臨雍拜者，下梢須做。"
    ], 
    "rhythmic": "水龍吟"
  }, 
  {
    "author": "劉克莊", 
    "paragraphs": [
      "此翁幸自偏盲，那堪右目生微翳。", 
      "羽流禳謝，緇郎懺悔，天乎無罪。", 
      "客曰不然，也因口腹，也因瞻視。", 
      "汝夜披黃卷，日餐丹荔，貽伊戚、將誰懟。", 
      "長智都緣更事。", 
      "盡今生、十分珍衛。", 
      "暮年怕殺，汗青蠹簡，擘紅高會。", 
      "也莫貪他，君謨舊譜，子云奇字。", 
      "特邀張司業，看花題竹，韓家園內。"
    ], 
    "rhythmic": "水龍吟"
  }, 
  {
    "author": "劉克莊", 
    "paragraphs": [
      "鬆桂各參天。", 
      "石橋下，新種一池蓮。", 
      "似仙子御風，來從姑射，地靈獻寶，產向藍田。", 
      "曾入先生虛白屋，不喜傅朱鉛。", 
      "記茂叔溪頭，深衣聽講，遠公社裏，素衲安禪。", 
      "山間。", 
      "多紅鶴，端相久，驀地飛去蹁躚。", 
      "但蝶戲鷺翹，有時偷近旁邊。", 
      "對月中乍可，伴娥孤另，牆頭誰肯，窺玉三年。", 
      "俗客濃妝，安知國豔天然。"
    ], 
    "rhythmic": "風流子"
  }, 
  {
    "author": "劉克莊", 
    "paragraphs": [
      "涼月如冰，素濤翻雪，人世依約三更。", 
      "扁舟乘興，莫計水雲程。", 
      "忽到一洲奇絕，花無數、多不知名。", 
      "渾疑是，芙蓉城裏，又似牡丹坪。", 
      "蓬萊，應不遠，天風海浪，滿目悽清。", 
      "更一聲鐵笛，石裂龍驚。", 
      "回顧塵寰侷促，揮袂去、散發騎鯨。", 
      "蘧蘧覺，元來是夢，鍾動野雞鳴。"
    ], 
    "rhythmic": "滿庭芳"
  }, 
  {
    "author": "劉克莊", 
    "paragraphs": [
      "吾少多奇節。", 
      "頗揶揄、玉關定遠，壺頭新息。", 
      "一劍防身行萬里，選甚南溟北極。", 
      "看塞雁、銜來秋色。", 
      "不但槊棋誇妙手，管城君、亦自無勍敵。", 
      "終賈輩，恐難匹。", 
      "酒腸詩膽新來窄。", 
      "向西風、登高望遠，亂山斜日。", 
      "安得良弓並快馬，聊與諸公角力。", 
      "漫醉把、欄干頻拍。", 
      "莫恨寒蟾離海晚，待與君、秉燭遊今夕。", 
      "歡易買，健難得。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "北望神州路。", 
      "試平章、這場公事，怎生分付。", 
      "記得太行山百萬，曾入宗爺駕馭。", 
      "今把作、握蛇騎虎。", 
      "君去京東豪傑喜，想投戈、下拜真吾父。", 
      "談笑裏，定齊魯。", 
      "兩河蕭瑟惟狐兔。", 
      "問當年、祖生去後，有人來否。", 
      "多少新亭揮淚客，誰夢中原塊土。", 
      "算事業、須由人做。", 
      "應笑書生心膽怯，向車中、閉置如新婦。", 
      "空目送，塞鴻去。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "盡說番和漢。", 
      "這琵琶、依稀似曲，驀然絃斷。", 
      "作麼一年來一度，欺得南人技短。", 
      "嘆幾處、城危如卵。", 
      "元凱後身居玉帳，報胡兒、休作尋常看。", 
      "布嚴令，運奇算。", 
      "開門決鬥雌雄判。", 
      "笑中宵、奚車氈屋，獸驚禽散。", 
      "個個巍冠橫塵柄，誰了君王此段。", 
      "也莫靠、長江能限。", 
      "不論周郎並幼度，便仲尼、復起嗟微管。", 
      "馳露布，築京觀。"
    ], 
    "rhythmic": "賀新郎", 
    "tags": [
      "長江"
    ]
  }, 
  {
    "author": "劉克莊", 
    "paragraphs": [
      "宣引東華去。", 
      "似當年、文皇親擢，馬周徒步。", 
      "殿上風霜生白簡，下殿扁舟已具。", 
      "怎不與、官家留住。", 
      "古有一言腰相印，誰教他、滿篋嬰鱗疏。", 
      "還笏退，不回顧。", 
      "新來邊報猶飛羽。", 
      "問諸公、可無長策，少寬明主。", 
      "攀檻朱雲頭雪白，流落如今底處。", 
      "但一片、丹心如故。", 
      "賴有越臺堪眺望，那中原、莫已平安否。", 
      "風色惡，海天暮。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "驛騎聯翩至。", 
      "道臺家、籌邊方急，酒行姑止。", 
      "作麼攜將琴鶴去，不管州人墮淚。", 
      "富與貴、平生無味。", 
      "可但紅塵難著腳，便山林、未有安身地。", 
      "搔白髮，兀相對。", 
      "前身小范疑公是。", 
      "憶當年、天章閣上，建明尤偉。", 
      "慶曆諸賢方得路，便不容他老子。", 
      "須著放、延州城裏。", 
      "一句殷勤牢記取，在朝廷、最好圖西事。", 
      "何必向，玉關外。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "飛詔從天下。", 
      "道中朝、名流欲盡，君王思賈。", 
      "時事祗今堪痛哭，未可徐徐俟駕。", 
      "好著手、扶將宗社。", 
      "多少法筵龍象衆，聽靈山、屬付些兒話。", 
      "千百世，要傳寫。", 
      "子方行矣乘驄馬。", 
      "又送他、江南太史，去遊氈廈。", 
      "老我伴身惟有影，倚遍風軒月榭。", 
      "悵玉手、何時重把。", 
      "君向柳邊花底問，看貞元、朝士誰存者。", 
      "桃滿觀，幾開謝。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "南國秋容晚。", 
      "曉寒輕、菊花臺榭，拒霜池館。", 
      "試向壺山堂上望，萬頃黃雲刈遍。", 
      "總吃著、君侯方寸。", 
      "不要漢廷誇擊斷，要史家、編入循良傳。", 
      "春腳到，福星見。", 
      "家家香火人人願。", 
      "要還他、慶元狨座，建炎蟬冕。", 
      "穩奉安輿迎兩國，誰謂山遙水遠。", 
      "福壽比、河沙難算。", 
      "來歲而今黃花節，早驂鸞、入侍瑤池宴。", 
      "風浩蕩，海清淺。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "深院榴花吐。", 
      "畫簾開、綀衣紈扇，午風清暑。", 
      "兒女紛紛誇結束，新樣釵符艾虎。", 
      "早已有、遊人觀渡。", 
      "老大逢場慵作戲，任陌頭、年少爭旗鼓。", 
      "溪雨急，浪花舞。", 
      "靈均標緻高如許。", 
      "憶生平、既紉蘭佩，更懷椒糈。", 
      "誰信騷魂千載後，波底垂涎角黍。", 
      "又說是、蛟饞龍怒。", 
      "把似而今醒到了，料當年、醉死差無苦。", 
      "聊一笑，吊千古。"
    ], 
    "rhythmic": "賀新郎", 
    "tags": [
      "宋詞三百首"
    ]
  }, 
  {
    "author": "劉克莊", 
    "paragraphs": [
      "湛湛長空黑。", 
      "更那堪、斜風細雨，亂愁如織。", 
      "老眼平生空四海，賴有高樓百尺。", 
      "看浩蕩、千崖秋色。", 
      "白髮書生神州淚，盡淒涼、不向牛山滴。", 
      "追往事，去無跡。", 
      "少年自負凌雲筆。", 
      "到而今、春華落盡，滿懷蕭瑟。", 
      "常恨世人新意少，愛說南朝狂客。", 
      "把破帽、年年拈出。", 
      "若對黃花孤負酒，怕黃花、也笑人岑寂。", 
      "鴻北去，日西匿。"
    ], 
    "rhythmic": "賀新郎", 
    "tags": [
      "宋詞三百首"
    ]
  }, 
  {
    "author": "劉克莊", 
    "paragraphs": [
      "絕頂規危榭。", 
      "跨高寒、鳥飛不過，雲生其下。", 
      "斤斸無聲人按堵，翕曶青紅變化。", 
      "覽城郭、山川如畫。", 
      "閣老鳳樓修造手，笑談間、突出凌雲廈。", 
      "臺上景，買無價。", 
      "唾壺麈尾登臨暇。", 
      "似當年、滁陽太守，歐陽公也。", 
      "傾倒贛江供硯滴，判斷雪天月夜。", 
      "更喚取、鄒枚司馬。", 
      "銅雀凌歊歌舞散，訪殘磚、斷甓無存者。", 
      "餘翰墨，被風雅。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "動地東風起。", 
      "畫橋西、繞溪桑柘，漫山桃李。", 
      "寂寂牆陰蒼苔徑，猶印前回屐齒。", 
      "驚歲月、飆馳雲駛。", 
      "太息攀翻長亭樹，是先生、手種今如此。", 
      "君不樂，欲何俟。", 
      "傍人錯會淵明意。", 
      "笑斯翁、皇皇汲汲，登山臨水。", 
      "佳處徑呼籃輿去，彷佛柴桑慄裏。", 
      "從我者、門生兒子。", 
      "嘗試平章先賢傳，屈原醒、不似劉伶醉。", 
      "拼酩酊，臥花底。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "鵲報千林喜。", 
      "還猛省、謝家池館，早寒天氣。", 
      "要與瑤姬敘離索，草草杯盤藉地。", 
      "悵減盡、何郎才思。", 
      "不願玉堂並金屋，願年年、歲歲花間醉。", 
      "餐秀色，挹高致。", 
      "西園飛蓋東山妓。", 
      "問何如、半山雪裏，孤山煙外。", 
      "管甚夜深風露冷，人與長瓶共睡。", 
      "任翠羽、枝頭多事。", 
      "老子平生無他過，爲梅花、受取風流罪。", 
      "簪白髮，莫教墜。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "溪上收殘雨。", 
      "倚畫欄、薄綿乍脫，日陰亭午。", 
      "鬧市不知春色處，散在荒園廢墅。", 
      "漸小白、長紅無數。", 
      "客子雖非河陽令，也隨緣、暫作鶯花主。", 
      "那可負，甕中醑。", 
      "碧雲四合千巖暮。", 
      "恨匆匆、餘方有事，子姑歸去。", 
      "趁取羣芳未搖落，暇日提魚就煮。", 
      "嘆激電、光陰如許。", 
      "回首明年何處在，問桃花、尚記劉郎否。", 
      "公莫笑，醉中語。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "曾與瑤姬約。", 
      "恍相逢、翠裳搖曳，珠韝聯絡。", 
      "風露青冥非人世，攬結玉龍驂鶴。", 
      "愛萬朵、千條纖弱。", 
      "禱祝花神憐惜取，問開時、晴雨須斟酌。", 
      "枝上雪，莫消卻。", 
      "惱人匹似中狂藥。", 
      "憑危欄、燭光交映，樂聲遙作。", 
      "身上春衫香薰透，看到參橫月落。", 
      "算茉莉、猶低一著。", 
      "坐有緱山王郎子，倚玉簫、度曲難爲酢。", 
      "君不飲，鑄成錯。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "想赴瑤池約。", 
      "向東風、名姬駿馬，翠韉金絡。", 
      "太液池邊鵠羣下，又似南樓呼鶴。", 
      "畫不就、穠纖嬌弱。", 
      "羅帕封香來天上，瀉銅盤、沆瀣供清酌。", 
      "春去也，被留卻。", 
      "芳魂再返應無藥。", 
      "似詩詠、綠衣黃裏，感傷而作。", 
      "愛惜尚嫌蜂採去，何況流鶯蹴落。", 
      "且放下、珠簾遮著。", 
      "除卻江南黃九外，有何人、敢與花酬酢。", 
      "君認取，莫教錯。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "淺把宮黃約。", 
      "細端相、普陀煙裏，金身珠絡。", 
      "萼綠華輕羅襪小，飛下祥雲仙鶴。", 
      "朵朵賽、蜂腰纖弱。", 
      "已被色香撩病思，盡鵝兒、酒美無多酌。", 
      "看不足，怕殘卻。", 
      "人間難得傷春藥。", 
      "更枝頭、流鶯呼起，少年狂作。", 
      "留取姚家花相伴，羞與萬紅同落。", 
      "未肯讓、蠟梅先著。", 
      "樂府今無黃絹手，問斯人、清唱何人酢。", 
      "休草草，認題錯。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "一夢揚州事。", 
      "畫堂深、金瓶萬朵，元戎高會。", 
      "座上祥雲層層起，不減洛中姚魏。", 
      "嘆別後、關山迢遞。", 
      "國色天香何處在，想東風、猶憶狂書記。", 
      "驚歲月，一彈指。", 
      "數枝清曉煩馳騎。", 
      "向小窗、依稀重見，蕪城妖麗。", 
      "料得花憐儂消瘦，儂亦憐花憔悴。", 
      "漫悵望、竹西歌吹。", 
      "老矣應無騎鶴日，但春衫、點點當時淚。", 
      "那更有，舊情味。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "草草池亭宴。", 
      "又何須、珠韝絡臂，琵琶遮面。", 
      "賓主一時詞翰手，倏忽龍蛇滿案。", 
      "傳寫處、塵飛鶯囀。", 
      "但得時平魚稻熟，這腐儒、不用青精飯。", 
      "陰霧掃，霽華見。", 
      "使君償了豐年願。", 
      "便從今、也無敲撲，也無廚傳。", 
      "試拂籠紗看壁記，幾個標名渠觀。", 
      "想九牧、聞風爭羨。", 
      "此老飽知民疾苦，早歸來、載筆薰風殿。", 
      "詩有諷，賦無勸。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "夢斷鈞天宴。", 
      "怪人間、曲吹別調，局翻新面。", 
      "不是先生喑啞了，怕殺烏臺舊案。", 
      "但掩耳、蟬嘶禽囀。", 
      "老去把茅依地主，有瓦盆盛酒荷包飯。", 
      "停造請、免朝見。", 
      "少狂誤發功名願。", 
      "苦貪他、生前死後，美官佳傳。", 
      "白髮歸來還自笑，管轄希夷古觀。", 
      "看一道、冰銜堪羨。", 
      "妃子將軍瞋未已，問匡山、何似金鑾殿。", 
      "休更待，杜鵑勸。"
    ], 
    "rhythmic": "賀新郎", 
    "tags": [
      "廬山"
    ]
  }, 
  {
    "author": "劉克莊", 
    "paragraphs": [
      "風露驅炎毒。", 
      "記仙翁、飄然謫墮，吹笙騎鵠。", 
      "歷歷漢初秦季事，山下瓜猶未熟。", 
      "過眼見、羣雄分鹿。", 
      "想得拂衣遊汗漫，試回頭、劉項俱蠻觸。", 
      "斫鯨膾，脯麟肉。", 
      "越人好事因成俗。", 
      "擁遨頭、如雲士女，山南山北。", 
      "問訊先生無恙否，齊魯干戈滿目。", 
      "且遊戲、扶胥黃木。", 
      "不是世無瓜樣棗，便有來、肯飽癡兒腹。", 
      "聊舉酒，笑相屬。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "此腹元空洞。", 
      "少年時、諸公過矣，上天吹送。", 
      "老大被他禁害殺，身與浮名孰重。", 
      "這鼓笛、休休拈弄。", 
      "彩筆擲還殘錦去，願今生、來世無妖夢。", 
      "且飯犢，莫吞鳳。", 
      "新來喑啞如翁仲。", 
      "羨王郎、驂鸞縹緲，玉簫吹動。", 
      "應笑夔州村裏女，灸面生愁進奉。", 
      "要絕代、傾城安用。", 
      "今古何人知此理，有吾家、酒德先生頌。", 
      "三萬卷，漫充棟。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "主判茅君洞。", 
      "有檐間、查查喜鵲，曉來傳送。", 
      "幾度黃符披戴了，此度君恩越重。", 
      "被賀監、天隨調弄。", 
      "做取散人千百歲，笑渠儂、一霎邯鄲夢。", 
      "歌而過，鳳兮鳳。", 
      "灌園織屨希陳仲。", 
      "問先生、加齊卿相，可無心動。", 
      "除卻醴泉中太乙，揀個名山自奉。", 
      "那捷徑、輸他藏用。", 
      "有耳不曾聞黜陟，免教人、貶駁徂徠頌。", 
      "服蘭佩，結茅棟。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "謫下神清洞。", 
      "更遭他、揶揄黠鬼，路旁遮送。", 
      "薄命書生雞肋爾，卻笑尊拳忒重。", 
      "破故紙、誰教翻弄。", 
      "一枕茅檐春睡美，便周公、大聖何須夢。", 
      "門前客，任題鳳。", 
      "卜鄰羊仲並求仲。", 
      "願春來、西疇雨足，土膏犁動。", 
      "白髮巡官佔歲稔，不問京房翼奉。", 
      "槔與甕、從今無用。", 
      "醉與老農同擊壤，莫隨人、投獻嘉禾頌。", 
      "在陋巷，勝華棟。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "妾出於微賤。", 
      "小年時、朱弦彈絕，玉笙吹遍。", 
      "粗識國風關雎亂，羞學流鶯百囀。", 
      "總不涉、閨情春怨。", 
      "誰向西鄰公子說，要珠鞍、迎入梨花院。", 
      "身未動，意先懶。", 
      "主家十二樓連苑。", 
      "那人人、靚妝按曲，繡簾初卷。", 
      "道是華堂簫管唱，笑殺雞坊拍袞。", 
      "回首望、侯門天遠。", 
      "我有平生離鸞操，頗哀而不慍微而婉。", 
      "聊一奏，更三嘆。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "鬢雪今千縷。", 
      "更休休、癡心呆望，故人明主。", 
      "晚學瞿聃無所得，不解飛昇滅度。", 
      "似曉鼓、鼕鼕撾五。", 
      "散盡朝來湯餅客，且烹雞、要飯茅容母。", 
      "怕回首，太行路。", 
      "麟臺學士微雲句。", 
      "便樽前、周郎復出，審音無誤。", 
      "安得春鶯雪兒輩，輕拍紅牙按舞。", 
      "也莫笑、儂家蠻語。", 
      "老去山歌尤協律，又何須、手筆如燕許。", 
      "援琴操，促箏柱。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "放逐身藍縷。", 
      "被門前、羣鷗戲狎，見推盟主。", 
      "若把士師三黜比，老子多他兩度。", 
      "袖手看、名場呼五。", 
      "不會車邊望塵拜，免他年、青史羞潘母。", 
      "句曲洞，是歸路。", 
      "平生怕道蕭蕭句。", 
      "況新來、冠敧弁側，醉人多誤。", 
      "管甚是非並禮法，頓足低昂起舞。", 
      "任百鳥、喧啾春語。", 
      "欲託朱弦寫悲壯，這琴心、脈脈誰堪許。", 
      "君按拍，我調柱。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "國脈微如縷。", 
      "問長纓、何時入手，縛將戎主。", 
      "未必人間無好漢，誰與寬些尺度。", 
      "試看取、當年韓五。", 
      "豈有谷城公付授，也不幹、曾遇驪山母。", 
      "談笑起，兩河路。", 
      "少時棋柝曾聯句。", 
      "嘆而今、登樓攬鏡，事機頻誤。", 
      "聞說北風吹面急，邊上衝梯屢舞。", 
      "君莫道、投鞭虛語。", 
      "自古一賢能制難，有金湯、便可無張許。", 
      "快投筆，莫題柱。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "萬字如針縷。", 
      "憶王郎、丹墀大對，氣爲文主。", 
      "貴近旁觀俱失色，仰止如天聖度。", 
      "笑杜牧、成名居五。", 
      "晚面清光猶苦諫，似封人、懇切言君母。", 
      "謫塵世，錯行路。", 
      "當時宜和薰風句。", 
      "又那知、青雲一跌，被才名誤。", 
      "輸與靈和殿前柳，柔軟隨風學舞。", 
      "怪兩鳥、新來停語。", 
      "不是先生高索價，問何時、宰相先生許。", 
      "舉杯祝，莫傾柱。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "身畔無絲縷。", 
      "但從前、綀裳練帨，做他家主。", 
      "甲子一週加二紀，兔走烏飛幾度。", 
      "賽孔子、如來三五。", 
      "鶴髮蕭蕭無可截，要一杯、留客慚陶母。", 
      "門外草，欲迷路。", 
      "朗吟白雪陽春句。", 
      "待夫君、驪駒不至，鵲聲還誤。", 
      "老去聊攀萊子例，倒著斑衣戲舞。", 
      "記田舍、火爐頭語。", 
      "肘後黃金腰下印，有高堂、未敢將身許。", 
      "且扇枕，莫倚柱。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "輦路東風裏。", 
      "試回頭、金閨昨夢，侵尋三紀。", 
      "歲晚巋然靈光殿，僕與君侯而已。", 
      "漫過眼、幾番桃李。", 
      "珠履金釵常滿座，問誰人、得似張公子。", 
      "馳驥騄，佩龜紫。", 
      "宿雲收盡檐聲止。", 
      "玳筵開、高臺風月，後堂羅綺。", 
      "恰近洛人修禊節，莫惜飛觴臨水。", 
      "怕則怕、追鋒徵起。", 
      "此老一生江海客，願風雲、際會從今始。", 
      "寧鬱郁，久居此。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "老去光陰駛。", 
      "向西風、疏林變纈，殘霞成綺。", 
      "尚喜暮年腰腳健，不礙登山臨水。", 
      "算自古、英遊能幾。", 
      "客與桓公俱臭腐，獨流傳、吹帽狂生爾。", 
      "後來者，亦猶此。", 
      "籃輿伊軋柴桑裏。", 
      "問黃花、沒些消息，空籬而已。", 
      "賴有一般芙蓉月，偏照先生懷裏。", 
      "且覓個、欄干同倚。", 
      "檢點樽前誰見在，憶平生、共插茱萸底。", 
      "歡未足，飲姑止。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "憶昔俱年少。", 
      "向斯晨、登高懷古，賦詩舒嘯。", 
      "追數樽前插花客，人物並皆佳妙。", 
      "禁幾度、西風殘照。", 
      "元子寄奴曾富貴，到而今、一一消磨了。", 
      "君不樂，後人笑。", 
      "山南山北添華表。", 
      "嘆歸來、謝池草合，黃臺瓜少。", 
      "老去愛持齊物論，誰管彭殤壽夭。", 
      "待細說、教天知道。", 
      "不羨兩蘇並二宋，願弟兄、歲歲同吹帽。", 
      "杯到手，莫辭釂。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "何必遊嵩少。", 
      "屋邊山、松風浩蕩，虎龍吟嘯。", 
      "舊效楚人悲秋作，晚愛陶詩高妙。", 
      "發如此、臨流羞照。", 
      "屈指向來夸毗子，被西風、一筆都勾了。", 
      "曾不滿，達人笑。", 
      "當年玉振於江表。", 
      "悵而今、老身空在，歡娛全少。", 
      "假使真如彭祖壽，蒙叟猶嗤渠夭。", 
      "偶落筆、不經人道。", 
      "歲晚連牀談至曉，勝岡頭、出沒看烏帽。", 
      "君舉白，我頻釂。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "人老難重少。", 
      "強追陪、李侯痛飲，劉郎清嘯。", 
      "報答秋光無一字，虛說君房語妙。", 
      "且匣起、青銅休照。", 
      "賴有多情籬下菊，待西風、不肯先開了。", 
      "留晚節，發孤笑。", 
      "孔璋客紹衡依表。", 
      "有誰憐、戴花翁病，插萸人少。", 
      "生不逢場閒則劇，年似龔生猶夭。", 
      "吃緊處、無人曾道。", 
      "到得扶他迂叟出，算貂蟬、未抵深衣帽。", 
      "街酒賤，更沽釂。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "猶記臣之少。", 
      "興狂時、過陳遵飲，對孫登嘯。", 
      "歲晚登臨多感慨，但覺齊山詩妙。", 
      "任蓉月、柳風吹照。", 
      "金印不來丹飛去，擬神仙、富貴都差了。", 
      "空鑄錯，與人笑。", 
      "九年前拜懸車表。", 
      "試回看、柴桑菊老，玄都花少。", 
      "周也曾言殤子壽，佛以白頭爲夭。", 
      "末後句、巖頭曾道。", 
      "頭似禿鶖巾裹懶，最不宜蟬冕宜僧帽。", 
      "杯中物，直須釂。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "行樂尤宜少。", 
      "憶坡公、洞簫聽罷，劃然長嘯。", 
      "四海共知霜鬢滿，莫問近來何妙。", 
      "也不記、金蓮曾照。", 
      "老沒太官糕酒分，把茱萸、便準登高了。", 
      "齊得喪，等嘻笑。", 
      "集無韓子潮州表。", 
      "數當時、南遷者衆，北歸人少。", 
      "赤壁玉堂均一夢，此豈蠻煙能夭。", 
      "與同叔、俱嘗知道。", 
      "誰向進賢冠底說，畫出來、不似眉山帽。", 
      "秋菊盞，獻公釂。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "鵬賦年猶少。", 
      "晚飄蓬、夜郎秋浦，漁歌猿嘯。", 
      "駿馬名姬俱散去，參透南華微妙。", 
      "斂萬丈、光芒回照。", 
      "妃子將軍瞋個甚，老先生、拂袖金閨了。", 
      "供玉齒，粲然笑。", 
      "解驂賴有汾陽老。", 
      "嘆今人、布衣交薄，綈袍情少。", 
      "黃祖斗筲何足算，鸚鵡才高命夭。", 
      "與賀監、其歸同道。", 
      "脫下錦袍與呆底，謫仙人、白佇烏紗帽。", 
      "邀素月，入杯釂。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "低局從頭錯。", 
      "解危機、除非喚取，國棋來著。", 
      "不信胡兒能膽大，南岸安他陣腳。", 
      "談笑裏、烏巢空幕。", 
      "西起岷峨東海岱，有捷旗、露布無宵柝。", 
      "莘渭後，到秋壑。", 
      "淮田犁遍吳田荻。", 
      "問臺家、山河宇宙，是誰擎託。", 
      "自覺懷中殘錦盡，采色彰施技薄。", 
      "視柳雅、韓碑瞠若。", 
      "稽首魯公黃髮頌，世何人、堪繼奚斯作。", 
      "楚狂語，莫刪卻。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "宿雨輕飄灑。", 
      "少年時、追歡記節，同人於野。", 
      "老去登臨無腳力，徙倚屋東籬榭。", 
      "但極目、海山如畫。", 
      "千古惟傳吹帽漢，大將軍、野馬塵埃也。", 
      "須彩筆，爲陶寫。", 
      "鶴歸舊裏空悲吒。", 
      "嘆原頭、累累高冢，洛英凋謝。", 
      "留得香山病居士，卻入漁翁保社。", 
      "悵誰伴、先生情話。", 
      "樽有葡萄簪有菊，西涼州、不似東籬下。", 
      "休喚醒，利名者。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "拂袖歸來也。", 
      "懶追陪、竹林嵇阮，蘭亭王謝。", 
      "誰與此翁相暖熱，賴有平生伯雅。", 
      "且放意、高吟閒話。", 
      "山鳥山花皆上客，又何須、勝似公榮者。", 
      "胸磊塊，總澆下。", 
      "盤龍癡絕求鵝炙。", 
      "這先生、黃齏甕熟，味珍無價。", 
      "酒頌一篇差要妙，莊列諸書土苴。", 
      "任禮法、中人嘲罵。", 
      "君特未知其趣耳，若還知、火急來投社。", 
      "共秉燭，惜今夜。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "過眼光陰駛。", 
      "憶垂髫、留連節物，逢場遊戲。", 
      "初試綀衣弄紈扇，鬥採菖蒲澗裏。", 
      "今發白、顏蒼如此。", 
      "艾子蕭郎方用事，怪先生、苦死紉蘭芷。", 
      "君不樂，欲何俟。", 
      "頭標奪得羣兒喜。", 
      "向溪邊、旁觀助噪，嘆吾衰矣。", 
      "欲建鼓旗無氣力，喚起龍泉改委。", 
      "但酒戶、加封而已。", 
      "晚覺醉鄉差快活，那獨醒、公子真呆底。", 
      "聊洗淨，笛箏耳。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "家有仙禽二。", 
      "早追隨、先生杖屨，互鄉童子。", 
      "旦旦池邊三薰沐，夜夜山中警睡。", 
      "且伴我、人間遊戲。", 
      "此老生平哀大陸，到末梢、始憶華亭唳。", 
      "評往事，敗佳思。", 
      "古云鶴算誰能紀。", 
      "嘆歸來、山川如故，人民非是。", 
      "但願主君高飛去，莫愛乘軒祿位。", 
      "更賽過、令威千歲。", 
      "假使焦山真羽化，待華陽貞逸銘方瘞。", 
      "我拍手，渠展翅。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "上林全樹，曾借君棲宿。", 
      "朝過瑤臺暮羣玉。", 
      "忽翩然、脫下宮錦袍來，□□□，卻向齊州受籙。", 
      "等閒揮醉筆，咳唾千篇，長與詩家竊膏馥。", 
      "身是酒星文星，剛被詩人，□喚做、禁中頗牧。", 
      "便散發、騎鯨去何妨，從我者誰歟，安期徐福。"
    ], 
    "rhythmic": "洞仙歌"
  }, 
  {
    "author": "劉克莊", 
    "paragraphs": [
      "眇難攬鏡，跛尤難穿履。", 
      "賴有胡公菊潭水。", 
      "信醫言、斷了重碧輕紅，禁害殺，不遣高吟大醉。", 
      "古來稀七十，添許多年，贏得箋天致君事。", 
      "莫問客去門前，金盡牀頭，留寶扇、御詩珍祕。", 
      "疇昔慕、乖崖老尚書，到晚節依稀，有些兒似。"
    ], 
    "rhythmic": "洞仙歌"
  }, 
  {
    "author": "劉克莊", 
    "paragraphs": [
      "物微生處遠，往還來、非但稻粱求。", 
      "似愛長安日，怕陰山雪，善自爲謀。", 
      "個裏幸無鳴鏑，隨意佔沙洲。", 
      "歸興何妨待，風景和柔。", 
      "昔到衡陽回去，今隨陽避地，遍海南頭。", 
      "與西川流寓，彼此各淹留。", 
      "未得雲中消息，登望鄉臺了又登樓。", 
      "江天闊，幾行草字，字字含愁。"
    ], 
    "rhythmic": "八聲甘州"
  }, 
  {
    "author": "劉克莊", 
    "paragraphs": [
      "拙者平生，不曾乞得天孫巧。", 
      "那回忝扈屬車來，豈是齊卿小。", 
      "此膝不曾屈了。", 
      "更休文、腰難運掉。", 
      "前賢樣子，表聖宜休，申公告老。", 
      "涼簟安眠，絕勝儤直鈴聲攪。", 
      "集中大半是詩詞，幸沒潮州表。", 
      "月夕花朝詠嘯。", 
      "嘆人間、愁多樂少。", 
      "蓬萊有路，辦個船兒，逆風也到。"
    ], 
    "rhythmic": "燭影搖紅"
  }, 
  {
    "author": "劉克莊", 
    "paragraphs": [
      "雨悽迷，風料峭。", 
      "情緒被花惱。", 
      "白白紅紅，滿地無人掃。", 
      "可堪解佩盟寒，墜樓命薄，更杜宇、枝頭閒煼。", 
      "綠陰繞。", 
      "青帝結束匆匆，轉眼朱明了。", 
      "怕與春辭，茗艼玉山倒。", 
      "後期覺做明年，春年年好，卻不道、明年人老。"
    ], 
    "rhythmic": "祝英臺近"
  }, 
  {
    "author": "劉克莊", 
    "paragraphs": [
      "南嶽後，累任作祠官。", 
      "試說與君看。", 
      "仙都玉局才交卸，新銜又管華州山。", 
      "怪先生，吟膽壯，飲腸寬。", 
      "去歲擁、旌旗稱太守。", 
      "今歲帶、笭箵稱漫叟。", 
      "慵入鬧，慣投閒。", 
      "有時拂袖尋种放，有時攜枕就陳摶。", 
      "任旁人，嘲潦倒，笑癡頑。"
    ], 
    "rhythmic": "最高樓", 
    "tags": [
      "衡山"
    ]
  }, 
  {
    "author": "劉克莊", 
    "paragraphs": [
      "周郎後，直數到清真。", 
      "君莫是前身。", 
      "八音相應諧韶樂，一聲未了落樑塵。", 
      "笑而今，輕郢客，重巴人。", 
      "只少個、綠珠橫玉笛。", 
      "更少個、雪兒彈錦瑟。", 
      "欺賀晏，壓黃秦。", 
      "可憐樵唱並菱曲，不逢御手與龍巾。", 
      "且醉眠，篷底月，甕間春。"
    ], 
    "rhythmic": "最高樓"
  }, 
  {
    "author": "劉克莊", 
    "paragraphs": [
      "吾衰矣，百事且隨緣。", 
      "隻字不箋天。", 
      "幾曾三宿爲歸計，更巴一歲是希年。", 
      "記兒時，聞祖父，說隆乾。", 
      "我不與、少年爭遇合。", 
      "你莫共、老僧爭戒臘。", 
      "靴皺面，帨垂肩。", 
      "錦袍奪去饒之問，虎皮撤起付伊川。", 
      "剩空身，無長物，可飛仙。"
    ], 
    "rhythmic": "最高樓"
  }, 
  {
    "author": "劉克莊", 
    "paragraphs": [
      "吾衰矣，不慕勒燕然。", 
      "不愛畫凌煙。", 
      "此生慚愧支離叟，何功消受水衡錢。", 
      "錯教人，占卦氣，算流年。", 
      "漫摘取、野花簪一朵。", 
      "更揀取、小詞填一個。", 
      "晞素髮、暖丹田。", 
      "羅浮杖勝如旌節，華陽巾不減貂蟬。", 
      "這先生，非散聖，即臞仙。"
    ], 
    "rhythmic": "最高樓"
  }, 
  {
    "author": "劉克莊", 
    "paragraphs": [
      "辛亥後，六請掛衣冠。", 
      "甲子始休官。", 
      "白駒恰則來空谷，青牛早已出函關。", 
      "笑狂生，還笏易，上竿難。", 
      "也莫愛、宮中請內相。", 
      "也莫愛、堂中呼六丈。", 
      "但禱祝，要癡頑。", 
      "懶揮玉斧重修月，不扶鐵柺會登山。", 
      "免飛昇，長快活，戲人間。"
    ], 
    "rhythmic": "最高樓"
  }, 
  {
    "author": "劉克莊", 
    "paragraphs": [
      "臣少也，豪舉泛星槎。", 
      "飄逸吐天葩。", 
      "穆陵誤獎推儒宿，龍泉曾喚做行家。", 
      "今耄矣，文跌宕，字麻茶。", 
      "同隊者、多爲公與相。", 
      "廣坐裏、都無兄與丈。", 
      "生有限，望猶奢。", 
      "補還瞎子重開卷，放教跛子出看花。", 
      "地行仙，疑是汝，不爭些。"
    ], 
    "rhythmic": "最高樓"
  }, 
  {
    "author": "劉克莊", 
    "paragraphs": [
      "金閨彥，荷蕢過山前。", 
      "把釣坐溪邊。", 
      "呼來每得天顏笑，放歸猶作地行仙。", 
      "儘教人，瞋避俗，謗逃禪。", 
      "且緘了、淳夫三味口。", 
      "更袖了、坡公三制手。", 
      "寧殿後，不爭先。", 
      "小於衛武二十歲，大於絳老兩三年。", 
      "這高名，並上壽，幾人全。"
    ], 
    "rhythmic": "最高樓"
  }, 
  {
    "author": "劉克莊", 
    "paragraphs": [
      "橐泉夢斷夜初長。", 
      "別館淒涼。", 
      "細思二十年前事，嘆人琴、已矣俱亡。", 
      "改盡潘郎鬢髮，消殘荀令衣香。", 
      "多年布被冷如霜。", 
      "到處同牀。", 
      "簫聲一去無消息，但回首、天海茫茫。", 
      "舊日風煙草樹，而今總斷人腸。"
    ], 
    "rhythmic": "風入松"
  }, 
  {
    "author": "劉克莊", 
    "paragraphs": [
      "歸鞍尚欲小徘徊。", 
      "逆境難排。", 
      "人言酒是消憂物，奈病餘、孤負金罍。", 
      "蕭瑟搗衣時候，淒涼鼓缶情懷。", 
      "遠林搖落晚風哀。", 
      "野店猶開。", 
      "多情惟是燈前影，伴此翁、同去同來。", 
      "逆旅主人相問，今回老似前回。"
    ], 
    "rhythmic": "風入松"
  }, 
  {
    "author": "劉克莊", 
    "paragraphs": [
      "殘更難睚抵年長。", 
      "曉月淒涼。", 
      "芙蓉院落深深閉，嘆芳卿、今在今亡。", 
      "絕筆無求凰曲，癡心有返魂香。", 
      "起來休鑷鬢邊霜。", 
      "半被堆牀。", 
      "定歸兜率蓬萊去，奈人間、無路茫茫。", 
      "緣斷漫三彈指，憂來欲九迴腸。"
    ], 
    "rhythmic": "風入松"
  }, 
  {
    "author": "劉克莊", 
    "paragraphs": [
      "攀翻宰樹暫徘徊。", 
      "草草安排。", 
      "昔人徒步陳雞絮，愧公家、僕馬觥罍。", 
      "華表舊愁滿目，黃粱殘夢傷懷。", 
      "欲將莊列等歡哀。", 
      "對卷慵開。", 
      "憑高指點虛無路，問何年、遼鶴歸來。", 
      "宿酒得風漸解，小輿待月同回。"
    ], 
    "rhythmic": "風入松"
  }, 
  {
    "author": "劉克莊", 
    "paragraphs": [
      "玉笛鈿車當日事，東塗西抹都曾。", 
      "等閒曲子壓和凝。", 
      "縱遊非草草，已醉強惺惺。", 
      "今向三家村送老，身如罷講吳僧。", 
      "高樓百尺不須登。", 
      "半爐燒葉火，一盞勘書燈。"
    ], 
    "rhythmic": "臨江仙"
  }, 
  {
    "author": "劉克莊", 
    "paragraphs": [
      "落魄長官江海客，少豪萬里尋春。", 
      "而今樵悴向溪濱。", 
      "斷無觴詠興，惟有簿書塵。", 
      "手插海棠三百本，等閒妝點芳辰。", 
      "他年絳雪映紅雲。", 
      "丁寧風與月，記取種花人。"
    ], 
    "rhythmic": "臨江仙"
  }, 
  {
    "author": "劉克莊", 
    "paragraphs": [
      "去歲越王臺上飲，席間二客如龍。", 
      "憑高弔古壯懷同。", 
      "馬嘶千嶂暮，樂奏半天中。", 
      "今歲三家村市裏，故人各自西東。", 
      "菊花時節酒樽空。", 
      "可憐雙雪鬢，禁得幾秋風。"
    ], 
    "rhythmic": "臨江仙"
  }, 
  {
    "author": "劉克莊", 
    "paragraphs": [
      "不見仙湖能幾日，塵沙變盡形容。", 
      "夜來月冷露華濃。", 
      "都忘茅屋下，但記畫船中。", 
      "兩岸綠陰猶未合，更須補竹添鬆。", 
      "最憐幾樹木芙蓉。", 
      "手栽才數尺，別後爲誰紅。"
    ], 
    "rhythmic": "臨江仙"
  }, 
  {
    "author": "劉克莊", 
    "paragraphs": [
      "去歲詣公車。", 
      "天語勤渠。", 
      "絳紗玉斧照寒儒。", 
      "恰似昔人曾夢到，帝所清都。", 
      "骨相太清臞。", 
      "謫墮須臾。", 
      "今年黃敕換稱呼。", 
      "只爲此翁霜鬢禿，老不中書。"
    ], 
    "rhythmic": "浪淘沙"
  }, 
  {
    "author": "劉克莊", 
    "paragraphs": [
      "早歲類寒蛩。", 
      "晚節遭逢。", 
      "曾開黃卷侍重瞳。", 
      "歸去青藜光照窗，階藥翻紅。", 
      "出晝頗匆匆。", 
      "主眷猶濃。", 
      "除官全似紫陽翁。", 
      "換個新銜頭面改，又似包公。"
    ], 
    "rhythmic": "浪淘沙"
  }, 
  {
    "author": "劉克莊", 
    "paragraphs": [
      "紙帳素屏遮。", 
      "全似僧家。", 
      "無端霜月闖窗紗。", 
      "喚起玉關征戍夢，幾疊寒笳。", 
      "歲晚客天涯。", 
      "短髮蒼華。", 
      "今年衰似去年些。", 
      "詩酒新來俱倚閣，孤負梅花。"
    ], 
    "rhythmic": "浪淘沙"
  }, 
  {
    "author": "劉克莊", 
    "paragraphs": [
      "疊嶂碧周遮。", 
      "遊子思家。", 
      "掩藏白髮賴烏紗。", 
      "落日倚樓千萬恨，社鼓城笳。", 
      "老去淡生涯。", 
      "虛擲年華。", 
      "臘茶盂子太清些。", 
      "待得癡兒公事畢，謝了梅花。"
    ], 
    "rhythmic": "浪淘沙"
  }, 
  {
    "author": "劉克莊", 
    "paragraphs": [
      "目力已茫茫。", 
      "縫菊爲囊。", 
      "論衡何必帳中藏。", 
      "卻愛素馨清鼻觀，採伴禪牀。", 
      "風露送新涼。", 
      "山麝開房。", 
      "旋吹銀燭閉華堂。", 
      "無奈紗廚遮不住，一地聞香。"
    ], 
    "rhythmic": "浪淘沙"
  }, 
  {
    "author": "劉克莊", 
    "paragraphs": [
      "元規端委，得似幼輿丘壑。", 
      "人言此輩宜高閣。", 
      "幾載種天隨菊，採龐公藥。", 
      "龍尾道、難安汗腳。", 
      "浮榮菌蕣，選甚庶官從橐。", 
      "對牀句、子真佳作。", 
      "安用羨伊結駟，嘆儂羅雀。", 
      "呼便了、沽來共酌。"
    ], 
    "rhythmic": "鳳凰閣"
  }, 
  {
    "author": "劉克莊", 
    "paragraphs": [
      "樵柯爛，丹竈熟，一跳出紅塵。", 
      "鬥紫一雙龍奮贄，帝青九萬里爲程。", 
      "赤腳踏層雲。", 
      "鞭鸞上，騎麟下，彷佛睹崑崙。", 
      "灑馬鬃泉蘇赤地，翻蟾滴水漲滄溟。", 
      "笑殺懵仙人。"
    ], 
    "rhythmic": "法駕導引"
  }, 
  {
    "author": "劉克莊", 
    "paragraphs": [
      "陌上行人怪府公。", 
      "還是詩窮。", 
      "還是文窮。", 
      "下車上馬太匆匆。", 
      "來是春風。", 
      "去是秋風。", 
      "階銜免得帶兵農。", 
      "嬉到昏鍾。", 
      "睡到齋鍾。", 
      "不消提嶽與知宮。", 
      "喚作山翁。", 
      "喚作溪翁。"
    ], 
    "rhythmic": "一翦梅"
  }, 
  {
    "author": "劉克莊", 
    "paragraphs": [
      "束縕宵行十里強。", 
      "挑得詩囊。", 
      "拋了衣囊。", 
      "天寒路滑馬蹄僵。", 
      "元是王郎。", 
      "來送劉郎。", 
      "酒酣耳熱說文章。", 
      "驚倒鄰牆。", 
      "推倒胡牀。", 
      "旁觀拍手笑疏狂。", 
      "疏又何妨。", 
      "狂又何妨。"
    ], 
    "rhythmic": "一翦梅"
  }, 
  {
    "author": "劉克莊", 
    "paragraphs": [
      "日月跳丸，光陰脫兔。", 
      "登臨不用深懷古。", 
      "向來吹帽插花人，盡隨殘照西風去。", 
      "老矣征衫，飄然客路。", 
      "炊煙三兩人家住。", 
      "欲攜斗酒答秋光，山深無覓黃花處。"
    ], 
    "rhythmic": "踏莎行"
  }, 
  {
    "author": "劉克莊", 
    "paragraphs": [
      "驅鵲營橋，呼蟾出海，朝朝暮暮遙相望。", 
      "誰知風雨此時來，銀河便有些波浪。", 
      "玉兔迷離，金雞嘲晰，二星無語空惆悵。", 
      "元來上界也多魔，天孫長怨牽牛曠。"
    ], 
    "rhythmic": "踏莎行"
  }, 
  {
    "author": "劉克莊", 
    "paragraphs": [
      "年年躍馬長安市。", 
      "客舍似家家似寄。", 
      "青錢換酒日無何，紅燭呼廬宵不寐。", 
      "易挑錦婦機中字。", 
      "難得玉人心下事。", 
      "男兒西北有神州，莫滴水西橋畔淚。"
    ], 
    "rhythmic": "玉樓春", 
    "tags": [
      "宋詞三百首"
    ]
  }, 
  {
    "author": "劉克莊", 
    "paragraphs": [
      "金風淅淅，銀河淡淡，長少羣賢畢會。", 
      "平生心事麴生知，怪此夕、惺惺相對。", 
      "玄花生眼，新霜點鬢，不肯遮藏老態。", 
      "人間何處有仙方，擘劃得、二三百歲。"
    ], 
    "rhythmic": "鵲橋仙"
  }, 
  {
    "author": "劉克莊", 
    "paragraphs": [
      "御屏錄了，冰銜換了，酷似香山居士。", 
      "草堂丹竈莫留他，且領取、忠州刺史。", 
      "移來芳樹，摘來珍果，壓盡來禽青李。", 
      "三千年一薦金盤，又不是、玄都栽底。"
    ], 
    "rhythmic": "鵲橋仙"
  }, 
  {
    "author": "劉克莊", 
    "paragraphs": [
      "閣中芸冷，觀中桃謝，誰問貞元朝士。", 
      "吾宗一句好書紳，但記取、毋污青史。", 
      "不交平勃，不遊田竇，也不朋他牛李。", 
      "平章此去似何人，似洛社、戴花舞底。"
    ], 
    "rhythmic": "鵲橋仙"
  }, 
  {
    "author": "劉克莊", 
    "paragraphs": [
      "出通明殿，入耆英社，誰似侍郎洪福。", 
      "掌中元自有三珠，更檢校、諸孫夜讀。", 
      "管他萊相，管他鶴相，留我本來面目。", 
      "希夷一枕未曾醒，笑人世，幾回翻局。"
    ], 
    "rhythmic": "鵲橋仙"
  }, 
  {
    "author": "劉克莊", 
    "paragraphs": [
      "俱登瀛館，俱還洛社，各自健如黃犢。", 
      "不消外監與留臺，也不要、嵩山崇福。", 
      "我如原父，君如貢父，且把漢書重讀。", 
      "韓公當局等閒過，又看到、溫公當局。"
    ], 
    "rhythmic": "鵲橋仙"
  }, 
  {
    "author": "劉克莊", 
    "paragraphs": [
      "去年無麥，今年多稼，盡是君侯心地。", 
      "向來寺寺總拘樁，今有不拘樁底寺。", 
      "省倉展日，米場鐫價，萬落千村蒙惠。", 
      "更將補納放寬些，便是個、西京循史。"
    ], 
    "rhythmic": "鵲橋仙"
  }, 
  {
    "author": "劉克莊", 
    "paragraphs": [
      "香芸闢蠹，青藜燭閣，天上寶書萬軸。", 
      "前回讀得未精詳，更罰走、一遭重讀。", 
      "松風如故，丹爐如故，坐閱人間陵谷。", 
      "回頭調戲竊桃兒，且寧耐、等他桃熟。"
    ], 
    "rhythmic": "鵲橋仙"
  }, 
  {
    "author": "劉克莊", 
    "paragraphs": [
      "有時塊坐，有時扶起，門外草深三尺。", 
      "山禽肯喚我爲哥，句句道、哥行不得。", 
      "此兒害跛，羣兒拍手，次第加公九錫。", 
      "不消長塵短轅車，但乞取、一枝鶴膝。"
    ], 
    "rhythmic": "鵲橋仙"
  }, 
  {
    "author": "劉克莊", 
    "paragraphs": [
      "女孫笄珥，男孫袍笏，少長今朝鹹集。", 
      "且留晚節伴寒香，莫要似、春華性急。", 
      "大招吟了，巫咸下了，未愛修門重入。", 
      "我儂不做佛漳閩，免大雪、庭中呆立。"
    ], 
    "rhythmic": "鵲橋仙"
  }, 
  {
    "author": "劉克莊", 
    "paragraphs": [
      "一封奏御，九重知己，不假吹噓送上。", 
      "從今穩穩到蓬萊，三萬裏、沒些風浪。", 
      "臣年雖老，臣卿尚少，一片丹心葵向。", 
      "何須遠比馬賓王，且做取、本朝种放。"
    ], 
    "rhythmic": "鵲橋仙"
  }, 
  {
    "author": "劉克莊", 
    "paragraphs": [
      "我如龔勝，君如龔舍，拂袖同歸鄉里。", 
      "共騎竹馬有誰存，總喚入、耆英社裏。", 
      "蒼華尚黑，黃婆方旺，爭問翁年今幾。", 
      "一門兩個老人星，直看見、孫兒生子。"
    ], 
    "rhythmic": "鵲橋仙"
  }, 
  {
    "author": "劉克莊", 
    "paragraphs": [
      "蒲鞭漸弛，缿筒漸少，安用知他簾外。", 
      "從今也莫察淵魚，做到不忍欺田地。", 
      "四民香火，五營笳吹，來獻一杯壽水。", 
      "大家贊祝太夫人，長伴取、魯侯燕喜。"
    ], 
    "rhythmic": "鵲橋仙"
  }, 
  {
    "author": "劉克莊", 
    "paragraphs": [
      "申白苛留。", 
      "綺園浪出，老不知羞。", 
      "輸與先生，一枝鶴膝，一領羊裘。", 
      "便教賜履營丘。", 
      "爭似把、漁竿到頭。", 
      "冷落磻溪，張皇牧野，著甚來由。"
    ], 
    "rhythmic": "柳梢青"
  }, 
  {
    "author": "劉克莊", 
    "paragraphs": [
      "前度看花白髮郎。", 
      "平生痼疾是清狂。", 
      "幸然無事污青史，省得教人奏赤章。", 
      "遊俠窟，少年場。", 
      "輸他羣謝與諸王。", 
      "居人不識庚桑楚，弟子誰從魏伯陽。"
    ], 
    "rhythmic": "鷓鴣天"
  }, 
  {
    "author": "劉克莊", 
    "paragraphs": [
      "詩變齊梁體已澆。", 
      "香奩新制出唐朝。", 
      "紛紛競奏桑間曲，寂寂誰知爨下焦。", 
      "揮彩筆，展紅綃。", 
      "十分峭措稱妖嬈。", 
      "可憐才子如公瑾，未有佳人敵小喬。"
    ], 
    "rhythmic": "鷓鴣天"
  }, 
  {
    "author": "劉克莊", 
    "paragraphs": [
      "盡是手成持，合得天饒借。", 
      "風雨於花有底讎，著意相陵藉。", 
      "做暖逼教開，做冷催教謝。", 
      "不負明年花下人，只負栽花者。"
    ], 
    "rhythmic": "卜算子"
  }, 
  {
    "author": "劉克莊", 
    "paragraphs": [
      "片片蝶衣輕，點點猩紅小。", 
      "道是天公不惜花，百種千般巧。", 
      "朝見樹頭繁，暮見枝頭少。", 
      "道是天公果惜花，雨洗風吹了。"
    ], 
    "rhythmic": "卜算子"
  }, 
  {
    "author": "劉克莊", 
    "paragraphs": [
      "亂似盎中絲，密似風中絮。", 
      "行遍茫茫禹跡來，底是無愁處。", 
      "好客挽難留，俗事推難去。", 
      "惟有翻身入醉鄉，愁欲來無路。"
    ], 
    "rhythmic": "卜算子"
  }, 
  {
    "author": "劉克莊", 
    "paragraphs": [
      "開閣廣延賢，負扆勤求舊。", 
      "應念南宮老舍人，閒袖絲綸手。", 
      "兩制必當仁，五福無過壽。", 
      "且喜新年不要□，天要開元祐。"
    ], 
    "rhythmic": "卜算子"
  }, 
  {
    "author": "劉克莊", 
    "paragraphs": [
      "東甽寧馨兒，南國循良守。", 
      "先把爐薰祝帝堯，次祝君侯壽。", 
      "廣致米商船，多釀兵廚酒。", 
      "客有鬚眉似蓋延，許至華堂否。"
    ], 
    "rhythmic": "卜算子"
  }, 
  {
    "author": "劉克莊", 
    "paragraphs": [
      "已怪社愆期，尚喜巢如故。", 
      "過了清明未肯來，莫被春寒誤。", 
      "常傍畫檐飛，忽委空樑去。", 
      "忘卻王家與謝家，別有銜泥處。"
    ], 
    "rhythmic": "卜算子"
  }, 
  {
    "author": "劉克莊", 
    "paragraphs": [
      "老圃獻花來，異域移根至。", 
      "相對炎官火傘中，便有清涼意。", 
      "淡薄古梳妝，嫺雅仙標緻。", 
      "欲起涪翁再品花，壓了山礬弟。"
    ], 
    "rhythmic": "卜算子"
  }, 
  {
    "author": "劉克莊", 
    "paragraphs": [
      "宿雨頻飄灑。", 
      "歡喜西疇耕者。", 
      "終朝連夜。", 
      "有珠璣鳴瓦。", 
      "漸白水、青秧鷗鷺下。", 
      "老學種花兼學稼。", 
      "心兩掛。", 
      "這幾樹、海棠休也。"
    ], 
    "rhythmic": "朝天子"
  }, 
  {
    "author": "劉克莊", 
    "paragraphs": [
      "纖雲掃跡。", 
      "萬頃玻璃色。", 
      "醉跨玉龍遊八極。", 
      "歷歷天青海碧。", 
      "水晶宮殿飄香。", 
      "羣仙方按霓裳。", 
      "消得幾多風露，變教人世清涼。"
    ], 
    "rhythmic": "清平樂"
  }, 
  {
    "author": "劉克莊", 
    "paragraphs": [
      "風高浪快。", 
      "萬里騎蟾背。", 
      "曾識姮娥真體態。", 
      "素面元無粉黛。", 
      "身遊銀闕珠宮。", 
      "俯看積氣濛濛。", 
      "醉裏偶搖桂樹，人間喚作涼風。"
    ], 
    "rhythmic": "清平樂"
  }, 
  {
    "author": "劉克莊", 
    "paragraphs": [
      "宮腰束素。", 
      "只怕能輕舉。", 
      "好築避風臺護取。", 
      "莫遣驚鴻飛去。", 
      "一團香玉溫柔。", 
      "笑顰俱有風流。", 
      "貪與蕭郎眉語，不知舞錯伊州。"
    ], 
    "rhythmic": "清平樂"
  }, 
  {
    "author": "劉克莊", 
    "paragraphs": [
      "休彈別鶴。", 
      "淚與弦俱落。", 
      "歡事中年如水薄。", 
      "懷抱那堪作惡。", 
      "昨宵月露高樓。", 
      "今朝煙雨孤舟。", 
      "除是無身方了，有身長有閒愁。"
    ], 
    "rhythmic": "清平樂"
  }, 
  {
    "author": "劉克莊", 
    "paragraphs": [
      "冰輪萬里。", 
      "雲卷天如洗。", 
      "先向海山生大士。", 
      "卻誕卯金之子。", 
      "冰盆荔子堪嘗。", 
      "膽瓶茉莉尤香。", 
      "震旦人人炎熱，補陀夜夜清涼。"
    ], 
    "rhythmic": "清平樂"
  }, 
  {
    "author": "劉克莊", 
    "paragraphs": [
      "人間喘汗。", 
      "無計翻銀漢。", 
      "有個至人來震旦。", 
      "宴坐補陀巖畔。", 
      "吾聞福壽難量。", 
      "待看海底生桑。", 
      "乞取淨瓶一滴，普教大地清涼。"
    ], 
    "rhythmic": "清平樂"
  }, 
  {
    "author": "劉克莊", 
    "paragraphs": [
      "老不計生朝，慚愧阿連書尺。", 
      "雪鬢霜髭不管，管眼腰黃赤。", 
      "待將心事自箋天，莫費子公力。", 
      "乞賜先生處士，換一張黃敕。"
    ], 
    "rhythmic": "好事近"
  }, 
  {
    "author": "劉克莊", 
    "paragraphs": [
      "小鬟解事高燒燭。", 
      "羣花圍繞樗蒲局。", 
      "道是五陵兒。", 
      "風騷滿肚皮。", 
      "玉鞭鞭玉馬。", 
      "戲走章臺下。", 
      "笑殺灞橋翁。", 
      "騎驢風雪中。"
    ], 
    "rhythmic": "菩薩蠻"
  }, 
  {
    "author": "劉克莊", 
    "paragraphs": [
      "遊人絕。", 
      "綠陰滿野芳菲歇。", 
      "芳菲歇。", 
      "養蠶天氣，採茶時節。", 
      "枝頭杜宇啼成血。", 
      "陌頭楊柳吹成雪。", 
      "吹成雪。", 
      "淡煙微雨，江南三月。"
    ], 
    "rhythmic": "憶秦娥"
  }, 
  {
    "author": "劉克莊", 
    "paragraphs": [
      "修禊節。", 
      "晉人風味終然別。", 
      "終然別。", 
      "當時賓主，至今清絕。", 
      "等閒寫就蘭亭帖。", 
      "豈知留與人閒說。", 
      "人閒說。", 
      "永和之歲，暮春之月。"
    ], 
    "rhythmic": "憶秦娥"
  }, 
  {
    "author": "劉克莊", 
    "paragraphs": [
      "泥滑滑。", 
      "一聲聲喚徵鞍發。", 
      "徵鞍發。", 
      "客亭楊柳，不禁攀折。", 
      "荀郎衣上香初歇。", 
      "蕭郎心下書難說。", 
      "書難說。", 
      "霎時吹散，一生愁絕。"
    ], 
    "rhythmic": "憶秦娥"
  }, 
  {
    "author": "劉克莊", 
    "paragraphs": [
      "春酲薄。", 
      "夢中球馬豪如昨。", 
      "豪如昨。", 
      "月明橫笛，曉寒吹角。", 
      "古來成敗難描摸。", 
      "而今卻悔當時錯。", 
      "當時錯。", 
      "鐵衣猶在，不堪重著。"
    ], 
    "rhythmic": "憶秦娥"
  }, 
  {
    "author": "劉克莊", 
    "paragraphs": [
      "梅謝了。", 
      "塞垣凍解鴻歸早。", 
      "鴻歸早。", 
      "憑伊問訊，大梁遺老。", 
      "浙河西面邊聲悄。", 
      "淮河北去炊煙少。", 
      "炊煙少。", 
      "宣和宮殿，冷煙衰草。"
    ], 
    "rhythmic": "憶秦娥"
  }, 
  {
    "author": "劉克莊", 
    "paragraphs": [
      "思邈方書去失，休文老病來攻。", 
      "新年筋力太龍鍾。", 
      "腰似鐵錨兒重。", 
      "雅拜怎生搢笏，徐行也要扶筇。", 
      "田翁邀飲不能從。", 
      "難伴諸公上雍。"
    ], 
    "rhythmic": "西江月"
  }, 
  {
    "author": "劉克莊", 
    "paragraphs": [
      "恰爲仙佛做生辰。", 
      "公又紱麒麟。", 
      "黑白幾枰屢變，丹青百奏如新。", 
      "都門餞底，洛中畫底，莫是前身。", 
      "雖老不扶靈壽，有時更上蒲輪。"
    ], 
    "rhythmic": "朝中措"
  }, 
  {
    "author": "劉克莊", 
    "paragraphs": [
      "受持鼻祖五千言。", 
      "留得穀神存。", 
      "伴我賦詩茅屋，饒渠待詔金門。", 
      "此翁歲晚，有書充棟，有酒盈樽。", 
      "君看多花早落，孰如仙李蟠根。"
    ], 
    "rhythmic": "朝中措"
  }, 
  {
    "author": "劉克莊", 
    "paragraphs": [
      "仙風道骨北山翁。", 
      "萬卷著胸中。", 
      "渙若宦情冰釋，作□醉面桃紅。", 
      "千林凍槁，一枝雪豔，消息先通。", 
      "顏色□青精飯，姓名在碧紗籠。"
    ], 
    "rhythmic": "朝中措"
  }, 
  {
    "author": "劉克莊", 
    "paragraphs": [
      "海天萬頃碧玻璃。", 
      "風露洗炎曦。", 
      "鸚鵡綠毛導從，蟾□雪色追隨。", 
      "分明來處，補陀大士，先後同時。", 
      "覓取善財童子，膝邊要個孫兒。"
    ], 
    "rhythmic": "朝中措"
  }, 
  {
    "author": "劉克莊", 
    "paragraphs": [
      "君看郭西景，渾不減孤山。", 
      "飛樓突兀百尺，輪奐侈前觀。", 
      "絕唱新詞寡和，墮淚舊碑無恙，往事付驚瀾。", 
      "不見遼鶴返，惟對水鷗閒。", 
      "又何必，珠翠盛，管絃歡。", 
      "唾壺麈尾瀟灑，領客上高寒。", 
      "丞相功存宗廟，祭酒義兼家國，世事尚相關。", 
      "風月寓意耳，莫作晉人看。"
    ], 
    "rhythmic": "水調歌頭"
  }, 
  {
    "author": "劉克莊", 
    "paragraphs": [
      "辜負東風約。", 
      "憶曾將、淮南草木，筆端籠絡。", 
      "后土祠中明月夜，忽有瑤姬跨鶴。", 
      "迥不比、水仙低弱。", 
      "天上人間惟一本，倒千鍾、瓊露花前酌。", 
      "追往事，怎忘卻。", 
      "移根應費仙家藥。", 
      "漫回頭、關山信斷，堡城笳作。", 
      "問訊而今平安否，莫遣玉簫驚落。", 
      "但畫卷、依稀描著。", 
      "白髮愧無渡江曲，與君家、子敬相酬酢。", 
      "新舊恨，兩交錯。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "曉色朦朧，佳色在、黃堂深處。", 
      "記當日、霓旌飛下，鸞翔鳳翥。", 
      "蘭省舊遊隆注簡，竹符新剖寬憂顧。", 
      "有江南、千里好溪山，留君住。", 
      "牙板唱，花裀舞。", 
      "雲液滑，霞觴舉。", 
      "顧朱顏綠鬢，年年如許。", 
      "見說相門須出相，何時再築沙堤路。", 
      "看便飛、丹詔日邊來，朝天去。"
    ], 
    "rhythmic": "滿江紅"
  }, 
  {
    "author": "劉克莊", 
    "paragraphs": [
      "風露洗玉宇，星斗燦銀潢。", 
      "雲間笙鶴來下，人世變淒涼。", 
      "九轉金丹成後，一朵紅雲深處，玉立侍虛皇。", 
      "卻笑跨奪子，草草夢黃粱。", 
      "君記否，齊桓□，魯靈光。", 
      "中原公案未了，直下欠人當。", 
      "試問玉門關外，何似金鑾殿上，此段及平章。", 
      "富貴倘來耳，萬代姓名香。"
    ], 
    "rhythmic": "水調歌頭"
  }, 
  {
    "author": "劉克莊", 
    "paragraphs": [
      "風流八十，是人間妝點，孩兒眉額。", 
      "再著三星添上面，又是一般奇特。", 
      "且置零頭，舉將成數，算起君須識。", 
      "從今十倍，恰當彭祖八百。", 
      "更把百倍添來，莊椿身世，又十頭添撇。", 
      "況邁非熊年紀在，管取方來勳業。", 
      "子既生孫，孫還又子，堆幾牀牙笏。", 
      "瑤池會宴，飽看幾度桃實。"
    ], 
    "rhythmic": "乳燕飛・賀新郎"
  }, 
  {
    "author": "劉克莊", 
    "paragraphs": [
      "昔人風調誰高，二疏盛日還鄉里。", 
      "公卿祖道，百城圍盡，爭傳佳事。", 
      "聞自垂車日，都門外、送車凡幾。", 
      "今世無工，盡置之勿道，焜煌處、獨青史。", 
      "佳甚東陽山水。", 
      "是昔時、釣遊某地。", 
      "風流脫似，洛中耆老，一人而已。", 
      "好爲霞觴釂，正庭階、綵衣榮侍。", 
      "便明朝有詔，啓門解說，值先生醉。"
    ], 
    "rhythmic": "水龍吟"
  }, 
  {
    "author": "趙癯齋", 
    "paragraphs": [
      "聞掀髯、嶺頭長嘯，梅花一夜香吐。", 
      "正看鳴鳳朝陽影，何事驚鴻翩舉。", 
      "來又去。", 
      "但贏得、兒童拍手笑無據。", 
      "人間何處。", 
      "有九曲栽芹，一峯橫硯，江上聽春雨。", 
      "功名事，不信朝鱗暮羽。", 
      "九關虎豹如許。", 
      "午橋見有閒風月，正自不妨嘉趣。", 
      "君記取。", 
      "人盡道、東山安石難留住。", 
      "伏龍三顧。", 
      "待報了君恩，勳銘彝鼎，歸作子期侶。"
    ], 
    "rhythmic": "買陂塘・摸魚兒"
  }, 
  {
    "author": "程正同", 
    "paragraphs": [
      "久矣無循吏。", 
      "自當年、弘寬去後，風流誰繼。", 
      "律令喜爲鷹擊勇，無復柔桑馴雉。", 
      "何幸見、真儒小試。", 
      "手種海棠三百本，有幾多、遺愛人須記。", 
      "潘岳縣，未爲貴。", 
      "文章政事通楓陛。", 
      "看傅巖、霖雨歲旱，要須均施。", 
      "玉色溫其山似立，氣稟新秋清厲。", 
      "便好據、經綸要地。", 
      "卻笑龐才非百里，驟天衢、自合還天驥。", 
      "卮酒祝，八千歲。"
    ], 
    "rhythmic": "賀新郎"
  }, 
  {
    "author": "程正同", 
    "paragraphs": [
      "富敵陶猗，才卑賈馬，氣吞曹劉。", 
      "更妓娛安石，東山名勝，樽盈文舉，北海風流。", 
      "事冷千年，身兼八子，豪舉伊誰與匹儔。", 
      "應還笑，爲天將降任，未欲東周。", 
      "優遊。", 
      "寧久淹留。", 
      "管蓬矢桑弧志早酬。", 
      "有棠棣聯芳，庭萱不老，砌蘭擢秀，蟾桂傳秋。", 
      "要頌椿齡，若將柏葉，婢膝奴顏應合羞。", 
      "直須是，功名期會，同跨鰲頭。"
    ], 
    "rhythmic": "沁園春"
  }, 
  {
    "author": "程正同", 
    "paragraphs": [
      "五柳先生，宦情無幾，賦成歸去來兮。", 
      "吾歸何所，任運且隨時。", 
      "曾向高人問道，清妙處、已悟希夷。", 
      "誰能羨，胸中芥子，容易納須彌。", 
      "竹林，新職事，神交狂客，志慕天隨。", 
      "但能樂天知命，夫復何疑。", 
      "多謝故人念我，平安報、不必綱維。", 
      "飲君酒，願君同壽，此外本無爲。"
    ], 
    "rhythmic": "滿庭芳"
  }, 
  {
    "author": "程正同", 
    "paragraphs": [
      "曾把隋珠抵鵲來。", 
      "拓弓花下不虛開。", 
      "醉餘戲把行人彈，堪笑齊王謾築臺。", 
      "穿兔手，落雕材。", 
      "狹斜衢路共徘徊。", 
      "流星一點高飛處，笑坐金鞍歌落梅。"
    ], 
    "rhythmic": "思越人・朝天子"
  }, 
  {
    "author": "程正同", 
    "paragraphs": [
      "少年不入利名場。", 
      "花柳作家鄉。", 
      "一片由甲口觜，幾多耍俏心腸。", 
      "周郎學識，秦郎風度，柳七文章。", 
      "聊借生綃一幅，與君寫盡行藏。"
    ], 
    "rhythmic": "朝中措"
  }, 
  {
    "author": "陽枋", 
    "paragraphs": [
      "樂意相關鶯對語，春風遍滿天涯。", 
      "生香不斷樹交花。", 
      "箇中皆實理，何處是浮華。", 
      "收斂回來還夜氣，一輪明月千家。", 
      "看梅休用隔窗紗。", 
      "清光輝皎潔，疏影自橫斜。"
    ], 
    "rhythmic": "臨江仙"
  }, 
  {
    "author": "陽枋", 
    "paragraphs": [
      "白盡蒹葭，衰從蒲柳，我只鬆筠節。", 
      "君民堯舜，老翁揩眼勳業。"
    ], 
    "rhythmic": "念奴嬌"
  }, 
  {
    "author": "周端臣", 
    "paragraphs": [
      "西園昨夜，又一番、闌風伏雨。", 
      "清晨按行處。", 
      "有新綠照人，亂紅迷路。", 
      "歸吟窗低，但瓶幾留連春住。", 
      "窺晴小蝶翩翩，等閒飛來似相妒。", 
      "遲暮。", 
      "家山信杳，奈錦字難憑，清夢無據。", 
      "春盡江頭，啼鵑最悽苦。", 
      "薔薇幾度花開，誤風前、翠樽誰舉。", 
      "也應念、留滯周南，思歸未賦。"
    ], 
    "rhythmic": "清夜遊"
  }, 
  {
    "author": "周端臣", 
    "paragraphs": [
      "問春爲誰來、爲誰去，匆匆太速。", 
      "流水落花，夕陽芳草，此恨年年相觸。", 
      "細履名園，閒看嘉樹，藹翠陰成簇。", 
      "爭知也被韶華，換卻詩人鬢邊綠。", 
      "小花深院靜，旋引清尊，自歌新曲。", 
      "燕子不歸來，風絮亂吹簾竹。", 
      "誤文姬、凝望久，心事想勞頻卜。", 
      "但門掩黃昏，數聲啼鴂，又喚起、相思一掬。"
    ], 
    "rhythmic": "春歸怨"
  }, 
  {
    "author": "周端臣", 
    "paragraphs": [
      "靄芳陰未解，乍天氣、過元宵。", 
      "訝客袖猶寒，吟窗易曉，春色無聊。", 
      "梅梢。", 
      "尚留顧藉，滯東風、未肯雪輕飄。", 
      "知道詩翁欲去，遞香要送蘭橈。", 
      "清標。", 
      "會上叢霄。", 
      "千里阻、九華遙。", 
      "料今朝別後，他時有夢，應夢今朝。", 
      "河橋。", 
      "柳愁未醒，贈行人、又恐越魂銷。", 
      "留取歸來繫馬，翠長千縷柔條。"
    ], 
    "rhythmic": "木蘭花慢"
  }, 
  {
    "author": "周端臣", 
    "paragraphs": [
      "華堂簾幕飄香霧。", 
      "一搦楚腰輕束素。", 
      "翩躚舞態燕還驚，綽約妝容花盡妒。", 
      "樽前謾詠高唐賦。", 
      "巫峽雲深留不住。", 
      "重來花畔倚闌干，愁滿闌干無倚處。"
    ], 
    "rhythmic": "玉樓春"
  }, 
  {
    "author": "周端臣", 
    "paragraphs": [
      "芙蓉苑。", 
      "記試酒清狂，嚲鞭遊遍。", 
      "翠紅照眼。", 
      "凝芳露、洗出青霞一片。", 
      "垂楊兩岸。", 
      "窺鏡底、新妝深淺。", 
      "應料似、錦帳行春，三千粉春矜豔。", 
      "邂逅繫馬堤邊，念玉筍輕攀，笑簪同歡。", 
      "歲華暗換。", 
      "西風路、幾許愁腸悽斷。", 
      "仙城夢黯。", 
      "還又是、六橋秋晚。", 
      "凝望處，煙淡雲寒，人歸雁遠。"
    ], 
    "rhythmic": "六橋行"
  }, 
  {
    "author": "周端臣", 
    "paragraphs": [
      "蘇堤路。", 
      "正密柳烘煙，嫩莎收雨。", 
      "野芳競吐。", 
      "山如畫、隱隱雲藏山塢。", 
      "六橋徙倚。", 
      "喧處處、行春簫鼓。", 
      "鷗影外、一片湖光，夷猶彩舟來去。", 
      "凝想禊飲花前，愛裙幄圍香，款留連步。", 
      "舊蹤未改，還曾記、攬結亭邊芳樹。", 
      "愁情幾許。", 
      "更多似、一天飛絮。", 
      "空自有、花畔黃鸝，知人笑語。"
    ], 
    "rhythmic": "六橋行"
  }, 
  {
    "author": "周端臣", 
    "paragraphs": [
      "四山煙靄未分明。", 
      "宿雨破新晴。", 
      "萬頃湖光，一堤柳色，人在畫圖行。", 
      "清明過了春無幾，花事已飄零。", 
      "莫待斜陽，便尋歸棹，家隔兩重城。"
    ], 
    "rhythmic": "少年遊"
  }, 
  {
    "author": "周端臣", 
    "paragraphs": [
      "青嶂繞，翠堤斜。", 
      "晴綺散餘霞。", 
      "一湖春水碧無瑕。", 
      "可惜畫船遮。", 
      "燕交飛，鶯對語。", 
      "風軟香塵凝路。", 
      "一年春事又揚花。", 
      "詩酒□韶華。"
    ], 
    "rhythmic": "喜遷鶯令・喜遷鶯"
  }, 
  {
    "author": "周端臣", 
    "paragraphs": [
      "怕聽黃昏雨。", 
      "到黃昏、陡頓瀟瀟，雨聲不住。", 
      "香冷羅衾愁無寐，難奈悽悽楚楚。", 
      "暗試把、佳期重數。", 
      "樓外一行徵雁過，更偏來、撩理芳心苦。", 
      "心自苦，向誰訴。", 
      "菱花憔悴羞人覷。", 
      "歡紅低翠黯，不似舊家眉嫵。", 
      "目斷陽臺幽夢阻，孤負朝朝暮暮。", 
      "怕淚落、瑤箏慵拊。", 
      "手拈梅花春又近，料人間、別有安排處。", 
      "雲碧袖，爲君舞。"
    ], 
    "rhythmic": "賀新郎"
  }, 
  {
    "author": "趙福元", 
    "paragraphs": [
      "一劍凌風，跨六鰲頭，登羣玉峯。", 
      "聽金童宣敕，瓊胎掇送，大唐進士，聖宋仙翁。", 
      "琪樹玲瓏，寶花散漫，香靄天枝繞絳空。", 
      "後五日，有竹湖公相，夢葉非熊。", 
      "崢嶸得子如龍。", 
      "傲南墅修篁皓鶴中。", 
      "似銀瓶碾月，一清徹底，玉虹貫鬥，千丈蟠胸。", 
      "洛殿催班，燃燈賜對，九萬鵬程瞬息通。", 
      "蟠桃宴，與蟾宮雙桂，長伴喬松。"
    ], 
    "rhythmic": "沁園春"
  }, 
  {
    "author": "趙福元", 
    "paragraphs": [
      "斗柄御寅，序啓蒼塗，氣轉洪鈞。", 
      "正乾坤交泰，聖賢相遇，風聲虎嘯，霧滃龍興。", 
      "華渚流虹，璇樞繞電，期邁三朝嵩降申。", 
      "真希有，慶吾皇萬歲，重臣千春。", 
      "楓震寵數來頻。", 
      "綰疊組累累輝楚城。", 
      "看袍將賜錦，帶仍佩玉，十行丹詔，單騎紅塵。", 
      "入贊中興，泰階上宰，壽域八荒歌太平。", 
      "運化筆，管烘□桃李，又一番新。"
    ], 
    "rhythmic": "沁園春"
  }, 
  {
    "author": "趙福元", 
    "paragraphs": [
      "珠鬥闌干，銀河清淺，夢籋帝關。", 
      "見六丁擁道，一聲傳蹕，翠幢舞鳳，彩扇交鸞。", 
      "壽祝天齊，神誇嶽降，報到明朝重整班。", 
      "璇星爛，有赤松黃石，霧湊蒼壇。", 
      "仙風綠鬢朱顏。", 
      "才奏罷呼麟遊海山。", 
      "命飛瓊步月，瑤臺凝淨，雲英搗雪，玉杵光寒。", 
      "鶴立芝庭，龜迎荷□，鼎看翩翩彩袖翻。", 
      "留春醉，醉何須歸去，常在人寰。"
    ], 
    "rhythmic": "沁園春"
  }, 
  {
    "author": "趙福元", 
    "paragraphs": [
      "吮煤弄筆。", 
      "草聖寰中君第一。", 
      "電腳搖光。", 
      "驟雨旋風聲滿堂。", 
      "豪釐巧辨。", 
      "喚起羲之當北面。", 
      "醉眼摩娑。", 
      "錯認書顛作酒顛。"
    ], 
    "rhythmic": "減字木蘭花"
  }, 
  {
    "author": "趙福元", 
    "paragraphs": [
      "裙曳湘波六幅縑。", 
      "風流體段總無嫌。", 
      "歌翻檀口朱纓小，拍弄紅牙玉筍纖。", 
      "腔子裏，字兒添。", 
      "嘲撩風月性多般。", 
      "忔憎聲裏金珠迸，驚起樑塵落無簾。"
    ], 
    "rhythmic": "鷓鴣天"
  }, 
  {
    "author": "李億", 
    "paragraphs": [
      "鏡鸞分影，望天涯腸斷，悄無紅葉。", 
      "幾度秋風吹翠被，一縷幽香難滅。", 
      "燕卜新樑，花移別檻，回首春如客。", 
      "歡情何在，綠楊空銷愁色。", 
      "可是今古風流，小喬姝麗，只許周郎得。", 
      "金谷珠簾空百尺，不礙夢魂飛入。", 
      "釵股盟深，舊緣未斷，月有重圓日。", 
      "藍橋路近，乘雲先問消息。"
    ], 
    "rhythmic": "念奴嬌"
  }, 
  {
    "author": "李億", 
    "paragraphs": [
      "畫樓酒醒春心悄。", 
      "殘月悠悠芳夢曉。", 
      "嬌汗浸低鬟。", 
      "屏山雲雨闌。", 
      "香車河漢路。", 
      "又是匆匆去。", 
      "鸞扇護明妝。", 
      "含情看綠楊。"
    ], 
    "rhythmic": "菩薩蠻"
  }, 
  {
    "author": "李億", 
    "paragraphs": [
      "翠壺浸雪明謠夜，初疑玉虯飛動。", 
      "莫弄紫簫吹，墮寒瓊驚夢。", 
      "把紅爐對擁。", 
      "怕清魄，不禁霜重。", 
      "愛護殷勤，待長留作，道人香供。", 
      "塵暗古南州，風流遠、誰尋故枝麼鳳。", 
      "謾舉目銷凝，對愁雲曚暡。", 
      "向霞扉月洞。", 
      "且嚼蕊、細開春甕。", 
      "這奇絕，好喚蒼髯，與竹君來共。"
    ], 
    "rhythmic": "徵招"
  }, 
  {
    "author": "劉頡", 
    "paragraphs": [
      "鶯老梅黃，水寒煙淡，斷香誰與添溫。", 
      "寶缸初上，花影伴芳尊。", 
      "細細輕簾半卷，憑闌對、山色黃昏。", 
      "人千里，小樓幽草，何處夢王孫。", 
      "十年，羈旅興，舟前水嶧，馬上煙村。", 
      "記小亭香墨，題恨猶存。", 
      "幾夜江湖舊夢，空悽怨、多少銷魂。", 
      "歸鴉被，角聲驚起，微雨暗重門。"
    ], 
    "rhythmic": "滿庭芳"
  }, 
  {
    "author": "馮取洽", 
    "paragraphs": [
      "九日明朝是。", 
      "問宜軒何事，今朝衆賓交至。", 
      "長記每年八月八，曾慶飲仙出世。", 
      "直推到、於今何意。", 
      "要待千崖秋氣爽，向東籬、試探花開未。", 
      "撾急鼓，舞長袂。", 
      "主人臭味花相似。", 
      "笑爭春、紅紫低昂，轉頭掃地。", 
      "獨佔西風搖落候，旋屑黃金點綴。", 
      "做得個、秋花元帥。", 
      "舊說東陽流菊水，飲之者、壽過百餘歲。", 
      "泛此酒，勸公醉。"
    ], 
    "rhythmic": "賀新郎"
  }, 
  {
    "author": "馮取洽", 
    "paragraphs": [
      "自願卑棲翼。", 
      "似滄洲、白鳥悠悠，靜依拳石。", 
      "聊寄一梯雲木表，俯視霽虹千尺。", 
      "樂江上、山間聲色。", 
      "鏡樣清流環樣繞，笑賜湖、一曲誇唐敕。", 
      "塵外趣，有誰識。", 
      "飛來妙墨痕猶溼。", 
      "走盤珠流出，不火食人胸膈。", 
      "三嘆陽春知和寡，但覺光生虛室。", 
      "何處覓，倚歌簫客。", 
      "他日玉林來得否，待平分、風月供吟筆。", 
      "添一友，共閒逸。"
    ], 
    "rhythmic": "賀新郎"
  }, 
  {
    "author": "馮取洽", 
    "paragraphs": [
      "句裏思黃九。", 
      "笑王郎、不奈寒芳，腰圍如柳。", 
      "得似江郎饒雅趣，時攬黃花誑口。", 
      "吐妙語、與之爭秀。", 
      "閒繞珍從吟不盡，盡風前、露下欒欒瘦。", 
      "香自足，豈勞嗅。", 
      "一尊問我能同否。", 
      "嘆雙溪、冷落籬邊，傲霜猶有。", 
      "浩唱雲箋金縷調，興發小槽珠酒。", 
      "待喚醒、早春梅友。", 
      "獨恨愛花人易老，漫一年，好景還依舊。", 
      "東望處，立良久。"
    ], 
    "rhythmic": "賀新郎"
  }, 
  {
    "author": "馮取洽", 
    "paragraphs": [
      "夢折營門柳。", 
      "送君歸、暫戲斑衣，又攏徵袖。", 
      "到得皇州風景異，只有湖山似舊。", 
      "把感慨、寓之杯酒。", 
      "雨抹晴妝西子樣，且平章、剩賦詩千首。", 
      "富與貴，本來有。", 
      "青油幕底籌攻守。", 
      "擁貔貅、朝氣凌雲，夜鋒衝鬥。", 
      "蜀祲淮氛猶在眼，一掃正須健帚。", 
      "又何惜、驅弛奔走。", 
      "快展韜鈴資世用，看歸來、金印懸雙肘。", 
      "傾玉斝，爲親壽。"
    ], 
    "rhythmic": "賀新郎"
  }, 
  {
    "author": "馮取洽", 
    "paragraphs": [
      "那得身無事。", 
      "問雙溪老子，而今萬緣空否。", 
      "正使塵牢償未了，畢竟難昏靈府。", 
      "已笑唾、功名如土。", 
      "五十九年風雨過，算非非、是是何須數。", 
      "垂老也，信緣度。", 
      "綠陰朱夏回清暑。", 
      "嘆病來、觴怯流霞，扇閒白羽。", 
      "方念生初增感慨，誰寄樂章新語。", 
      "知是我、花菴菴主。", 
      "一別三年惟夢見，定何時、相對傾瓊醑。", 
      "驚世路，有豺虎。"
    ], 
    "rhythmic": "賀新郎"
  }, 
  {
    "author": "馮取洽", 
    "paragraphs": [
      "知彼須知此。", 
      "問籌邊、攻守規模，云何則是。", 
      "景色愔愔猶日暮，壯士無由吐氣。", 
      "又安得、將如廉李。", 
      "燕坐江沱甘自蹙，笑腐儒、枉楦朝家紫。", 
      "用與舍，徒爲耳。", 
      "黃蘆白葦迷千里。", 
      "嘆長淮、籬落空疏，僅餘殘壘。", 
      "讀父兵書寧足恃，擊楫誰盟江水。", 
      "有識者、知其庸矣。", 
      "多少英雄沈草野，豈堂堂、吾國無君子。", 
      "起諸葛，總戎事。"
    ], 
    "rhythmic": "賀新郎"
  }, 
  {
    "author": "馮取洽", 
    "paragraphs": [
      "問訊花庵主。", 
      "這一宗、拍板門槌，是誰親付。", 
      "逢翰墨場聊作戲，那個是真實語。", 
      "算惟有、青山堪住。", 
      "玉立林幽真脫灑，又何妨、白石和泉煮。", 
      "底用判，雲遊據。", 
      "朝三暮四從渠賦。", 
      "且隨緣、家養園收，自然成趣。", 
      "此外盤蝸餘一室，人我兩俱無負。", 
      "要參到、道心微處。", 
      "盡作逃禪逃得密，也難遮、撥草來尋路。", 
      "應爲撥，懶殘芋。"
    ], 
    "rhythmic": "賀新郎"
  }, 
  {
    "author": "馮取洽", 
    "paragraphs": [
      "二老交相訪。", 
      "正不妨、勃窣媻姍，舍車而杖。", 
      "憶在蓉村新雨過，門外春流浩蕩。", 
      "中有個、列仙臞相。", 
      "把酒論詩饒勝韻，更柳邊、花底同心賞。", 
      "臨別句，幾回唱。", 
      "忽傳風馭來溪上。", 
      "遣兒曹、策馬郊迎，老懷欣暢。", 
      "爭訝金華佳父子，飛下蓬萊崑閬。", 
      "有四士、追隨仙仗。", 
      "我愛君如何次道，便令人、直欲傾家釀。", 
      "歌妙曲，鄭聲放。"
    ], 
    "rhythmic": "賀新郎"
  }, 
  {
    "author": "馮取洽", 
    "paragraphs": [
      "往事休尋訪。", 
      "幸老來、筋力差強，未須扶杖。", 
      "收腳八風波外立，一片虛空蕩蕩。", 
      "誤壽者、本來無相。", 
      "今日不知何日也，便戊申、重見何須賞。", 
      "大夢曲，此時唱。", 
      "團欒兒女溪堂上。", 
      "且一觴、一詠陶然，此情堪暢。", 
      "漫說神仙華屋好，縹緲嶠壺蓬閬。", 
      "這浮幻、也難憑仗。", 
      "何似薰風來歲歲，藹一家、和氣如春釀。", 
      "婚嫁了，盡閒放。"
    ], 
    "rhythmic": "賀新郎"
  }, 
  {
    "author": "馮取洽", 
    "paragraphs": [
      "我愛□君，結屋並山，友松竹梅。", 
      "有倦遊孤劍，暫懸素壁，醉吟行履，時印蒼苔。", 
      "得失不驚，知恬交養，浩浩胸中何壯哉。", 
      "須知道，似驊騮萬里，道路方開。", 
      "相期湖上舒懷。", 
      "莫放過花枝與酒杯。", 
      "況上天已辦，河東新賦，圜橋樂得，海內英才。", 
      "矍鑠溪翁，據鞍一笑，畫餅功名賦倘來。", 
      "長堤上，正柳花荷氣，儘可追陪。"
    ], 
    "rhythmic": "沁園春"
  }, 
  {
    "author": "馮取洽", 
    "paragraphs": [
      "人事好乖，雲散風流，暗思去年。", 
      "記竹輿伊軋，報臨村裏，筇枝顛倒，忙返溪邊。", 
      "翦韭新炊，尋桃小酌，取次歡謠俱可編。", 
      "難忘處，是陽春一曲，羣唱尊前。", 
      "新晴又放花天。", 
      "況家釀堪攜不用錢。", 
      "想有人如玉，已過南市，無人伴我，重醉西阡。", 
      "舊約難憑，新詞堪賦，樂事賞心那得全。", 
      "歸來也，命兒將此意，寫以朱弦。"
    ], 
    "rhythmic": "沁園春"
  }, 
  {
    "author": "馮取洽", 
    "paragraphs": [
      "一雨霈然，六合全清，空無點埃。", 
      "喜秋容新沐，爲誰媚嫵，涼蟾留照，正爾徘徊。", 
      "蠟屐清遊，漁蓑淡話，富貴於予何有哉。", 
      "雙溪上，總舊盟鷗鷺，來往無猜。", 
      "煙霞竹石松梅。", 
      "更無數幽花陸續開。", 
      "漸黃雞啄黍，肥堪一箸，浮蛆拍甕，美可三杯。", 
      "兒解應門，翁方索句，俗客來時莫放來。", 
      "青山好，盡從今日日，闥不妨排。"
    ], 
    "rhythmic": "沁園春"
  }, 
  {
    "author": "馮取洽", 
    "paragraphs": [
      "舉世紛紛，風靡波流，名氛利埃。", 
      "有幽人嘉遁，長年修潔，寒花作伴，竟日徘徊。", 
      "餐薦夕英，杯迎朝露，世味何如此味哉。", 
      "揚揚蝶，盡弄芳來往，我又奚猜。", 
      "雙溪約玉林梅。", 
      "擬真到莊門一扣開。", 
      "奈衢山風急，勒教回駕，橫壙水弱，未許浮杯。", 
      "恨結停雲，神馳落月，白雪風前忽墮來。", 
      "教兒唱，侑蓑翁一醉，無悶堪排。"
    ], 
    "rhythmic": "沁園春"
  }, 
  {
    "author": "馮取洽", 
    "paragraphs": [
      "問訊柳溪，溪上柳容，胡爲帶埃。", 
      "嘆陽春陡變，孰爲披拂，賞音難遇，誰與徘徊。", 
      "好在湖山，吾容不辱，寄徑垂條豈偶哉。", 
      "休搖盪，且深根寧極，免俗人猜。", 
      "何妨傍竹依梅。", 
      "待青眼春回一笑開。", 
      "盡攀絲弄葉，效顰施黛，籠韉拂帽，藉陰傳杯。", 
      "未礙飛綿，一高千丈，風力微時穩下來。", 
      "天難問，便陶門漢苑，一任安排。"
    ], 
    "rhythmic": "沁園春"
  }, 
  {
    "author": "馮取洽", 
    "paragraphs": [
      "稟氣之中，具聖之和，生逢令辰。", 
      "算三春仲月，方纔破二，百年大齊，恰則平分。", 
      "立玉林深，散花庵小，中有け然自在身。", 
      "詩何似，似蘇州閒遠，庾府清新。", 
      "青鞋布襪烏巾。", 
      "試勇往蓉溪一問津。", 
      "有心香一瓣，心聲一闋，更攜阿艾，同壽靈椿。", 
      "劫劫長存，生生不息，寧極深根秋又春。", 
      "聊添我，作風流二老，歲歲尋盟。"
    ], 
    "rhythmic": "沁園春"
  }, 
  {
    "author": "馮取洽", 
    "paragraphs": [
      "有孤竹君，音節拂雲，諡曰洞簫。", 
      "縱柳郎填就，周郎顧罷，欠伊品藻，律也難調。", 
      "慚愧何郎。", 
      "嗚嗚嫋嫋，翻入顎脣齒舌喉。", 
      "誰知道，是郭郎親授，共貫同條。", 
      "後來一輩枵枵。", 
      "甚聲響都如鸚鵡嬌。", 
      "嘆秦青已往，嘉榮何在，念奴骨朽，李八魂消。", 
      "試向尊前，聽君一曲。", 
      "前輩風流未覺凋。", 
      "馮郎老，但點頭嚥唾，拼解金貂。"
    ], 
    "rhythmic": "沁園春"
  }, 
  {
    "author": "馮取洽", 
    "paragraphs": [
      "林葉潤而密，鶯語老猶嬌。", 
      "懶翁哪記生日，兀兀度昏朝。", 
      "勘破富貧貴賤，參透死生壽夭，至竟本同條。", 
      "胸次絕疑礙，物外自超遙。", 
      "又何嘗，貪七貴，慕三喬。", 
      "溪山吾所自有，宜釣更堪樵。", 
      "竊笑傍門小法，休覓駐顏大藥，揠長只傷苗。", 
      "造化大爐耳，愚智一齊銷。"
    ], 
    "rhythmic": "水調歌頭"
  }, 
  {
    "author": "馮取洽", 
    "paragraphs": [
      "雪霽春已半，露重午方喧。", 
      "一筇拄上高絕，便覺眼前寬。", 
      "指點數家樓閣，檢校一村花柳，綠水接青煙。", 
      "巒岫競圍繞，風日更清妍。", 
      "鬧媒蜂，紛使蝶，菜花繁。", 
      "少年正爾行樂，誰復顧華顛。", 
      "自有此丘此阪，那得遊人簫鼓，暖響出中天。", 
      "歸步不妨晚，恰則月初弦。"
    ], 
    "rhythmic": "水調歌頭"
  }, 
  {
    "author": "馮取洽", 
    "paragraphs": [
      "高堂素壁，漫生綃十幅，圖張消暑。", 
      "不奈火雲燒六合，逃也略無逃處。", 
      "小派秋聲，巨籭涼點，吸欻來何許。", 
      "故人詞翰，此時飛落蓬戶。", 
      "何幸一笑掀髯，停杯浩唱，三嘆遺音古。", 
      "雪碗冰甌無表裏，更貯三危鮮露。", 
      "咀嚥生香，清寒入夢，展轉忘宵曙。", 
      "對牀誤喜，與君同聽風雨。"
    ], 
    "rhythmic": "念奴嬌"
  }, 
  {
    "author": "馮取洽", 
    "paragraphs": [
      "寶鏡緣空，玉簪點水，蕩搖千頃寒光。", 
      "正江妃月姊，鬥理明妝。", 
      "扶闌一笑開詩眼，少容我、吟諷其旁。", 
      "一川風露，滿懷冰雪，雲海彌茫。", 
      "不妨倚醉乘狂。", 
      "問天公覓取，幾曲漁鄉。", 
      "聽小樓哀管，偷弄初涼。", 
      "夜深歡極忘歸去，錦江釀透碧筒香。", 
      "對花無語，花應笑我，不似張郎。"
    ], 
    "rhythmic": "金菊對芙蓉"
  }, 
  {
    "author": "馮取洽", 
    "paragraphs": [
      "嘆年光婉晚，蒲柳質、易驚秋。", 
      "況念遠懷人，停雲冪冪，時雨颼颼。", 
      "西風墮來雁信，似知予、竟日倚溪樓。", 
      "報道歸調湯劑，不知誰護衣篝。", 
      "悠然富貴不須求。", 
      "安樂萬緣休。", 
      "但飽飯煎茶，婆娑永日，也勝閒愁。", 
      "寒花自便寂寞，怕紛紛、蝶引與蜂勾。", 
      "莫問障從何起，祗憑心有天遊。"
    ], 
    "rhythmic": "木蘭花慢"
  }, 
  {
    "author": "馮取洽", 
    "paragraphs": [
      "嘆劉郎、那回輕別，霏霏三落紅雨。", 
      "玄都觀裏應遺恨，一抹斷煙殘縷。", 
      "愁望處。", 
      "想霧暗雲深，忘卻來時路。", 
      "新花舊主。", 
      "記客羽流商，裁紅翦翠，山徑日將暮。", 
      "空枝上，時有幽禽對語。", 
      "聲聲如問來否。", 
      "人生行樂須聞健，衰老念誰免此。", 
      "吾所與。", 
      "在溪上深深，錦繡千花塢。", 
      "何時定去。", 
      "但對酒思君，呼兒爲我，頻唱小桃句。"
    ], 
    "rhythmic": "摸魚兒"
  }, 
  {
    "author": "馮取洽", 
    "paragraphs": [
      "秋到雙溪溪上樹。", 
      "葉葉涼聲，未省來何許。", 
      "盡拓溪樓窗與戶。", 
      "倚闌清夜窺河鼓。", 
      "那得吟朋同此住。", 
      "獨對秋芳，欲寄花無處。", 
      "杖履相從曾有語。", 
      "未來先自愁君去。"
    ], 
    "rhythmic": "蝶戀花"
  }, 
  {
    "author": "馮取洽", 
    "paragraphs": [
      "老子齊頭六十，新年第一今朝。", 
      "放開懷抱不須焦。", 
      "萬事付之一笑。", 
      "煙柳效顰翠斂，露桃獻笑紅妖。", 
      "已拼行樂到元宵。", 
      "尚可追隨年少。"
    ], 
    "rhythmic": "西江月"
  }, 
  {
    "author": "趙以夫", 
    "paragraphs": [
      "鳳歷開新，正微和乍轉，麗景初曉。", 
      "五莢蓂舒，光映玉階瑤草。", 
      "在在東風語笑。", 
      "慶此日、虹流電繞。", 
      "鯨波靜，翠涌鰲山，嵩呼聲動雲表。", 
      "絳節霓旌縹緲。", 
      "望珠星燦爛，紫微深窈。", 
      "琬液香浮，露溼蟠桃猶小。", 
      "疊疊仙韶九奏，知春到、人間多少。", 
      "蓬萊外，若木扶疏，萬年枝上長好。"
    ], 
    "rhythmic": "萬年歌"
  }, 
  {
    "author": "趙以夫", 
    "paragraphs": [
      "正綠陰濃，鶯聲懶，庭院輕寒煙薄。", 
      "天然花富貴，逞夭紅殷紫，疊葩重萼。", 
      "醉豔酣春，妍姿浥露，翠羽輕明如削。", 
      "檀心鴉黃嫩，似離情愁緒，萬絲交錯。", 
      "更銀燭相輝，玉瓶微浸，宛然京洛。", 
      "朝來風雨惡。", 
      "拍僝僽、低張青油幕。", 
      "便好倩、佳人插帽，貴客傳箋，趁良辰、賞心行樂。", 
      "四美難並也，須拼醉、莫辭杯勺。", 
      "被花惱、情無著。", 
      "長笛何處，一笑江頭高閣。", 
      "極暮水雲漠漠。"
    ], 
    "rhythmic": "大"
  }, 
  {
    "author": "趙以夫", 
    "paragraphs": [
      "江南春早。", 
      "問江上寒梅，佔春多少。", 
      "自照疏星冷，祗許春風到。", 
      "幽香不知甚處，但迢迢、滿汀菸草。", 
      "回首誰家竹外，有一枝斜好。", 
      "記當年、曾共花前笑。", 
      "念玉雪襟期，有誰知道。", 
      "喚起羅浮夢，正參橫月小。", 
      "淒涼更吹塞管，漫相思，鬢華驚老。", 
      "待覓西湖半曲，對霜天清曉。"
    ], 
    "rhythmic": "孤鸞", 
    "tags": [
      "西湖"
    ]
  }, 
  {
    "author": "趙以夫", 
    "paragraphs": [
      "得水能仙，似漢皋遺佩，碧波寒月。", 
      "藍玉暖生煙，稱縞袂黃冠，素姿芳潔。", 
      "亭亭獨立風前，照冰壺澄徹。", 
      "當時事，琴心妙處誰傳，頓成愁絕。", 
      "六出自天然，更一味清香渾勝雪。", 
      "西湖秋菊寒泉，似坡老風流，至今人說。", 
      "殷勤折伴梅邊，聽玉龍吹裂。", 
      "丁寧道，百年兄弟，相看晚節。"
    ], 
    "rhythmic": "金盞子", 
    "tags": [
      "西湖"
    ]
  }, 
  {
    "author": "趙以夫", 
    "paragraphs": [
      "蜀錦移芳，巫雲散彩，天孫翦取相寄。", 
      "金屋看承，玉臺凝盼，尚憶舊家風味。", 
      "生香絕豔，說不盡、天然富貴。", 
      "臉嫩渾疑看損，肌柔只愁吹起。", 
      "花神爲誰著意。", 
      "把韶華、總歸姝麗。", 
      "可是老來心事，不成春思。", 
      "卻羨宮袍仙子。", 
      "調曲曲清平似翻水。", 
      "笑囑東風，殷勤勸醉。"
    ], 
    "rhythmic": "天香"
  }, 
  {
    "author": "趙以夫", 
    "paragraphs": [
      "南國收寒，東郊放暖，條風初回臺榭。", 
      "小燕橫釵，鬧蛾低鬢，根底吳娃妖冶。", 
      "纖手傳生菜，向人道、新春來也。", 
      "莫須沈醉樽前，這些風景無價。", 
      "長記年年此日，迎著個牛兒，彩鞭羞打。", 
      "颭颭金幡，星星華髮，得似家山閒暇。", 
      "都把心期事，待問訊、柳邊花下。", 
      "簫鼓聲中，溫存小樓深夜。"
    ], 
    "rhythmic": "探春慢"
  }, 
  {
    "author": "趙以夫", 
    "paragraphs": [
      "屑璐飄寒，鏤金獻巧，妝成水晶亭榭。", 
      "飛絮悠揚，散花零亂，絕勝翠嬌紅冶。", 
      "粉豔嘻嘻道，盡飛上、使君鬚也。", 
      "多情莫笑衰翁，舊時樑苑聲價。", 
      "窗外小梅羞澀，倩羯鼓尊前，慢敲輕打。", 
      "鯨海停波，鶴譙賓月，贏得殘年清暇。", 
      "心事知誰會，但夢繞、越王城下。", 
      "白玉青絲，且同醉吟春夜。"
    ], 
    "rhythmic": "探春慢"
  }, 
  {
    "author": "趙以夫", 
    "paragraphs": [
      "寶勝賓春，華燈照夜，窮冬渾然如客。", 
      "爐焰鱗紅，杯深翡翠，早減三分寒力。", 
      "一笑團欒處，恰喜得、雪消風息。", 
      "苔枝數蕊明珠，恍疑香麝初拆。", 
      "懊恨東君無準，甚朝做重陰，暮還晴色。", 
      "喚燕呼鶯，雕花鏤葉，機巧可曾休得。", 
      "靜裏無窮意，漫看盡、紛紛紅白。", 
      "且聽新腔，紅牙玉纖低拍。"
    ], 
    "rhythmic": "探春慢"
  }, 
  {
    "author": "趙以夫", 
    "paragraphs": [
      "重整登高屐。", 
      "羣玉峯頭，萬里秋無極。", 
      "遠山青欲滴。", 
      "新雁過、飄緲孤雲天北。", 
      "煙入小橋低，水痕退、寒流澄碧。", 
      "對佳辰，驚心客裏，鬢絲堪摘。", 
      "風流晉宋諸賢，騎臺龍山，俯仰皆陳跡。", 
      "憑闌看落日。", 
      "嗟往事、唯有黃花如昔。", 
      "醉袖舞西風，任教笑、參差鳧舄。", 
      "但回首、東籬久負，有誰知得。"
    ], 
    "rhythmic": "龍山會"
  }, 
  {
    "author": "趙以夫", 
    "paragraphs": [
      "九日無風雨。", 
      "一笑憑高，浩氣橫秋宇。", 
      "羣峯青可數。", 
      "寒城小、一水縈迴如縷。", 
      "西北最關情，漫遙指、東徐南楚。", 
      "黯銷魂，斜陽冉冉，雁聲悲苦。", 
      "今朝黃菊依然，重上南樓，草草成歡聚。", 
      "詩朋休浪賦。", 
      "舊題處、俯仰已隨塵土。", 
      "莫放酒行疏，清漏短、涼蟾當午。", 
      "也全勝、白衣未至，獨醒凝佇。"
    ], 
    "rhythmic": "龍山會"
  }, 
  {
    "author": "趙以夫", 
    "paragraphs": [
      "佳節明朝九。", 
      "彩舫凌虛，共醉西風酒。", 
      "湖光藍滴透。", 
      "雲浪碎、巧學波紋吹皺。", 
      "碧落杳無邊，但玉削，千峯寒瘦。", 
      "留連久，秋容似洗，月華如晝。", 
      "回頭南楚東徐，暝靄蒼煙，處處空刁斗。", 
      "山公今健否。", 
      "功名事、付與年時交舊。", 
      "白髮苦欺人，尚堪插、黃花盈首。", 
      "歸去也、東籬好在，覓淵明友。"
    ], 
    "rhythmic": "龍山會"
  }, 
  {
    "author": "趙以夫", 
    "paragraphs": [
      "黃葉舞碧空，臨水處、照眼紅苞齊吐。", 
      "柔情媚態，佇立西風如訴。", 
      "遙想仙家城闕，十萬綠衣童女。", 
      "雲飄緲，玉娉婷，隱隱綵鸞飛舞。", 
      "樽前更風度。", 
      "記天香國色，曾佔春暮。", 
      "依然好在，還伴清霜涼露。", 
      "一曲闌干敲遍，悄無語。", 
      "空相顧。", 
      "殘月淡，酒闌時、滿城鐘鼓。"
    ], 
    "rhythmic": "芙蓉月"
  }, 
  {
    "author": "趙以夫", 
    "paragraphs": [
      "微雲拂斜月，萬籟聲沈。", 
      "涼露暗墜桐陰。", 
      "蛾眉乞得天孫巧，愔愔樓上穿針。", 
      "佳期鵲相誤，到年時此夕，歡淺愁深。", 
      "人間兒女，說風流，直到如今。", 
      "河漢幾曾風浪，因景物牽情，自是人心。", 
      "長記秋庭往事，鈿花翦翠，釵股分金。", 
      "道人無著，正蕭然、竹枕綀衾。", 
      "夢迴時，天淡星稀，閒弄一曲瑤琴。"
    ], 
    "rhythmic": "夜飛鵲・夜飛鵲慢"
  }, 
  {
    "author": "趙以夫", 
    "paragraphs": [
      "一夜金風，吹成萬粟，枝頭點點明黃。", 
      "扶疏月殿影，雅澹道家裝。", 
      "阿誰倩、天女散濃香。", 
      "十分薰透霓裳。", 
      "徘徊處，玉繩低轉，人靜天涼。", 
      "底事小山幽詠，渾未識清妍，空自情傷。", 
      "憶佳人、執手訴離湘。", 
      "招蟾魄、和酒吸秋光。", 
      "碧雲日暮何妨。", 
      "惆悵久，瑤琴微弄，一曲清商。"
    ], 
    "rhythmic": "秋蕊香"
  }, 
  {
    "author": "趙以夫", 
    "paragraphs": [
      "曉風薄。", 
      "苔枝上、翦成萬點冰萼。", 
      "暗香無處著。", 
      "立馬斷魂，晴雪籬落。", 
      "橫溪略彴。", 
      "恨寄驛、音書遼邈。", 
      "夢繞揚州東閣。", 
      "風流舊日何郎，想依然林壑。", 
      "離索。", 
      "引杯自酌。", 
      "相看冷淡，一笑人如削。", 
      "水雲寒漠漠。", 
      "底處羣仙，飛來霜鶴。", 
      "芳姿綽約。", 
      "正月滿、瑤臺珠箔。", 
      "徙倚闌干寂寞。", 
      "盡分付，許多愁，城頭角。"
    ], 
    "rhythmic": "角招"
  }, 
  {
    "author": "趙以夫", 
    "paragraphs": [
      "玉壺凍裂琅玕折，駸駸逼人衣袂。", 
      "暖絮張空飛，失前山橫翠。", 
      "欲低還又起。", 
      "似妝點、滿園春意。", 
      "記憶當時，剡中情味，一溪雲水。", 
      "天際。", 
      "絕行人，高吟處，依稀灞橋鄰里。", 
      "更翦翦梅花，落雲階月地。", 
      "化工真解事。", 
      "強勾引、老來詩思。", 
      "楚天暮，驛使不來，悵曲闌獨倚。"
    ], 
    "rhythmic": "徵招"
  }, 
  {
    "author": "趙以夫", 
    "paragraphs": [
      "十里春風，二分明月，蕊仙飛下瓊樓。", 
      "看冰花翦翦，擁碎玉成球。", 
      "想長日、雲階佇立，太真肌骨，飛燕風流。", 
      "斂羣芳、清麗精神，都付揚州。", 
      "雨窗數朵，夢驚回、天際香浮。", 
      "似閬苑花神，憐人冷落，騎鶴來遊。", 
      "爲問竹西風景，長空談、煙水悠悠。", 
      "又黃昏羌管，孤城吹起新愁。"
    ], 
    "rhythmic": "揚州慢"
  }, 
  {
    "author": "趙以夫", 
    "paragraphs": [
      "粱苑吟新，高陽飲散，玉容寂寞妝樓。", 
      "故人應念我，折贈水晶球。", 
      "不須倩、東風說與，吹簫雲路，解佩江流。", 
      "似天涯、邂逅相逢，低問東州。", 
      "爲花更醉，細挼香、酒面酥浮。", 
      "記橋月同看，簾風共笑，仙枕曾遊。", 
      "無奈乍晴還雨，江天暮、飛絮悠悠。", 
      "莫先教偷取，春歸滿地清愁。"
    ], 
    "rhythmic": "揚州慢"
  }, 
  {
    "author": "趙以夫", 
    "paragraphs": [
      "衆芳凋謝。", 
      "堪愛處、老圃寒花幽野。", 
      "照眼如畫。", 
      "爛然滿地金錢，買斷金錢無價。", 
      "古香逸韻似高人，更野服、黃冠瀟灑。", 
      "向霜夜。", 
      "冷笑暖春，桃李夭冶。", 
      "襟期問與誰同，記往昔、獨自徘懷籬下。", 
      "采采盈把。", 
      "此時一段風流，賴得白衣陶寫。", 
      "而今爲米負初心，且細摘、輕浮三雅。", 
      "沈醉也。", 
      "夢落故國茅舍。"
    ], 
    "rhythmic": "惜黃花"
  }, 
  {
    "author": "趙以夫", 
    "paragraphs": [
      "愛東湖六月，十里香風，翡翠鋪平。", 
      "誤入紅雲裏，似當年太乙，約我尋盟。", 
      "葉舟盪漾寒碧，分得一襟冰。", 
      "漸際晚輕陰，修蒲舞綠，倦柳梳青。", 
      "娉婷。", 
      "黯無語。", 
      "想怨女三千，長日宮庭。", 
      "六六闌干曲，有玉兒才貌，誰與看承。", 
      "柔情一點無奈，頻付酒杯行。", 
      "到夜靜人歸，涼蟾自照鷗鷺汀。"
    ], 
    "rhythmic": "憶舊遊慢"
  }, 
  {
    "author": "趙以夫", 
    "paragraphs": [
      "望紅渠影裏，冉冉斜陽，十里堤平。", 
      "喚起江湖夢，向沙鷗住處，細說前盟。", 
      "水鄉六月無暑，寒玉散清冰。", 
      "笑老去心情，也將醉眼，鎮爲花青。", 
      "亭亭。", 
      "步明鏡，似月浸華清，人在秋庭。", 
      "照夜銀河落，想粉香溼露，恩澤初承。", 
      "十洲縹緲何許，風引彩舟行。", 
      "尚憶得西施，餘情嫋嫋煙水汀。"
    ], 
    "rhythmic": "憶舊遊慢"
  }, 
  {
    "author": "趙以夫", 
    "paragraphs": [
      "紅香溼月，翠影停雲，羅襪塵生步。", 
      "並肩私語。", 
      "知何事、暗遣玉容泣露。", 
      "閒情最苦。", 
      "任笑道、爭妍似妒。", 
      "倒銀河，秋夜雙星，不到佳期誤。", 
      "擬把江妃共賦。", 
      "當時攜手，煙水深處。", 
      "明珠濺雨。", 
      "凝脂滑、洗出一番鉛素。", 
      "憑誰說與。", 
      "莫便化、綵鸞飛去。", 
      "待玉童，雙節來迎，爲作芙蓉主。"
    ], 
    "rhythmic": "解語花"
  }, 
  {
    "author": "趙以夫", 
    "paragraphs": [
      "乍冷還暄，小春時候今朝轉。", 
      "三分歷日二分休，鏡裏清霜滿。", 
      "雲幕低垂不展。", 
      "矮窗明、紅麟初暖。", 
      "老來活計，濁酒三杯，黃庭一卷。", 
      "萬里關河，朔風吹到邊聲遠。", 
      "倚樓脈脈數歸鴻，誰會愁深淺。", 
      "最苦山寒日短。", 
      "但梅花、相看歲晚。", 
      "何人金屋，巧囀歌鶯，慢調箏雁。"
    ], 
    "rhythmic": "燭影搖紅"
  }, 
  {
    "author": "趙以夫", 
    "paragraphs": [
      "桂香消，梧影瘦，黃菊迷深院。", 
      "倚西風，看落日，長江東去如練。", 
      "先生底事，有賦飄然。", 
      "剛到爲田園。", 
      "獨醒何爲，持杯自勸。", 
      "未能免。", 
      "休把茱萸吟玩。", 
      "但管年年健。", 
      "千古事、幾憑闌。", 
      "吾生早、九十強半。", 
      "歡娛終日，富貴何時，一笑醉鄉寬。", 
      "倒載歸來，迴廊月滿。"
    ], 
    "rhythmic": "薄媚", 
    "tags": [
      "長江"
    ]
  }, 
  {
    "author": "趙以夫", 
    "paragraphs": [
      "秋入書幃，漏箭初長，薰爐未灰。", 
      "向酒邊陶寫，韓情杜思，案頭料理，漢蠹秦煨。", 
      "天有高情，世無慧眼，剛道先生是不齋。", 
      "人都笑，這當行鋪席，又不成開。", 
      "忘懷。", 
      "物外徘徊。", 
      "與鷗鷺同盟兩莫猜。", 
      "似琉璃匣裏，光涵牛鬥，鳳凰臺上，聲挾風雷。", 
      "寶汞一錢，冰銜三字，浮利浮名安在哉。", 
      "太平也，要泥金鏤玉，除是公來。"
    ], 
    "rhythmic": "沁園春"
  }, 
  {
    "author": "趙以夫", 
    "paragraphs": [
      "客問吾年，吾將老矣，今五十三。", 
      "似北海先生，過之又過，善財童子，參到無參。", 
      "官路太行，世情滄海，何止嵇康七不堪。", 
      "歸來也，是休官令尹，有發瞿曇。", 
      "千巖。", 
      "秀色如藍。", 
      "新著個樓兒恰對南。", 
      "看浮雲自在，百般態度，長江無際，一碧虛涵。", 
      "荔子江珧，蓴羹鱸鱠，一曲春風酒半酣。", 
      "憑闌處，正空流皓月，光滿寒潭。"
    ], 
    "rhythmic": "沁園春", 
    "tags": [
      "長江"
    ]
  }, 
  {
    "author": "趙以夫", 
    "paragraphs": [
      "自笑聲來，骨相無奇，壬三甲三。", 
      "覺紫宸班裏，都忘故步，維摩室內，添個新參。", 
      "壯也不如，老之將至，今日將軍戰豈堪。", 
      "江湖客，況詩肥賈島，筆瘦王曇。", 
      "紛紛紆紫脫藍。", 
      "送水北山人又水南。", 
      "喜支離得佚，散材可壽，一丘自足，萬象中涵。", 
      "膾炙功名，膏盲富貴，舉世黃梁夢正酣。", 
      "知誰健，且茹芝商嶺，飲菊胡潭。"
    ], 
    "rhythmic": "沁園春"
  }, 
  {
    "author": "趙以夫", 
    "paragraphs": [
      "滿酌蓬萊酒。", 
      "最苦是、中年作惡，送人時候。", 
      "一夜朔風吹石裂，驚得梅花也瘦，更衣袂、嚴霜寒透。", 
      "捲起潮頭無丈尺，甚扁舟、拍上三江口。", 
      "明月冷，載歸否。", 
      "分攜欲折無垂柳。", 
      "但層樓徙倚，兩眉空皺。", 
      "海闊天高無處問，萬事不堪回首。", 
      "況目斷、孤鴻去後。", 
      "玉樣鬆鱸今正美，想子真、微笑還招手。", 
      "且爲我，飲三鬥。"
    ], 
    "rhythmic": "賀新郎"
  }, 
  {
    "author": "趙以夫", 
    "paragraphs": [
      "葵扇秋來賤。", 
      "阿誰知、初回輕暑，又教題遍。", 
      "不是琵琶知音少，無限如簧巧囀。", 
      "倩說似、長門休怨。", 
      "莫把蛾眉與人妒，但疏梅、淡月深深院。", 
      "臨寶鑑，欲妝懶。", 
      "少時聲價傾粱苑。", 
      "到中年，也曾落魄，霧收雲卷。", 
      "待入漢庭金馬去，灑筆長江滾滾。", 
      "好留取、才名久遠。", 
      "過眼榮華俱塵土，聽關睢、盈耳離騷婉。", 
      "歌不足，爲嗟嘆。"
    ], 
    "rhythmic": "賀新郎", 
    "tags": [
      "長江"
    ]
  }, 
  {
    "author": "趙以夫", 
    "paragraphs": [
      "載酒陽關去。", 
      "正西湖、連天菸草，滿堤晴絮。", 
      "採翠擷芳遊冶處，應和嬌弦豔鼓。", 
      "看柳外、畫船無數。", 
      "萬傾琉璃渾鏡淨，陡風波、洶洶魚龍舞。", 
      "談笑裏，遽如許。", 
      "流觴滿引澆離緒。", 
      "便東西、斜陽立馬，綠波前浦。", 
      "自是蓴鱸高興動，恰值春山杜宇。", 
      "漫回首、軟紅香霧。", 
      "咫尺佳人千里隔，望空江、明月橫洲渚。", 
      "清夢斷，恨如縷。"
    ], 
    "rhythmic": "賀新郎", 
    "tags": [
      "西湖"
    ]
  }, 
  {
    "author": "趙以夫", 
    "paragraphs": [
      "草色庭前綠。", 
      "掩重門、國香伴我，畫簾幽獨。", 
      "無奈薰風吹綠綺，閒理離騷舊曲。", 
      "覺鼻觀、微聞清馥。", 
      "可是花神嫌冷淡，碧叢中、炯炯駢雙玉。", 
      "相對久，各歡足。", 
      "冰姿帶露如新沐。", 
      "想當年、夷齊二子，獨清孤竹。", 
      "千古英雄塵土盡，凜凜西山雲木。", 
      "總付與、一尊醽醁。", 
      "學得漢宮嬌姊妹，便承恩、貯向黃金屋。", 
      "終不似，在空谷。"
    ], 
    "rhythmic": "賀新郎"
  }, 
  {
    "author": "趙以夫", 
    "paragraphs": [
      "碾破長空綠。", 
      "看銀蟾、一輪似水，照人清獨。", 
      "縹緲風搖環佩碎，疑是英莖妙曲。", 
      "忽散作、天花芬馥。", 
      "帝子雙雙來洞戶，炯肌膚、冰雪顏如玉。", 
      "愁易老，意難足。", 
      "楚江萬頃疏湯沐。", 
      "想佳人，依然攜手，碧雲修竹。", 
      "蔥蒨玲瓏方寸許，清過千重夏木。", 
      "速就我、同傾湘醁。", 
      "追憶蘭亭當日事，盡淒涼、也勝盧仝屋。", 
      "應不到，羨金谷。"
    ], 
    "rhythmic": "賀新郎"
  }, 
  {
    "author": "趙以夫", 
    "paragraphs": [
      "春事渾如客。", 
      "趁新晴、花驄驕駿，紵衫輕窄。", 
      "臘甕初傾光欲動，笑把黃甘旋擘。", 
      "更喜得、酒朋詩敵。", 
      "陶寫襟懷觴詠裏，似風流、王謝當年集。", 
      "忘爾汝，任爭席。", 
      "疏簾畫舫梅妝白。", 
      "看斜陽、波心鏡面，照伊顏色。", 
      "飄緲笙歌天上譜，一刻千金莫惜。", 
      "誰信道、高樓佔得。", 
      "柳外暝煙人去也，但月鉤、冷浸闌干溼。", 
      "知過了，幾寒食。"
    ], 
    "rhythmic": "賀新郎"
  }, 
  {
    "author": "趙以夫", 
    "paragraphs": [
      "投老歸來，記踏青堤上，三度逢君。", 
      "寒窗冷淡活計，明月空尊。", 
      "紅紅白白，又一番、春色撩人。", 
      "誰信道，閒中天地，園林幾見成塵。", 
      "今夕偶無風雨，便滿城簫鼓，來往紛紛。", 
      "鰲山寶燈照夜，羅綺千門。", 
      "珠簾盡卷，看娉婷、水上行雲。", 
      "應自笑，周郎少日，風流羽扇綸巾。"
    ], 
    "rhythmic": "漢宮春"
  }, 
  {
    "author": "趙以夫", 
    "paragraphs": [
      "冰花炯炯。", 
      "記那回占斷，春風鰲頂。", 
      "獨抱寒香，得意西湖酒初醒。", 
      "爲問玉堂富貴，爭得似、山中深靚。", 
      "向歲晚，竹翠鬆蒼，閒伴一枝冷。", 
      "南浦，水萬頃。", 
      "想月溼斷磯，雲弄疏影。", 
      "粉英落盡。", 
      "孤鶴長鳴夜方永。", 
      "將見青青似豆，又迤邐、傳黃風景。", 
      "聽報道、催去也，再調玉鼎。"
    ], 
    "rhythmic": "暗香", 
    "tags": [
      "西湖"
    ]
  }, 
  {
    "author": "趙以夫", 
    "paragraphs": [
      "晴空漠膜。", 
      "怪雪來底處，飄滿籬落。", 
      "元是花神，管領春風，幽香忽遍林壑。", 
      "玉仙緩轡江城路，全不羨、揚州東閣。", 
      "似天教、瑤佩瓊裾，薦與翠尊冰勺。", 
      "聞道兒童好語，豐年瑞覆鬥，佔取紅萼。", 
      "驛使飛馳，羹鼎安排，速趁良辰行樂。", 
      "聯鑣一一清都客，也肯把、山翁同約。", 
      "醉歸來、夢斷西窗，怕聽麗譙悲角。"
    ], 
    "rhythmic": "疏影"
  }, 
  {
    "author": "趙以夫", 
    "paragraphs": [
      "長嘯躡高寒，回首萬山，空翠零亂。", 
      "渺渺清秋，與斜陽天遠。", 
      "引光祿、清吟興動，憶龍山、舊遊夢斷。", 
      "夾衣初試，破帽多情，自笑霜蓬短。", 
      "黃花長好在，一俯仰、節物驚換。", 
      "紫蟹青橙，覓東籬幽伴。", 
      "感今古、風悽霜冷，想關河、煙昏月淡。", 
      "舉杯相屬，殷勤更把茱萸看。"
    ], 
    "rhythmic": "尾犯"
  }, 
  {
    "author": "趙以夫", 
    "paragraphs": [
      "繡地殘英，畫空飛絮，東風又送春歸。", 
      "雨足郊坰，相將翠密成帷。", 
      "燕鶯猶戀芳菲。", 
      "向枝頭、葉底依依。", 
      "留春不住，綠波渺渺，碧草萋萋。", 
      "錦帆開曉，彩仗迎薰，峯迴路轉，月淡天低。", 
      "紅雲影裏，羣仙報道班齊。", 
      "九奏簫韶，算人間、無此壎箎。", 
      "步新堤。", 
      "金鼎調羹也，梅子黃時。"
    ], 
    "rhythmic": "燕春臺"
  }, 
  {
    "author": "趙以夫", 
    "paragraphs": [
      "錦裏春回，玉墀天近，東風穩送雕韉。", 
      "祖帳移來，光流萬斛金蓮。", 
      "十分香月娟娟。", 
      "照人間、一點魁躔。", 
      "此時新事，飛來雙鳳，催上甘泉。", 
      "尋思京洛，少日芳遊，柳遙禁雪，花淡宮煙。", 
      "鰲山涌翠，通宵脆管繁弦。", 
      "再見昇平，想紅雲、飄緲羣仙。", 
      "看明年。", 
      "金殿傳柑宴，袞繡貂蟬。"
    ], 
    "rhythmic": "燕春臺"
  }, 
  {
    "author": "趙以夫", 
    "paragraphs": [
      "寒寬一雁落。", 
      "正萬里相思，被渠驚覺。", 
      "春風字字吹香雪，喚起西湖盟約。", 
      "當時醉處，彷彿記、青樓珠箔。", 
      "又不是，南國花遲，徘徊酒邊慵酌。", 
      "家山月色依然，想竹外橫枝，玉明冰薄。", 
      "而今話昨。", 
      "空對景、悵望美人天角。", 
      "清尊淡薄。", 
      "便翠羽、殷勤難託。", 
      "休品入、三疊琴心，教人瘦卻。"
    ], 
    "rhythmic": "玉燭新", 
    "tags": [
      "西湖"
    ]
  }, 
  {
    "author": "趙以夫", 
    "paragraphs": [
      "重門翠鎖，笑侯鯖斷絕，又逢寒食。", 
      "社甕初開春浩蕩，薺蕨漫山誰摘。", 
      "榆火傳新，柳綿吹老，愁緒空千憶。", 
      "百花過了，遊蜂將次成蜜。", 
      "追思共醉西湖，詩朋餘幾，俯仰成悲惻。", 
      "月射波心光萬丈，猶想當時顏色。", 
      "黃鵠翩翩，白駒皎皎，莫待山靈勒。", 
      "金貂箬笠，問渠還肯相易。"
    ], 
    "rhythmic": "念奴嬌", 
    "tags": [
      "西湖"
    ]
  }, 
  {
    "author": "趙以夫", 
    "paragraphs": [
      "尊前一笑，問梅花消息，幾枝開遍。", 
      "咳唾隨風人似玉，寒夜春生酒面。", 
      "故里天遙，殊鄉歲晚，忍對驪駒宴。", 
      "無情潮汐，可能爲我留戀。", 
      "目斷雪棹煙帆，匆匆輕別，豈是如鴻燕。", 
      "要趁盤椒供燕喜，舞袖斕斑雙旋。", 
      "屈指重來，揚鞭催去，想在金鑾殿。", 
      "雲萍無據，莫辭蘸甲深勸。"
    ], 
    "rhythmic": "念奴嬌"
  }, 
  {
    "author": "趙以夫", 
    "paragraphs": [
      "梅花度曲，被多情勾引，枝枝看遍。", 
      "暗憶孤山今夜月，疏影橫斜鏡面。", 
      "萼綠凌風，雲英怯冷，未放瑤池宴。", 
      "人間蜂蝶，也知無計迷戀。", 
      "聞道管領多才，清詞好句，泥落空樑燕。", 
      "好換蕊珠供彩筆，莫待隨風面旋。", 
      "千歲蟠虯，雙棲麼鳳，咫尺蓬萊殿。", 
      "湖邊春暗，料應日日酬勸。"
    ], 
    "rhythmic": "念奴嬌"
  }, 
  {
    "author": "趙以夫", 
    "paragraphs": [
      "憶惜少年日，吳江上、長嘯步垂虹。", 
      "看飛出玉輪，十分端正，幻成冰壑，一碧澄空。", 
      "當此際，醉魂遊帝所，涼袂揚秋風。", 
      "桂殿鳳笙，妙音何處，蓴羹鱸膾，清興誰同。", 
      "今宵歡娛地，千鈞筆、模寫擬付良工。", 
      "無奈雲沈顧兔，雨掛癡龍。", 
      "誤騷客宿吟，杯仙夢醉，負他佳節，戲我衰翁。", 
      "畢竟孤光長在，後夜重逢。"
    ], 
    "rhythmic": "風流子"
  }, 
  {
    "author": "趙以夫", 
    "paragraphs": [
      "一江淥淨，算閱盡、燕鴻來去。", 
      "便系日繩長，修蟾斧妙，教駐韶華未許。", 
      "白白紅紅多多態，問底事、東皇無語。", 
      "但碧草煙淡，落花流水，不堪回佇。", 
      "晴雨。", 
      "陡寒乍熱，清陰庭戶。", 
      "任詩卷拋荒，棋秤休務，寂寞風簾舞絮。", 
      "我酌君斟，我詞君唱，誰似卿卿簫史。", 
      "拼酩酊，斷送春歸，恰好聽鳩呼婦。"
    ], 
    "rhythmic": "二郎神"
  }, 
  {
    "author": "趙以夫", 
    "paragraphs": [
      "野塘暗碧，漸點點、翠鈿明鏡。", 
      "想晝永珠簾，人閒金屋，時倚妝臺照影。", 
      "睡起闌干凝思處，漫數盡、歸鴉棲暝。", 
      "知月下鶯黃，雲邊蛾綠，爲誰低整。", 
      "曾倩。", 
      "雁傳鵲報，心期千定。", 
      "奈柳絮浮雲，桃花流水，長是參差不併。", 
      "莫怨春歸，莫愁柘老，蠶已三眠將醒。", 
      "腸斷句，枉費丹青，漠漠水遙煙回。"
    ], 
    "rhythmic": "二郎神"
  }, 
  {
    "author": "趙以夫", 
    "paragraphs": [
      "玉梅吹霽雪，覺和氣、滿南州。", 
      "更連夕晴光，一番小雨，朝靄全收。", 
      "人情不知底事，但黃童白叟總追遊。", 
      "駕海千尋彩岫，漲空萬點星球。", 
      "風流。", 
      "秀色明眸。", 
      "金蓮步、度輕柔。", 
      "任往來燕席，香風引舞，清官隨謳。", 
      "何曾見癡太守，已登車、去也又遲留。", 
      "人似多情皓月，十分照我當樓。"
    ], 
    "rhythmic": "木蘭花慢"
  }, 
  {
    "author": "趙以夫", 
    "paragraphs": [
      "傾國精神，嬌無力、亭亭向誰。", 
      "還知否，羞沈月姊，妒殺風姨。", 
      "滿地胭脂春欲老，平池翡翠水新肥。", 
      "祗花王、富貴佔韶光，真絕奇。", 
      "香暗動，人未知。", 
      "翻玉拍，度金衣。", 
      "任輕紅殷紫，對景偏宜。", 
      "聞道洛陽誇此地，因思京國太平時。", 
      "向沈香亭北按新詞，乘醉歸。"
    ], 
    "rhythmic": "滿江紅"
  }, 
  {
    "author": "趙以夫", 
    "paragraphs": [
      "古城陰、一川新浸，天然塵外幽絕。", 
      "誰家幻出千機錦，疑是蕊仙雲織。", 
      "環燕席。", 
      "便縱有萬花，此際無顏色。", 
      "清風兩腋。", 
      "炯玉樹森前，碧筒滿注，共作醉鄉客。", 
      "長堤路，還憶西湖景物。", 
      "遊船曾點空碧。", 
      "當時總負凌雲氣，俯仰頓成今昔。", 
      "愁易極。", 
      "更對景銷凝，悵望天西北。", 
      "歸來日夕。", 
      "但展轉無眠，風櫺水館，冷浸五更月。"
    ], 
    "rhythmic": "摸魚兒", 
    "tags": [
      "西湖"
    ]
  }, 
  {
    "author": "趙以夫", 
    "paragraphs": [
      "塞樓吹斷梅花，曉風瑟瑟添悽咽。", 
      "關河萬里，煙塵四野，眼前都別。", 
      "擊楫功名，椎鋒意氣，是人都說。", 
      "問周郎何日，小喬到手，爲君賦，酹江月。", 
      "休把愁腸暗結。", 
      "又相將、魯雲書節。", 
      "錦圍放密，金樽任滿，歌聲莫歇。", 
      "贏得朝朝，半醒半醉，佯癡佯劣。", 
      "盡瞢騰，深入無何，管甚須鬢成雪。"
    ], 
    "rhythmic": "水龍吟"
  }, 
  {
    "author": "趙以夫", 
    "paragraphs": [
      "誰家明鏡飛空，海天紺碧浮秋霽。", 
      "西風淡蕩，纖雲卷盡，小星疑墜。", 
      "宇宙冰壺，襟懷玉界，飄然仙思。", 
      "炯靈犀一點，蟾輝萬丈，長相射、清清地。", 
      "祗又桂花長好，照人間、幾番榮悴。", 
      "年年此夕，持杯嚼露，揮毫翻水。", 
      "寶瑟悽清，玉簫飄緲，佩環聲碎。", 
      "喚謫仙起舞，古今同夢，不知何世。"
    ], 
    "rhythmic": "水龍吟"
  }, 
  {
    "author": "趙以夫", 
    "paragraphs": [
      "競渡楚鄉事，誇勝錦纏頭。", 
      "湖光淥淨，轉勝雪浪舞潛虯。", 
      "剛道琉璃寶苑，移作水晶珠闕，鰲頂出中流。", 
      "一釣驚天地，能動此心不。", 
      "活千年，封萬戶，等虛舟。", 
      "渺然身世，煙水浩蕩一沙鷗。", 
      "聽得長淮風景，喚起離騷往恨，杜若滿汀洲。", 
      "相對老榕下，五月已先秋。"
    ], 
    "rhythmic": "水調歌・水調"
  }, 
  {
    "author": "趙以夫", 
    "paragraphs": [
      "千機雲錦裏。", 
      "看並蒂新房，駢頭芳蕊。", 
      "清標豔態，兩兩翠裳霞袂。", 
      "似是商量心事。", 
      "倚綠葉、無言相對。", 
      "天蘸水。", 
      "彩舟過處，鴛鴦驚起。", 
      "飄緲漾影搖香，對劉阮風流，雙仙姝麗。", 
      "閒情不斷，猶戀人間歡會。", 
      "莫待西風吹老，薦玉醴、碧筒拼醉。", 
      "清露底。", 
      "明月一襟歸思。"
    ], 
    "rhythmic": "雙瑞蓮"
  }, 
  {
    "author": "趙以夫", 
    "paragraphs": [
      "水天一色。", 
      "正四野秋高，千古愁極。", 
      "多少黃花密意，付他歡伯。", 
      "樓前馬戲星球過，又依稀、東徐陳跡。", 
      "一時豪俊，風流濟濟，酒朋詩敵。", 
      "畫不就、江東暮碧。", 
      "想閱盡千帆，來往潮汐。", 
      "菸草萋迷，此際爲誰心惻。", 
      "引杯撫劍憑高處，黯消魂、目斷天北。", 
      "至今人笑，新亭坐間，淚珠空滴。"
    ], 
    "rhythmic": "桂枝香"
  }, 
  {
    "author": "趙以夫", 
    "paragraphs": [
      "青霄望極。", 
      "際萬里月明，無點雲色。", 
      "一片冰壺世界，水鄉先得。", 
      "年年客裏驚秋半，倚西風、鬢華吹白。", 
      "覓閒無路，相逢且醉，好天涼夕。", 
      "聽曲曲、仙韶促拍。", 
      "趁畫舸飛空，雪浪翻激。", 
      "行樂風流，暗省舊時京國。", 
      "插空翠巇連星麓，但波痕、浮動金碧。", 
      "不如歸去，扁舟五湖，釣竿漁笛。"
    ], 
    "rhythmic": "桂枝香"
  }, 
  {
    "author": "趙以夫", 
    "paragraphs": [
      "雲雁將秋，露螢照夜，涼透窗戶。", 
      "星網珠疏，月奩金小，清絕無點暑。", 
      "天孫河鼓，東西相望，隱隱光流華渚。", 
      "妝樓上，青瓜玉果，多少呆兒癡女。", 
      "金針暗度，珠絲密結，便有系人心處。", 
      "經歲離思，霎時歡愛，愁緒空萬縷。", 
      "人間天上，一般情味，枉了錦箋囑付。", 
      "又何似，吹笙仙子，跨黃鶴去。"
    ], 
    "rhythmic": "永遇樂"
  }, 
  {
    "author": "趙以夫", 
    "paragraphs": [
      "翠綃心事，紅樓歡宴，深夜沈沈無暑。", 
      "竹邊荷外再相逢，又還是、浮雲飛去。", 
      "錦箋尚溼，珠香未歇，空惹閒愁千縷。", 
      "尋思不似鵲橋人，猶自得、一年一度。"
    ], 
    "rhythmic": "鵲橋仙"
  }, 
  {
    "author": "趙以夫", 
    "paragraphs": [
      "天涼來傍荷花飲。", 
      "攜手看雲錦。", 
      "城頭玉漏已三更。", 
      "耳畔微聞新雁、幾聲聲。", 
      "蘭膏影裏春山秀。", 
      "久立還成皺。", 
      "酒闌天外月華流。", 
      "我醉欲眠、卿且去來休。"
    ], 
    "rhythmic": "虞美人"
  }, 
  {
    "author": "趙以夫", 
    "paragraphs": [
      "素娥冷淡愁無奈。", 
      "小作施朱態。", 
      "霓裾霞佩下瑤臺。", 
      "一朵綠雲圍繞、送春來。", 
      "玄霜搗盡丹砂就。", 
      "拼醉長生酒。", 
      "羨君幽壑狎流年。", 
      "把住西風長對、廣寒仙。"
    ], 
    "rhythmic": "虞美人"
  }, 
  {
    "author": "趙以夫", 
    "paragraphs": [
      "翡翠叢中，萬點星球小。", 
      "怪得鼻觀香清，涼館薰風透。", 
      "冰盤快剝輕紅，滑凝水晶皺。", 
      "風姿，姑射仙人正年少。", 
      "紅塵一騎，曾博妃子笑。", 
      "休比葡萄，也盡壓江瑤倒。", 
      "詩情放逸，更判瓊漿和月酹。", 
      "細度冰霜新調。"
    ], 
    "rhythmic": "荔枝香近・荔枝香"
  }, 
  {
    "author": "趙以夫", 
    "paragraphs": [
      "幾點垂垂北斗，一牀悄悄西風。", 
      "山河天地點塵空。", 
      "月殿蟾蜍欲動。", 
      "舌本瓊漿甘徹，鼻端玉蕊香通。", 
      "棋邊切莫笑衰翁。", 
      "個裏本來空洞。"
    ], 
    "rhythmic": "西江月"
  }, 
  {
    "author": "趙以夫", 
    "paragraphs": [
      "露蕊香肌嬌秀。", 
      "燕脂微透。", 
      "蕊宮仙子駕祥鸞，被風捲、霞衣皺。", 
      "輕翦倩他紅袖。", 
      "簪來盈首。", 
      "直須沈醉此花前，怕花到、明朝瘦。"
    ], 
    "rhythmic": "一落索"
  }, 
  {
    "author": "趙以夫", 
    "paragraphs": [
      "水亭橫枕荷花浦。", 
      "覺水面、香來去。", 
      "亭上佳人云態度。", 
      "天然嬌韻，十分撋就，唱盡黃金縷。", 
      "耳邊低道清無暑。", 
      "我欲卿卿卿且住。", 
      "自笑風情衰幾許。", 
      "一牀明月，五更殘夢，不到陽臺路。"
    ], 
    "rhythmic": "青玉案"
  }, 
  {
    "author": "趙以夫", 
    "paragraphs": [
      "一種分香自月宮。", 
      "人間清絕處，小山叢。", 
      "誰將仙米擲虛空。", 
      "丹砂碎，糝遍碧雲中。", 
      "好是竇家風。", 
      "年年秋色裏，又香濃。", 
      "風流全在主人翁。", 
      "青青鬢，相映臉潮紅。"
    ], 
    "rhythmic": "小重山"
  }, 
  {
    "author": "趙以夫", 
    "paragraphs": [
      "梅共雪。", 
      "著個玉人三絕。", 
      "醉倒醉鄉無寶屑。", 
      "照人些子月。", 
      "催得花王先發。", 
      "一曲陽春圓滑。", 
      "疑是嵬坡留錦襪。", 
      "至今香未歇。"
    ], 
    "rhythmic": "謁金門"
  }, 
  {
    "author": "趙以夫", 
    "paragraphs": [
      "正三邊月靜，萬國年豐，菊多梅小。", 
      "吐玉擎香，藹黃都清曉。", 
      "龍駕徐驅，貂冠夾侍，天也和人笑。", 
      "紫陌歡謠，如今事事，勝端平好。", 
      "玉帶垂虹，袞衣華日，秋水精神，臞仙容貌。", 
      "長對凝旒，不羨商巖老。", 
      "胸次乾坤，掌中霖雨，造化知多少。", 
      "便好重將，絳人甲子，數中書考。"
    ], 
    "rhythmic": "醉蓬萊"
  }, 
  {
    "author": "趙以夫", 
    "paragraphs": [
      "正愁予，可堪去馬便駢駢。", 
      "擬折一枝。", 
      "堤上萬垂絲。", 
      "離思無邊，離席易散，落日照清漪。", 
      "苦是禁城催鼓，虛牀難寐，夢魂無路歸飛。", 
      "陡寒還熱，急雨隨晴，化工無準，將息偏難，更向分攜處、立多時。", 
      "吟鬢凋霜，世味嚼蠟，病骨怯朝衣。", 
      "我有一壺風月，荔丹芝紫，約君同話心期。"
    ], 
    "rhythmic": "鳳歸雲"
  }, 
  {
    "author": "趙以夫", 
    "paragraphs": [
      "倚晴空。", 
      "愛湖光瀲灩，樓影青紅。", 
      "彩絲金黍，水邊還又相逢。", 
      "懷沙人問，二千年、猶帶酸風。", 
      "騷人灑墨香濃。", 
      "幽情要眇，雅調惺鬆。", 
      "天上菖蒲五色，倩摻摻素手，分入雕鍾。", 
      "新歡往恨，一時付與歌童。", 
      "斜陽正好，且留連、休要匆匆。", 
      "應須倒盡郫筒。", 
      "歸鞭笑指，月掛蒼龍。"
    ], 
    "rhythmic": "芰荷香"
  }, 
  {
    "author": "鄭覺齋", 
    "paragraphs": [
      "弄玉輕盈，飛瓊淡濘，襪塵步下迷樓。", 
      "試新妝才了，炷瀋水香球。", 
      "記曉剪、春冰馳送，金瓶露溼，緹騎新流。", 
      "甚天中月色，被風吹夢南州。", 
      "尊前相見，似羞人、蹤跡萍浮。", 
      "問弄雪飄枝，無雙亭上，何日重遊。", 
      "我欲纏腰騎鶴，煙霄遠、舊事悠悠。", 
      "但憑闌無語，煙花三月春愁。"
    ], 
    "rhythmic": "揚州慢"
  }, 
  {
    "author": "鄭覺齋", 
    "paragraphs": [
      "捲簾酒醒，怕無言、慵理殘妝啼粉。", 
      "記綰同心雙繡帶，珠箔青樓花滿。", 
      "琢玉傳情，斷金訂約，總是愁根本。", 
      "誰知薄悻，肯於長處尋短。", 
      "舊日掌上芙蓉，新來成刺，變卻風流眼。", 
      "自信華年風度在，未怕香紅春晚。", 
      "恩不相酬，怨難重合，往事冰澌泮。", 
      "分明訣絕，股釵還我一半。"
    ], 
    "rhythmic": "念奴嬌"
  }, 
  {
    "author": "鄭覺齋", 
    "paragraphs": [
      "秋夜永。", 
      "葉葉梧桐霜冷。", 
      "皓月窺人深院靜。", 
      "孤鴻窗外影。", 
      "情是相思深井。", 
      "恩是相思修綆。", 
      "別後信音渾不定。", 
      "銀瓶何處引。"
    ], 
    "rhythmic": "謁金門"
  }, 
  {
    "author": "張榘", 
    "paragraphs": [
      "塞鴻來早。", 
      "正碧瓦霜輕，玉麟寒少。", 
      "昨夜南枝，一點陽和先到。", 
      "黃昏半窗淡月，照青青、謝池春草。", 
      "此際虛齋心事，與此花俱好。", 
      "算巡檐、索共梅花笑。", 
      "是千古風流，少陵曾道。", 
      "爭似油幢下，對一枝春小。", 
      "江城慣聽畫角，且休教、玉關人老。", 
      "好試和羹手段，向鳳池春曉。"
    ], 
    "rhythmic": "孤鸞"
  }, 
  {
    "author": "張榘", 
    "paragraphs": [
      "春小寒輕，南枝一夜陽和轉。", 
      "東君先遞玉麟香，冷蕊幽芳滿。", 
      "應把朱簾暮卷。", 
      "更何須、金猊煙暖。", 
      "千山月淡，萬里塵清，酒樽經卷。", 
      "樓上胡牀，笑談聲裏機謀遠。", 
      "甲兵百萬出胸中，誰謂江流淺。", 
      "憔悴狂胡計短。", 
      "定相將、來朝悔晚。", 
      "功名做了，金鼎和羹，卷藏袍雁。"
    ], 
    "rhythmic": "燭影搖紅"
  }, 
  {
    "author": "張榘", 
    "paragraphs": [
      "正挑燈、共聽檐雨，問誰催動行色。", 
      "風前千點離亭恨，惟有落梅知得。", 
      "王謝宅。", 
      "記前度斜陽，燕子曾相識。", 
      "花香露舄。", 
      "無計強追隨，陽關聲斷，回首暮雲隔。", 
      "文章貫，合上薇垣梧掖。", 
      "徵鞍底事江北。", 
      "青衫莫對韓彭著，還是玉麟佳客。", 
      "須記憶。", 
      "有衿佩鏘鏘，正願依重席。", 
      "荼䕷未折。", 
      "次第牡丹開，一樽留待，相與醉寒食。"
    ], 
    "rhythmic": "摸魚兒"
  }, 
  {
    "author": "張榘", 
    "paragraphs": [
      "正桃花、漸蜚紅雨，依稀一半春色。", 
      "東風十里離亭恨，楊柳絲絲如織。", 
      "遠又憶。", 
      "向雪月梅邊，陶寫吟情逸。", 
      "清愁拍拍。", 
      "算祗暮山知，棲鴉斜照，春樹渺空碧。", 
      "文章貫，合整垂雲健翼。", 
      "翔鸞底用棲棘。", 
      "要尋玉洞煙霞勝，聊趁麟符蜚檄。", 
      "歸騎急。", 
      "看塵袂方清，有恩綸催入。", 
      "鳧仙倦舄。", 
      "相與問孤山，開樽抵掌，一舸畫橋側。"
    ], 
    "rhythmic": "摸魚兒"
  }, 
  {
    "author": "張榘", 
    "paragraphs": [
      "西風亂葉溪橋樹。", 
      "秋在黃花羞澀處。", 
      "滿袖塵埃推不去。", 
      "馬蹄濃露，雞聲淡月，寂歷荒村路。", 
      "身名多被儒冠誤。", 
      "十載重來漫如許。", 
      "且盡清樽公莫舞。", 
      "六朝舊事，一江流水，萬感天涯暮。"
    ], 
    "rhythmic": "青玉案"
  }, 
  {
    "author": "張榘", 
    "paragraphs": [
      "風色轉東南。", 
      "翠擁層巒。", 
      "杏花疏雨逗清寒。", 
      "鍾阜石城何處是，煙靄漫漫。", 
      "行旆已西關。", 
      "一霎時間。", 
      "芳樽聊復挽餘歡。", 
      "明日斷魂分付與，萬疊雲山。"
    ], 
    "rhythmic": "浪淘沙"
  }, 
  {
    "author": "張榘", 
    "paragraphs": [
      "雨過暮天南。", 
      "高下青巒。", 
      "小樓燕子話春寒。", 
      "多少夕陽芳草地，霧掩煙漫。", 
      "別恨正相關。", 
      "心上眉間。", 
      "離歌一曲間悲歡。", 
      "後夜月明何處夢，鍾阜容山。"
    ], 
    "rhythmic": "浪淘沙"
  }, 
  {
    "author": "張榘", 
    "paragraphs": [
      "暮雲低鎖荒臺，憑闌四望天垂地。", 
      "曼花半夜，蜚香繚繞，昔人曾記。", 
      "往事悠悠，物華非舊，江山仍麗。", 
      "悵斜陽芳草，長安不見，誰共灑、新亭淚。", 
      "開放青巒舊址。", 
      "動騷人、一番詞意。", 
      "青油幕裏，相忘魚鳥，水邊雲際。", 
      "卻恨清遊，未能追逐，區區僚底。", 
      "問何時，脫了塵埃墨綬，爲虛齋醉。"
    ], 
    "rhythmic": "水龍吟"
  }, 
  {
    "author": "張榘", 
    "paragraphs": [
      "春事三分之二，落花庭院輕寒。", 
      "翠屏圍夢寶薰殘。", 
      "窗外流鶯聲亂。", 
      "睡起猶支雪腕，覺來慵整雲鬟。", 
      "閒拈樂府憑闌干。", 
      "宿酒才醒一半。"
    ], 
    "rhythmic": "西江月"
  }, 
  {
    "author": "張榘", 
    "paragraphs": [
      "荊溪清曉。", 
      "問昨夜南枝，幾分春到。", 
      "一點幽芳，不待隴頭音耗。", 
      "亭亭水邊月下，勝人間、等閒花草。", 
      "此際風流誰似，有孄窩詩老。", 
      "向虛檐、淡然索笑。", 
      "任雪壓霜欺，精神越好。", 
      "最喜庭除，下映紫蘭嬌小。", 
      "孤山好尋舊約，況和羹、用功宜早。", 
      "移傍玉階深處，趁天香繚繞。"
    ], 
    "rhythmic": "孤鸞"
  }, 
  {
    "author": "張榘", 
    "paragraphs": [
      "暮天絲雨輕寒，二分春色看看過。", 
      "梅花謝了，蒼苔萬點，香殘粉污。", 
      "猶喜牆頭，一枝嬌嫋，杏腮微露。", 
      "算幾回逗曉，朱闌獨倚，悄只怕、東風大。", 
      "浮世名繮利鎖。", 
      "這區區、要須識破。", 
      "滄波夜月，翠微雲樹，依然還我。", 
      "重結鷗盟，細聽鶯語，自歌自和。", 
      "問黃沙飛鏃，紅塵走馬，又還知麼。"
    ], 
    "rhythmic": "水龍吟"
  }, 
  {
    "author": "張榘", 
    "paragraphs": [
      "晝長簾幕低垂，時時風度楊花過。", 
      "樑間燕子，芹隨香觜，頻沾泥污。", 
      "苦被流鶯，蹴翻花影，一闌紅露。", 
      "看殘梅飛盡，枝頭微認，青青子、些兒大。", 
      "誰道洞門無鎖。", 
      "翠苔蘚、何曾踏破。", 
      "好天良夜，清風明月，正須著我。", 
      "閒展蠻箋，寄情詞調，唱成誰和。", 
      "問曉山亭下，山茶經雨，早來開麼。"
    ], 
    "rhythmic": "水龍吟"
  }, 
  {
    "author": "張榘", 
    "paragraphs": [
      "先來花較開遲，怎禁風雪摧殘過。", 
      "紅英紫萼，從他點綴，翻成沾污。", 
      "一點清香，幾多穠豔，緊藏不露。", 
      "伴楊花散漫，逡巡堆積，纖粟處、妝成大。", 
      "多謝東君造化。", 
      "把羣陰、一朝除破。", 
      "千機錦繡，露濃香軟，中間坐我。", 
      "嚼徵含商，振金敲玉，壎篪相和。", 
      "問西湖，別有一番桃李，肯同遊麼。"
    ], 
    "rhythmic": "水龍吟", 
    "tags": [
      "西湖"
    ]
  }, 
  {
    "author": "張榘", 
    "paragraphs": [
      "近家添得園亭，曉山時看飛雲過。", 
      "擁石栽梅，疏池傍竹，剪除蕪污。", 
      "更喜南牆，杏腮桃臉，含羞微露。", 
      "算鶯花世界，都來十畝，規模好、何須大。", 
      "開放兩眉上鎖。", 
      "把春前、新醅撥破。", 
      "病酒無聊，且容觴客，無多酌我。", 
      "底用歌喉，柳邊自有，鳴禽相和。", 
      "逗歸來，折得花枝教看，似人人麼。"
    ], 
    "rhythmic": "水龍吟"
  }, 
  {
    "author": "張榘", 
    "paragraphs": [
      "楚湘舊俗，記包黍沈流，緬懷忠節。", 
      "誰挽汨羅千丈雪，一洗些魂離別。", 
      "贏得兒童，紅絲纏臂，佳話年年說。", 
      "龍舟爭渡，搴旗捶鼓驕劣。", 
      "誰念詞客風流，菖蒲桃柳，憶閨門鋪設。", 
      "嚼徵含商陶雅興，爭似年時娛悅。", 
      "青杏園林，一樽煮酒，當爲澆悽切。", 
      "南薰應解，把君愁袂吹裂。"
    ], 
    "rhythmic": "念奴嬌"
  }, 
  {
    "author": "張榘", 
    "paragraphs": [
      "三閭何在，把離騷細讀，幾番擊節。", 
      "蘺蕙椒蘭紛江渚，較以艾蕭終別。", 
      "清濁同流，醉醒一夢，此恨誰能說。", 
      "忠魂耿耿，只憑天辨優劣。", 
      "須信千古湘流，彩絲纏黍，端爲英雄設。", 
      "堪笑兒童浮昌歜，悲憤翻爲嬉悅。", 
      "三嘆靈均，竟罹讒網，我獨中情切。", 
      "薰風窗戶，榴花知爲誰裂。"
    ], 
    "rhythmic": "念奴嬌"
  }, 
  {
    "author": "張榘", 
    "paragraphs": [
      "金爐鈒就裙紋折。", 
      "香燼低雲月。", 
      "玉鈿黏唾上眉心。", 
      "不似壽陽檐下、六花清。", 
      "翠禽飛起南枝動。", 
      "驚破西湖夢。", 
      "仗誰爲作水龍聲。", 
      "吹綻寒葩詩眼、爲君青。"
    ], 
    "rhythmic": "虞美人", 
    "tags": [
      "西湖"
    ]
  }, 
  {
    "author": "張榘", 
    "paragraphs": [
      "小蠻才把鴛衾折。", 
      "妝就梳橫月。", 
      "探梅不似舊年心。", 
      "卻愛窗前紙帳、十分清。", 
      "朔風吹起寒雲動。", 
      "午寢都無夢。", 
      "黃昏更被竹枝聲。", 
      "喚起醒醒相對、一燈青。"
    ], 
    "rhythmic": "虞美人"
  }, 
  {
    "author": "張榘", 
    "paragraphs": [
      "龍香淺漬羅屏褶。", 
      "睡思低眉月。", 
      "閒愁閒悶不關心。", 
      "心似窗前梅影、一般清。", 
      "繡幃交掩流蘇動。", 
      "一覺華胥夢。", 
      "枕山輕戛寶釵聲。", 
      "粉褪香腮零亂、鬢鴉青。"
    ], 
    "rhythmic": "虞美人"
  }, 
  {
    "author": "張榘", 
    "paragraphs": [
      "靜壽先生，笑傲四並，醉眠孄窩。", 
      "甚一枰棋壤，掉頭不顧，同舟風緊，袖手高歌。", 
      "太白詞華，更生忠憤，爲問山林老得麼。", 
      "須知道，有淮碑未作，浯石當磨。", 
      "年來君子無多。", 
      "試屈指、如公能幾何。", 
      "況芻蕘公論，新曾推許，冕旒異眷，行見蒐羅。", 
      "澤潤生民，洗清兵甲，待挽錢塘江上波。", 
      "功名就，訪蟠桃把玩，銅狄摩挲。"
    ], 
    "rhythmic": "沁園春", 
    "tags": [
      "錢塘江"
    ]
  }, 
  {
    "author": "張榘", 
    "paragraphs": [
      "雙閣護仙境，萬壑渺清秋。", 
      "臺躔光動銀漢，神秀孕公侯。", 
      "胸次千崖灝氣，筆底三江流水，姓字桂香浮。", 
      "十載洞庭月，今喜照揚州。", 
      "捧丹詔，升紫殿，建碧油。", 
      "胡兒深避沙漠，鈴閣颺輕裘。", 
      "點檢召棠遺愛，醞釀潘輿喜色，英裔蔚文彪。", 
      "整頓乾坤定，千歲侍宸旒。"
    ], 
    "rhythmic": "凱歌", 
    "tags": [
      "洞庭湖"
    ]
  }, 
  {
    "author": "張榘", 
    "paragraphs": [
      "愛日烘晴，梅梢春動，曉窗客夢方還。", 
      "江天萬里，高低煙樹，四望猶擁螺鬟。", 
      "是誰邀滕六，釀薄暮、同雲冱寒。", 
      "卻元來是，鈴閣露薰，俄忽老青山。", 
      "都盡道、年來須更好，無緣農事，雨澀風慳。", 
      "鵝池夜半，銜枚飛渡，看樽俎折衝間。", 
      "盡青油談笑，瓊花露、杯深量寬。", 
      "功名做了，雲臺寫作畫圖看。"
    ], 
    "rhythmic": "飛雪滿堆山・飛雪滿羣山"
  }, 
  {
    "author": "張榘", 
    "paragraphs": [
      "平山老柳。", 
      "寄多少勝遊，春愁詩瘦。", 
      "萬疊翠屏，一抹江煙渾如舊。", 
      "晴空欄檻今何有。", 
      "寂寞文章身後。", 
      "喚回奇事，青油上客，放懷樽酒。", 
      "知不。", 
      "全淮萬里，羽書靜，草綠長亭津堠。", 
      "小隊出郊，花底賡酬閒時候。", 
      "和薰籌幕垂春晝。", 
      "坐看蓉池波皺。", 
      "主賓同會風雲，盛名可久。"
    ], 
    "rhythmic": "絳都春"
  }, 
  {
    "author": "張榘", 
    "paragraphs": [
      "誰雲萬事轉頭空。", 
      "春寓不言中。", 
      "底問垂楊在否，年年一度東風。", 
      "憑高慨古，英雄亦淚，我輩情鍾。", 
      "事業正須老手，清吟留與山翁。"
    ], 
    "rhythmic": "朝中措"
  }, 
  {
    "author": "張榘", 
    "paragraphs": [
      "鶴城秋曉。", 
      "又慶生朝到。", 
      "人與月，年年好。", 
      "黑頭公相貴，膝下歡娛笑。", 
      "君知否。", 
      "個般福分人間少。", 
      "塞上西風老。", 
      "紅入霜前棗。", 
      "日日有，平安報。", 
      "慈顏酡暈淺，一呷金盃小。", 
      "香繚繞。", 
      "壽星明處臺星照。"
    ], 
    "rhythmic": "千秋歲"
  }, 
  {
    "author": "張榘", 
    "paragraphs": [
      "嚴城寂寞山繚繞。", 
      "覺寒透、貂裘峭。", 
      "雲壓江天風破曉。", 
      "飛瓊萬頃，看來渾似，澤國蘆花老。", 
      "玉山不怕頻頻倒。", 
      "要筆陣、縱橫快揮掃。", 
      "見說今年梅較早。", 
      "笑將名勝，千鍾萬字，誰似邦侯好。"
    ], 
    "rhythmic": "青玉案"
  }, 
  {
    "author": "張榘", 
    "paragraphs": [
      "少時貪看瓊林繞。", 
      "任馬上、寒威峭。", 
      "昨暮六花飛逗曉。", 
      "擁衾慵起，鬢絲籠帽，頓覺年來老。", 
      "朱闌翠竹枝枝倒。", 
      "把玉甃、棱層趁風掃。", 
      "樓上一樽須放早。", 
      "同雲收盡，紅輪初上，對面狼峯好。"
    ], 
    "rhythmic": "青玉案"
  }, 
  {
    "author": "張榘", 
    "paragraphs": [
      "龍香薰被羅屏繞。", 
      "任窗外、風兒峭。", 
      "鴛枕夢迴雞唱曉。", 
      "丫鬟驚笑，瓊枝低亞，錯認梅花老。", 
      "紅爐獸炭裝還倒。", 
      "強梳洗、忙將黛眉掃。", 
      "貪趁清歡爭怕早。", 
      "弓靴微溼，玉纖頻袖，塑出獅兒好。"
    ], 
    "rhythmic": "青玉案"
  }, 
  {
    "author": "張榘", 
    "paragraphs": [
      "思昔買臣，懷綬會稽，年猶五旬。", 
      "算初無功用，維持國事，但將富貴，誇耀時人。", 
      "未若先生，方當強仕，掌握長淮百萬軍。", 
      "難摹寫，是擎天拄地，緯武經文。", 
      "河濱。", 
      "胡馬嘶春。", 
      "便密運機籌出萬全。", 
      "擁熊旗指授，鷹揚や啖，氈裘膽落，鼠逸狐奔。", 
      "褒詔飛來，威名加盛，從此不須關玉門。", 
      "歸朝也，看雲臺畫像，金鼎調元。"
    ], 
    "rhythmic": "沁園春"
  }, 
  {
    "author": "張榘", 
    "paragraphs": [
      "枌社新相識。", 
      "恍瞻君、丰神氣貌，飄然仙白。", 
      "筆底三江鯨浪注，胸次一甌冰雪。", 
      "怎不做、龍門上客。", 
      "坎止流行元無定，敢一朝、挨卻塵泥跡。", 
      "且剩把，錦雲織。", 
      "試看自古賢侯伯。", 
      "一時間、失雖暫失，得還終得。", 
      "儋石空無君家事，百萬付之一擲。", 
      "漸養就、摶風鵬翼。", 
      "任你祖鞭先著了，佔鷗天、浩蕩觀浮沒。", 
      "挈富貴，等兒劇。"
    ], 
    "rhythmic": "金縷曲・賀新郎"
  }, 
  {
    "author": "張榘", 
    "paragraphs": [
      "襟度天爲侶。", 
      "價平生、放浪江湖，浮雲行住。", 
      "倒挽峽流歸筆底，袞袞二並四具。", 
      "何尚友、滄波鷗鷺。", 
      "藻黻皇猷君能事，況賢書、兩度登天府。", 
      "急著手，佐明主。", 
      "晴風一舸來瓜步。", 
      "剪燈花、樽酒論詩，頓忘羈旅。", 
      "逗曉蠻箋傳金縷，一片瑰詞綺語。", 
      "甚獨繭、抽成長緒。", 
      "當代壑翁文章伯，定不教、彈鋏輕辭去。", 
      "留共濟，孤舟渡。"
    ], 
    "rhythmic": "賀新涼・賀新郎"
  }, 
  {
    "author": "張榘", 
    "paragraphs": [
      "瑤姬妙格。", 
      "冰姿微帶霜痕拆。", 
      "一般惱殺多情客。", 
      "風弄橫枝，殘月半窗白。", 
      "孤山仙種曾移得。", 
      "結根久傍王猷宅。", 
      "欲箋心事呼雲翮。", 
      "爲報年芳，萍梗正南北。"
    ], 
    "rhythmic": "醉落魄・一斛珠"
  }, 
  {
    "author": "張榘", 
    "paragraphs": [
      "猛思量、孄窩初度，魯雲呈瑞時節。", 
      "平山楊柳蒼茫外，猶是鄉關明月。", 
      "春漏泄。", 
      "定知有、梅花先向江南發。", 
      "煙波夢闊。", 
      "謾約住西風，呼將塞雁，把酒爲君說。", 
      "君看取，世道羊腸屈摺。", 
      "依然熟路輕轍。", 
      "林泉暫洗經綸手，桐柏夜香薰徹。", 
      "趨魏闕。", 
      "指天上星辰，平步儀清切。", 
      "蟠桃未結。", 
      "待做著功名，卻尋曼倩，相與帶花折。"
    ], 
    "rhythmic": "摸魚兒"
  }
]