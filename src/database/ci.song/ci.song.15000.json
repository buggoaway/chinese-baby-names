[
  {
    "author": "張榘", 
    "paragraphs": [
      "碧油推上客。", 
      "有神機沈密，參運帷幄。", 
      "威聲際沙漠。", 
      "慶雲飛川泳，和薰三白。", 
      "霄淵敻鬲。", 
      "甚探梅、也來相約。", 
      "更誰憐久客，泥深穿履，棲棲東郭。", 
      "農麥。", 
      "年來管好，禾黍離離，詎忘關洛。", 
      "風高水涸。", 
      "多少事、待韜略。", 
      "看鵝池夜渡，黎明飛捷，兒輩愔愔未覺。", 
      "便衝寒，鐵騎橫驅，汛掃六合。"
    ], 
    "rhythmic": "瑞鶴仙"
  }, 
  {
    "author": "張榘", 
    "paragraphs": [
      "綠野歸來，筇杖角巾，豈不快哉。", 
      "有清泉白石，東西巖岫，翠陰紅影，高下樓臺。", 
      "況是蕤賓，槐庭暑薄，照眼葵榴次第開。", 
      "輕薰裏，翦香蒲爲壽，一笑傳杯。", 
      "栽培。", 
      "多少英材。", 
      "更霖雨、看看遍九垓。", 
      "算支撐廈屋，正資樑棟，調和鈞鼎，須用鹽梅。", 
      "旒冕興思，搢紳顒望，應有天邊丹詔催。", 
      "依還是，爲蒼生一起，重位元臺。"
    ], 
    "rhythmic": "沁園春"
  }, 
  {
    "author": "張榘", 
    "paragraphs": [
      "豆花輕雨霽，更七日、是中秋。", 
      "記分野三臺，家山雙闕，孕秀名流。", 
      "平生佐時大略，有忠勤、一念等伊周。", 
      "十載清風楚澤，三年明月揚州。", 
      "須知萬竈出貔貅。", 
      "智勇邁前猷。", 
      "自向來擣穎，□番平海，膽落氈裘。", 
      "紅旗指關定洛，看春融、喜色動宸旒。", 
      "著取斑衣繡袞，揭開玉字金甌。"
    ], 
    "rhythmic": "木蘭花慢"
  }, 
  {
    "author": "張榘", 
    "paragraphs": [
      "素壁走龍蛇，難覓醉翁真跡。", 
      "惟有斷崗衰草，是幾番經歷。", 
      "紫萸黃菊又西風，同作攜壺客。", 
      "清興未闌歸去，負晴空明月。"
    ], 
    "rhythmic": "好事近"
  }, 
  {
    "author": "張榘", 
    "paragraphs": [
      "望神京、目斷煙草，青天長劍頻倚。", 
      "香街十里朱簾月，空想當年華麗。", 
      "堪嘆處。", 
      "渺沙靄蒹葭，咿ン雁聲起。", 
      "平山謾記。", 
      "悵楊柳春風，晴空欄檻，陳跡總非是。", 
      "重陽好，紅葉黃華滿地。", 
      "良辰美景如此。", 
      "青油幕府傳芳斝，苒苒露瓊花氣。", 
      "還更喜。", 
      "看玉閫規恢，笑騁伊吾志。", 
      "塵清北冀。", 
      "便向關洛聯鑣，巍巍冠佩，麟閣畫圖裏。"
    ], 
    "rhythmic": "摸魚兒"
  }, 
  {
    "author": "張榘", 
    "paragraphs": [
      "斜日淡蕪煙。", 
      "重陽又一年。", 
      "悵垂楊、幾度飛綿。", 
      "只把晴空山色看。", 
      "多少恨、倩誰箋。", 
      "沙靄暗中原。", 
      "橫戈誰夜眠。", 
      "盡今宵、且醉花邊。", 
      "準擬來秋天氣好，重把菊、嗅芳妍。"
    ], 
    "rhythmic": "唐多令"
  }, 
  {
    "author": "張榘", 
    "paragraphs": [
      "萸菊香凝霧。", 
      "記重陽、才經三日，帨懸朱戶。", 
      "紫殿玉垣稱壽斝，瀲灩瓊花清露。", 
      "正萬里、塵清淮浦。", 
      "地寶從來標瑞應，甚新曾、秀出金芝樹。", 
      "正此處，誕申甫。", 
      "人間小住千秋歲。", 
      "畫堂深、彩侍怡聲，慈顏笑語。", 
      "況是加恩封大國，錦誥鸞翔鳳舞。", 
      "便娛侍、魚軒沙路。", 
      "御果金泥宣曉宴，卷宮簾、爭看元臺母。", 
      "家慶事，耀今古。"
    ], 
    "rhythmic": "賀新涼・賀新郎"
  }, 
  {
    "author": "張榘", 
    "paragraphs": [
      "匹馬鍾山路。", 
      "悵年來只解，郵亭送人歸去。", 
      "季子貂裘塵漸滿，猶是區區羈旅。", 
      "謾空有、劍鋒如故。", 
      "髀肉未消儀舌在，向樽前、莫灑英雄淚。", 
      "鞭未動，酒頻舉。", 
      "西風亂葉長安樹。", 
      "嘆離離、荒宮廢苑，幾番禾黍。", 
      "雲棧縈紆今平步，休說襄淮樂土。", 
      "但袞袞江濤東注。", 
      "世上豈無高臥者，奈草廬、煙銷無人顧。", 
      "箋此恨，付金縷。"
    ], 
    "rhythmic": "賀新涼・賀新郎"
  }, 
  {
    "author": "張榘", 
    "paragraphs": [
      "淮海波澄，湛桂影、半規涼月。", 
      "又還是、中秋相近，垂弧時節。", 
      "綸誥飛來宸眷重，綵衣著處慈顏悅。", 
      "注紫清、花露入瑤卮，瓊香滑。", 
      "揮羽扇，持旄鉞。", 
      "鯨海浪，陰山雪。", 
      "看威聲到處，遐衝都折。", 
      "沙溪遠標銅柱界，關河盡補金甌缺。", 
      "慶君臣、千載會風雲，看伊說。"
    ], 
    "rhythmic": "滿江紅"
  }, 
  {
    "author": "張榘", 
    "paragraphs": [
      "春夢草茸茸。", 
      "愁雨愁風。", 
      "對花須拚酒頻中。", 
      "莫遣枝頭銀燭暗，辜負嫣紅。", 
      "推起簿書叢。", 
      "何苦匆匆。", 
      "慳吟卻訝少陵公。", 
      "天定爲花開一笑，日上籬東。"
    ], 
    "rhythmic": "浪淘沙"
  }, 
  {
    "author": "張榘", 
    "paragraphs": [
      "煙縷暗蒙茸。", 
      "楊柳輕風。", 
      "雨聲多在夜窗中。", 
      "春水漸生春事去，流盡殘紅。", 
      "新筍綠叢叢。", 
      "鶯語匆匆。", 
      "一樽同酹定林公。", 
      "十里長松青未了，山北山東。"
    ], 
    "rhythmic": "浪淘沙"
  }, 
  {
    "author": "張榘", 
    "paragraphs": [
      "正莓牆、柳綿低度，枝頭紅紫飛盡。", 
      "穠陰漲綠冰鈿碎，浥浥麝蘭成陣。", 
      "仙骨嫩。", 
      "悅姑射瑤姬，青幰遊瓊苑。", 
      "風前有恨。", 
      "也一似宮梅，飄香墜粉，輕點壽陽鬢。", 
      "梨花雪，講道全無清韻。", 
      "何曾流到春晚。", 
      "柔條不受真珠露，滴瀝紫檀心暈。", 
      "芳又潤。", 
      "待挼放金樽，拚作通宵飲。", 
      "日高慵困。", 
      "任翠幄低雲，玉薰泛夢，路入醉鄉穩。"
    ], 
    "rhythmic": "摸魚兒"
  }, 
  {
    "author": "張榘", 
    "paragraphs": [
      "漸稠紅飛盡，早穠綠、遍林梢。", 
      "正池館輕寒，楊花飄絮，草色縈袍。", 
      "天香夜浮院宇，看亭亭、雨檻漬春膏。", 
      "趁取芳時勝賞，莫將年少輕拋。", 
      "鞭鞘。", 
      "驅放馬啼高。", 
      "世事一秋毫。", 
      "便飛書倥傯，運籌閒暇，何害推敲。", 
      "花前效顰著句，悄幹鏌、側畔奏鉛刀。", 
      "何日重攜樽酒，浮甌細剪香苞。"
    ], 
    "rhythmic": "木蘭花慢"
  }, 
  {
    "author": "張榘", 
    "paragraphs": [
      "柳綿稀，桃錦淡，春事在何許。", 
      "一種穠華，天香漬冰露。", 
      "嫩苞疊疊湘羅，紅嬌紫妒。", 
      "翠葆護、西真仙侶。", 
      "試聽取。", 
      "更饒十日看承，霞腴污塵土。", 
      "池館輕寒，次第少風雨。", 
      "好趁油幕清閒，重開芳醑。", 
      "莫孤負、鶯歌蝶舞。"
    ], 
    "rhythmic": "祝英臺近"
  }, 
  {
    "author": "張榘", 
    "paragraphs": [
      "玉壘澄秋，又還近、桂華如璧。", 
      "算六載、籌邊整暇，幾多功績。", 
      "鐵壁連雲東海重，驚波截斷狂鯢翼。", 
      "把向來、搗潁舊規模，平淮北。", 
      "經濟妙，誰知得。", 
      "都總是，詩書力。", 
      "有召公家法，範公胸臆。", 
      "赫赫勳名俱向上，綿綿福壽宜無極。", 
      "著萊衣、輝映袞衣榮，恢霖澤。"
    ], 
    "rhythmic": "滿江紅"
  }, 
  {
    "author": "張榘", 
    "paragraphs": [
      "飽挹臺城白露秋。", 
      "又騎黃鵠上江州。", 
      "恩波浩蕩三千里，多少人家願借留。", 
      "□壽斝，菊香浮。", 
      "姓名還喜到宸旒。", 
      "片□□□□□□，□振□□□下流。"
    ], 
    "rhythmic": "鷓鴣天"
  }, 
  {
    "author": "張榘", 
    "paragraphs": [
      "渺長江、浩無今古，悠悠經幾流景。", 
      "橋家松竹知何在，寂歷丹楓如錦。", 
      "行陣整。", 
      "想鬥艦連艘，談笑菸灰冷。", 
      "寒光萬頃。", 
      "算只有當年，暮天霜月，慘澹照山影。", 
      "元戎隊，畫角梅花緩引。", 
      "樓船飛渡波穩。", 
      "中流擊楫酬初志，此去君王高枕。", 
      "應暗省。", 
      "使萬里塵清，誰遜周公瑾。", 
      "勳名不泯。", 
      "看陽蟄潛開，老龍挾雨，淵睡爲民醒。"
    ], 
    "rhythmic": "安慶摸・摸魚兒", 
    "tags": [
      "長江"
    ]
  }, 
  {
    "author": "劉克遜", 
    "paragraphs": [
      "解變西崑體，一賦冠羣英。", 
      "清風峽畔，至今堂已讀書名。", 
      "富貴輕於塵土，孝義高於山嶽，惜不大其成。", 
      "陵谷縱遷改，草木亦光榮。", 
      "與仇香，穿阮屐，試同登。", 
      "石龕雖窄，可容一幾短檠燈。", 
      "千仞蒼崖如削，四面翠屏不斷，雲霧鎮長生。", 
      "最愛巖前水，猶作誦絃聲。"
    ], 
    "rhythmic": "水調歌頭"
  }, 
  {
    "author": "王廣文", 
    "paragraphs": [
      "辜負東風約。", 
      "憶曾將、淮南草木，筆端籠絡。", 
      "后土祠中明月夜，忽有瑤姬跨鶴。", 
      "迥不比、水仙低弱。", 
      "天上人間惟一本，倒千鍾、瓊露花前酌。", 
      "追往事，怎忘卻。", 
      "移根應費仙家藥。", 
      "漫回頭、關山信斷，堡城笳作。", 
      "問訊而今平安否，莫遣玉簫驚落。", 
      "但畫卷、依稀描著。", 
      "白髮愧無渡江曲，與吾家、子敬相酬酢。", 
      "新舊恨，兩交錯。"
    ], 
    "rhythmic": "金縷歌・賀新郎"
  }, 
  {
    "author": "宋自道", 
    "paragraphs": [
      "山雨初晴，餘寒猶在東風軟。", 
      "滿庭苔蘚。", 
      "青子無人見。", 
      "好客不來，門外芳菲遍。", 
      "難消遣。", 
      "流鶯聲囀。", 
      "坐看芭蕉展。"
    ], 
    "rhythmic": "點絳脣"
  }, 
  {
    "author": "宋自遜", 
    "paragraphs": [
      "壺山居士，未老心先懶。", 
      "愛學道人家，辦竹几、蒲團茗碗。", 
      "青山可買，小結屋三間，開一徑，俯清溪，修竹栽教滿。", 
      "客來便請，隨分家常飯。", 
      "若肯小留連，更薄酒、三杯兩盞。", 
      "吟詩度曲，風月任招呼，身外事，不關心，自有天公管。"
    ], 
    "rhythmic": "驀山溪"
  }, 
  {
    "author": "宋自遜", 
    "paragraphs": [
      "歸去來兮，田園將蕪，雲胡不歸。", 
      "既有詩千首，如斯者少，行年七十，從古來稀。", 
      "地闕東南，天傾西北，人事何緣有足時。", 
      "江湖上，轉不如前日，步步危機。", 
      "石屏自有柴扉。", 
      "佔海岸、潮頭岸一磯。", 
      "喚綵衣孫子，攜壺挈榼，白頭翁媼，舉桉齊眉。", 
      "身外聲名，世間夢幻，萬事一酲無是非。", 
      "書來往，都不須長語，直寫心期。"
    ], 
    "rhythmic": "沁園春"
  }, 
  {
    "author": "宋自遜", 
    "paragraphs": [
      "喚起東坡老。", 
      "問雪堂、幾番興廢，斜陽衰草。", 
      "一月有錢三十塊，何苦抽身不早。", 
      "又底用、北門摛藻。", 
      "儋雨蠻煙添老色，和陶詩、翻被淵明惱。", 
      "到底是，忘言好。", 
      "周郎英發人間少。", 
      "謾依然、烏鵲南飛，山高月小。", 
      "歲月堂堂留不住，此世何時是了。", 
      "算不滿、英雄一笑。", 
      "我有豐淮千斗酒，把新愁、舊恨都傾倒。", 
      "三弄笛，楚天曉。"
    ], 
    "rhythmic": "賀新郎"
  }, 
  {
    "author": "宋自遜", 
    "paragraphs": [
      "靈鵲橋初就。", 
      "記迢迢、重湖風浪，去年時候。", 
      "歲月不留人易老，萬事茫茫宇宙。", 
      "但獨對、西風搔首。", 
      "巧拙豈關今夕事，奈癡兒、呆女流傳謬。", 
      "添話柄，柳州柳。", 
      "道人識破灰心久。", 
      "只好風、涼月佳時，疏狂如舊。", 
      "休笑雙星經歲別，人到中年已後。", 
      "雲雨夢、可曾常有。", 
      "雪藕調冰花薰茗，正梧桐、雨過新涼透。", 
      "且隨分，一杯酒。"
    ], 
    "rhythmic": "賀新郎"
  }, 
  {
    "author": "宋自遜", 
    "paragraphs": [
      "舉扇西風，又十載、重遊秋浦。", 
      "對舊日、江山錯愕，鬢絲如許。", 
      "世事興亡空感慨，男兒事業誰堪數。", 
      "被老天、開眼看人忙，成今古。", 
      "江上路，喧鼙鼓。", 
      "山中地，紛豺虎。", 
      "謾乾坤許大，著身何處。", 
      "名利等成狂夢寐，文章亦是閒言語。", 
      "賴雙投、酒熟蟹螯肥，忘羈旅。"
    ], 
    "rhythmic": "滿江紅"
  }, 
  {
    "author": "宋自遜", 
    "paragraphs": [
      "何敢笑人幹祿，自知無分彈冠。", 
      "只將貧賤博清閒。", 
      "留取書遮老眼。", 
      "世上風波任險，門前路徑須寬。", 
      "心無妄想夢魂安。", 
      "萬事鶴長鳧短。"
    ], 
    "rhythmic": "西江月"
  }, 
  {
    "author": "宋自遜", 
    "paragraphs": [
      "荷葉龜遊，庭皋鶴舞，應是秋滿淮涯。", 
      "昨夜將星明處，彷佛峨眉。", 
      "干戈已淨銀河淡，塵沙不動翠煙微。", 
      "邦人道，半月中秋，當歌不飲何爲。", 
      "誰知心事遠，但感慨登臨，白羽頻揮。", 
      "恨不明朝出塞，獵獵旌旗。", 
      "文南一失澶淵勁，夔門三箭武關奇。", 
      "挑燈看，龍吼傳家舊劍，曾斬吳曦。"
    ], 
    "rhythmic": "晝錦堂"
  }, 
  {
    "author": "黃載", 
    "paragraphs": [
      "麗景融晴，浮光起晝，玉妃信意尋春。", 
      "一笑酒杯翻手，滿地祥雲。", 
      "寶臺豔蹙文綃帕，郎官嬌舞鬱金裙。", 
      "嫣然處，況是生香微溼，膩臉餘醺。", 
      "暖烘肌欲透，愁日炙還銷，風動成塵。", 
      "細爲品歸雪調，度與朱脣。", 
      "翠幃晚映真圖畫，金蓮夜照越精神。", 
      "須拚醉，回首夕陽流水，碧草如茵。"
    ], 
    "rhythmic": "晝錦堂"
  }, 
  {
    "author": "黃載", 
    "paragraphs": [
      "瑤妃香透襪冷。", 
      "佇立青銅鏡。", 
      "玉骨清無汗，亭亭碧波千頃。", 
      "雲水搖扇影。", 
      "炎天永。", 
      "一國清涼境。", 
      "晚妝靚。", 
      "微酣不語，風流幽恨誰省。", 
      "沙鷗少事，看到睡鴛雙醒。", 
      "蘭棹歌遙隔浦應。", 
      "催暝。", 
      "藕絲縈斷歸艇。"
    ], 
    "rhythmic": "隔浦蓮・隔浦蓮近拍"
  }, 
  {
    "author": "黃載", 
    "paragraphs": [
      "吳宮故墅，是天開圖畫。", 
      "縹緲層雲出飛榭。", 
      "隱隱樓空翠巘，水繞蕪城，平疇迥，點染霜林凋謝。", 
      "越來溪上雁，聲切闌干，似覓胥門怨吳霸。", 
      "屬鏤沈，香溪斷，夢散雲空，千年外、等是漁樵閒話。", 
      "但極目荒臺鬱蒼煙，衰草裏、又還夕陽西下。"
    ], 
    "rhythmic": "洞仙歌"
  }, 
  {
    "author": "黃載", 
    "paragraphs": [
      "冰心孤寂。", 
      "戀幾插靈峯，半泓寒碧。", 
      "骨瘦和衣薄，清絕成愁極。", 
      "蕭然滿身是雪，怕人知、鏡中消息。", 
      "獨向百花夢外，自一家春色。", 
      "記羅浮幽夢渾如昔。", 
      "是浸眼鯨波，倚雲丹壁。", 
      "夜醉空山酒，叫裂橫霜笛。", 
      "回頭洞天未曉，但迢迢、江南千驛。", 
      "飲散東風落月，正海山浮碧。"
    ], 
    "rhythmic": "孤鸞"
  }, 
  {
    "author": "黃載", 
    "paragraphs": [
      "迅影凋年，嫩晴貰暖，意行問訊春色。", 
      "不知春在誰家，闖香幔攏玉勒。", 
      "一枝竹外，似欲訴、經年相憶。", 
      "奈情多、難剪愁來，寂寞水寒煙碧。", 
      "吟正好、悲笳喚恨，酒正殢、夕陽催客。", 
      "殷勤片月飛來，更隨暗香細索。", 
      "橫斜瘦影，看盡未開時消息。", 
      "爲春來，還怕春多，腸斷夜闌霜笛。"
    ], 
    "rhythmic": "東風第一枝"
  }, 
  {
    "author": "王平子", 
    "paragraphs": [
      "書一紙。", 
      "小砑吳箋香細。", 
      "讀到別來心下事。", 
      "蹙殘眉上翠。", 
      "怕落傍人眼底。", 
      "握向抹胸兒裏。", 
      "針線不忺收拾起。", 
      "和衣和悶睡。"
    ], 
    "rhythmic": "謁金門"
  }, 
  {
    "author": "俞文豹", 
    "paragraphs": [
      "小梅幽絕。", 
      "向冰谷深深，雲陰冪冪。", 
      "飽閱年華，慣諳冷淡，只恁清臞風骨。", 
      "任他萬紅千紫，句引狂蜂遊蝶。", 
      "惟只共、竹和鬆，同傲歲寒霜雪。", 
      "喜得。", 
      "化工力。", 
      "移根上苑，向陽和培植。", 
      "題名還經，孤山處士，許共高人攀折。", 
      "一枝垂欲放，只等春風披拂。", 
      "待葉底、結青青，恰是和羹時節。"
    ], 
    "rhythmic": "喜遷鶯"
  }, 
  {
    "author": "趙希邁", 
    "paragraphs": [
      "三十年前，愛買劍、買書買畫。", 
      "凡幾度、詩壇爭敵，酒兵取霸。", 
      "春色秋光如可買，錢慳也不曾論價。", 
      "任粗豪、爭肯放頭低，諸公下。", 
      "今老大，空嗟訝。", 
      "思往事，還驚詫。", 
      "是和非未說，此心先怕。", 
      "萬事全將飛雪看，一閒且問蒼天借。", 
      "樂餘齡、泉石在膏肓，吾非詐。"
    ], 
    "rhythmic": "滿江紅"
  }, 
  {
    "author": "趙希邁", 
    "paragraphs": [
      "寒雲飛萬里，一番秋、一番攪離懷。", 
      "向隋堤躍馬，前時柳色，今度蒿萊。", 
      "錦纜殘香在否，枉被白鷗猜。", 
      "千古揚州夢，一覺庭槐。", 
      "歌吹竹西難問，拚菊邊醉著，吟寄天涯。", 
      "任紅樓蹤跡，茅屋染蒼苔。", 
      "幾傷心、橋東片月，趁夜潮、流恨入秦淮。", 
      "潮回處，引西風恨，又渡江來。"
    ], 
    "rhythmic": "八聲甘州"
  }, 
  {
    "author": "吳淵", 
    "paragraphs": [
      "我來牛渚，聊登眺、客裏襟懷如豁。", 
      "誰著危亭當此處，占斷古今愁絕。", 
      "江勢鯨奔，山形虎踞，天險非人設。", 
      "向來舟艦，曾掃百萬胡羯。", 
      "追念照水然犀，男兒當似此，英雄豪傑。", 
      "歲月匆匆留不住，鬢已星星堪鑷。", 
      "雲暗江天，煙昏淮地，是斷魂時節。", 
      "欄干捶碎，酒狂忠憤俱發。"
    ], 
    "rhythmic": "念奴嬌"
  }, 
  {
    "author": "吳淵", 
    "paragraphs": [
      "太白已仙去，詩骨此山藏。", 
      "胸中錦繡如屋，都乞與東皇。", 
      "碎翦杏花千樹，濃抹胭脂萬點，妖豔斷人腸。", 
      "曉露沐春色，晴日漲風光。", 
      "孤村路，逢休暇，共徜徉。", 
      "酒旗斜處，□□一簇幾紅妝。", 
      "暫息江頭烽火，無奈鬢邊霜雪，聊復放疏狂。", 
      "倚俟玉壺竭，未肯寶鞭揚。"
    ], 
    "rhythmic": "水調歌頭"
  }, 
  {
    "author": "吳淵", 
    "paragraphs": [
      "喜我新歸，逢戎初度，關情更深。", 
      "正晝掩柴扉，□尋隱遁，□舒槐府，戎正經綸。", 
      "白石清泉，紫樞黃閣，□□□□□□□。", 
      "□□□，□弟爲宰相，兄作閒人。", 
      "南園借我登臨。", 
      "都不怕近前丞相瞋。", 
      "但曳履扶筇，堪憐獨步，攜壺載酒，每嘆孤斟。", 
      "七Α開顏，六旬屈指，風雨對牀頻上心。", 
      "殷勤祝，道何時回首，及早抽身。"
    ], 
    "rhythmic": "沁園春"
  }, 
  {
    "author": "吳淵", 
    "paragraphs": [
      "十月江南，一番春信，怕憑玉欄。", 
      "正地連邊塞，角聲三弄，人思鄉國，愁緒千般。", 
      "草草村墟，疏疏籬落，猶記花間曾卓庵。", 
      "茶甌罷，問幾回吟繞，冷淡相看。", 
      "堪憐。", 
      "影落溪南。", 
      "又月午無人更漏三。", 
      "雖虛林幽壑，數枝偏瘦，已存鼎鼐，一點微酸。", 
      "松竹交盟，雪霜心事，斷是平生不肯寒。", 
      "林逋在，倩詩人此去，爲語湖山。"
    ], 
    "rhythmic": "沁園春"
  }, 
  {
    "author": "吳淵", 
    "paragraphs": [
      "秋後鍾山，蒼翠色、可供餐食。", 
      "登臨處、怨桃舊曲，催梅新笛。", 
      "江近蘋風隨汛落，峯高松露和雲滴。", 
      "嘆頭童、齒豁已成翁，猶爲客。", 
      "老懷抱，非疇昔。", 
      "歡意思，須尋覓。", 
      "人間世、假饒百歲，苦無多日。", 
      "已沒風雲豪志氣，只思煙水閒蹤跡。", 
      "問何年、同老轉溪濱，漁鉤擲。"
    ], 
    "rhythmic": "滿江紅"
  }, 
  {
    "author": "吳淵", 
    "paragraphs": [
      "投老未歸，太倉粟、尚教蠶食。", 
      "家山夢、秋江漁唱，晚風牛笛。", 
      "別墅流風慚莫繼，新亭老淚空成滴。", 
      "笑當年、君作主人翁，同爲客。", 
      "紫燕泊，猶如昔。", 
      "青鬢改，難重覓。", 
      "記攜手、同遊此處，恍如前日。", 
      "且更開懷窮樂事，可憐過眼成陳跡。", 
      "把憂邊、憂國許多愁，權拋擲。"
    ], 
    "rhythmic": "滿江紅"
  }, 
  {
    "author": "曾寓軒", 
    "paragraphs": [
      "細數班行，阿誰是、調元手段。", 
      "君不見、當塗往歲，饑民流散。", 
      "天幸立庵來歇馬，留心濟糶無遺算。", 
      "未須臾、千里復安居，無愁嘆。", 
      "公與相，天皆願。", 
      "天施報，如符券。", 
      "看青州陰騭，富公公案。", 
      "已築新堤旌異數，便膺虛席非常眷。", 
      "待明年、弧失再垂門，蒙宣勸。"
    ], 
    "rhythmic": "滿江紅"
  }, 
  {
    "author": "曾寓軒", 
    "paragraphs": [
      "運在東南，千古金陵，帝王舊州。", 
      "看地雄江左，蟠龍踞虎，事專閫外，緩帶輕裘。", 
      "惟斷乃成，非賢罔任，真是富韓文範儔。", 
      "難兄弟，久齊名天壤，誰劣誰優。", 
      "冕旒。", 
      "似欲兼收。", 
      "命四輩傳宣難借留。", 
      "記適遵昆季，迭行沙路，育充伯仲，並在金甌。", 
      "或後或先，相推相遜，等是延陵德澤流。", 
      "稱觴了，便促裝西上，同奉宸遊。"
    ], 
    "rhythmic": "沁園春"
  }, 
  {
    "author": "吳淇", 
    "paragraphs": [
      "十日借春留。", 
      "芍藥荼䕷不解愁。", 
      "檢點笙歌催釀酒，西州。", 
      "有謫仙人爛熳遊。", 
      "白鷺自芳洲。", 
      "咫尺紅雲最上頭。", 
      "萬古滄江波不盡，風流。", 
      "誰似監州舊姓牟。"
    ], 
    "rhythmic": "南鄉子"
  }, 
  {
    "author": "杜東", 
    "paragraphs": [
      "生申華席。", 
      "便佔卻新春，前頭五日。", 
      "椒頌梅英，金幡彩縷，好個早春天色。", 
      "使君以仁得壽，和氣融春無極。", 
      "人總道，是陽春有腳，恩浮南國。", 
      "應看，丹詔下，昨夜天邊，初報春消息。", 
      "日轉黃麾，風生絳傘，春殿龍顏咫尺。", 
      "共慶一堂嘉會，萬宇同沾春澤。", 
      "祝眉壽，便從今細數，好春千億。"
    ], 
    "rhythmic": "喜遷鶯"
  }, 
  {
    "author": "趙汝迕", 
    "paragraphs": [
      "初鶯細雨。", 
      "楊柳低愁縷。", 
      "煙浦花橋如夢裏。", 
      "猶記倚樓別語。", 
      "小屏依舊圍香。", 
      "恨拋薄醉殘妝。", 
      "判卻寸心雙淚，爲他花月淒涼。"
    ], 
    "rhythmic": "清平樂"
  }, 
  {
    "author": "樓採", 
    "paragraphs": [
      "凍痕銷夢草。", 
      "又招得春歸，舊家池沼。", 
      "園扉掩寒峭。", 
      "倩誰將花信，遍傳深窈。", 
      "追遊趁早。", 
      "便栽卻、輕衫短帽。", 
      "任殘梅、飛滿溪橋，和月醉眠清曉。", 
      "年小。", 
      "青絲纖手，綵勝嬌鬟，賦情誰表。", 
      "南樓信杳。", 
      "江雲重，雁歸少。", 
      "記衝香嘶馬，流紅回岸，幾度綠楊殘照。", 
      "想暗黃，依舊東風，灞陵古道。"
    ], 
    "rhythmic": "瑞鶴仙"
  }, 
  {
    "author": "樓採", 
    "paragraphs": [
      "絮花寒食路。", 
      "晴絲罥日，綠陰吹霧。", 
      "客帽欺風，愁滿畫船煙浦。", 
      "彩柱鞦韆散後，悵塵鎖、燕簾鶯戶。", 
      "從間阻。", 
      "夢雲無準，鬢霜如許。", 
      "夜永繡閣藏嬌，記掩扇傳歌，翦燈留語。", 
      "月約星期，細把花須頻數。", 
      "彈指一襟幽恨，謾空趁、啼鵑聲訴。", 
      "深院宇。", 
      "黃昏杏花微雨。"
    ], 
    "rhythmic": "玉漏遲"
  }, 
  {
    "author": "樓採", 
    "paragraphs": [
      "花匣麼弦，象奩雙陸，舊日留歡情意。", 
      "夢到銀屏，恨裁蘭燭，香篝夜闌鴛被。", 
      "料燕子重來地。", 
      "桐陰鎖窗綺。", 
      "倦梳洗。", 
      "暈芳鈿、自羞鸞鏡，羅袖冷，煙柳畫欄半倚。", 
      "淺雨壓荼䕷，指東風、芳事餘幾。", 
      "院落黃昏，怕春鶯、驚笑憔悴。", 
      "倩柔紅約定，喚取玉簫同醉。"
    ], 
    "rhythmic": "法曲獻仙音"
  }, 
  {
    "author": "樓採", 
    "paragraphs": [
      "人去玉屏間，逗曉柳絲風急。", 
      "簾外杏花細雨，罥春紅愁溼。", 
      "單衣初試麴塵羅，中酒病無力。", 
      "應是繡牀慵困，倚鞦韆斜立。"
    ], 
    "rhythmic": "好事近"
  }, 
  {
    "author": "樓採", 
    "paragraphs": [
      "露牀轉玉，喚睡醒、綠雲梳曉。", 
      "正倦立銀屏，新寬衣帶，生怯輕寒料峭。", 
      "悶絕相思無人問，但怨入、牆陰啼鳥。", 
      "嗟露屋鎖春，晴風喧晝，柳輕梅小。", 
      "人悄。", 
      "日長謾憶，鞦韆嬉笑。", 
      "悵燼冷爐薰，花深鶯靜，簾箔微紅醉嫋。", 
      "帶結留詩，粉痕銷帕，情遠竊香年少。", 
      "凝恨極，盡日憑高目斷，淡煙芳草。"
    ], 
    "rhythmic": "二郎神"
  }, 
  {
    "author": "樓採", 
    "paragraphs": [
      "東風破曉寒成陣。", 
      "曲鎖沈香簧語嫩。", 
      "鳳釵敲枕玉聲圓，羅袖拂屏金縷褪。", 
      "雲頭雁影占來信。", 
      "歌底眉尖縈淺暈。", 
      "淡煙疏柳一簾春，細雨遙山千疊恨。"
    ], 
    "rhythmic": "玉樓春"
  }, 
  {
    "author": "樓採", 
    "paragraphs": [
      "珠蹙花輿，翠翻蓮額。"
    ], 
    "rhythmic": "失調名"
  }, 
  {
    "author": "樓採", 
    "paragraphs": [
      "汗粉難融，袖香新竊。"
    ], 
    "rhythmic": "失調名"
  }, 
  {
    "author": "雷應春", 
    "paragraphs": [
      "梅片作團飛，雨外柳絲金溼。", 
      "客子短篷無據，倚長風掛席。", 
      "回頭流水小橋東，煙掃畫樓出。", 
      "樓上有人凝佇，似舊家曾識。"
    ], 
    "rhythmic": "好事近"
  }, 
  {
    "author": "雷應春", 
    "paragraphs": [
      "問訊故園，今如之何，還勝昔無。", 
      "想舊耘蘭蕙，依然蔥茜，新栽楊柳，亦已扶疏。", 
      "韭本千畦，芋根一畝，雨老煙荒誰爲鋤。", 
      "難忘者，是竹吾愛甚，梅汝知乎。", 
      "茅亭低壓平湖。", 
      "有狎鷺馴鷗尚可呼。", 
      "把絳紗準擬，新官到也，寒氈收拾，賤子歸歟。", 
      "略整柴門，更芟草徑，惟有幽人解枉車。", 
      "丁寧著，與做添棋局，砌換茶壚。"
    ], 
    "rhythmic": "沁園春"
  }, 
  {
    "author": "包榮父", 
    "paragraphs": [
      "雅意浯亭寬碧，何心禁路寬華。", 
      "芝蘭玉樹侍臣家。", 
      "一段洛濱圖畫。", 
      "慶事兩年親見，今年福壽堪誇。", 
      "更從頭上人添些。", 
      "卻是八千歲也。"
    ], 
    "rhythmic": "西江月", 
    "prologue": "某恭審某官瑞紀門弧，輝增從槖。適逢八秩，共慶千秋。掛神虎之冠，未酬雅志；葉非熊之卜，會有好音。某受知最深，贊喜尤劇。康寧富壽，公其五福之具全；倬耆期頤，我則一忱而有禱。謾寄西江月調，以壽似山仙人。償蒙薰慈，特賜採矚，某下情寵耀之至。"
  }, 
  {
    "author": "遊文仲", 
    "paragraphs": [
      "今年爲壽，都道是、不比尋常時節。", 
      "預慶我公八帙，來獻新詞一闋。", 
      "算得年時，恰當尚父，入相周西伯。", 
      "親逢盛事，宗孫也五十八。", 
      "一門富貴榮華，盈牀牙笏，何待拈來說。", 
      "且上祝龜齡鶴算，從此千千百百。", 
      "笑道兒時，風流丹篆，寫向龍駒額。", 
      "更將彩筆，十字頭上添一丿。"
    ], 
    "rhythmic": "千秋歲"
  }, 
  {
    "author": "劉清夫", 
    "paragraphs": [
      "亂山深處，見寒梅一朵，皎然如雪。", 
      "的皪妍姿羞半吐，斜映小窗幽絕。", 
      "玉染香腮，酥凝冷豔、容態天然別。", 
      "故人雖遠，對花誰肯輕折。", 
      "疑是姑射神仙，幔亭宴罷，迤邐停瑤節。", 
      "愛此溪山供秀潤，飽玩洞天風月。", 
      "萬石叢中，百花頭上，誰與爭高潔。", 
      "粗桃俗李，不須連夜催發。"
    ], 
    "rhythmic": "念奴嬌"
  }, 
  {
    "author": "劉清夫", 
    "paragraphs": [
      "淺碧芙蓉，素豔亭亭，前身阿嬌。", 
      "記湘濱露冷，酥容倍潔，華清水滑，酒暈全消。", 
      "瑤剪豐肥，雲翻碎萼，白羽鮮明時自搖。", 
      "風流處，是古香幽韻，時度仙飆。", 
      "瓊枝璧月清標。", 
      "對千朵嬋娟傾翠瓢。", 
      "況水晶臺榭，低迷淨綠，冰霜詞調，隱約輕橈。", 
      "細認金房，鍾奇孕秀，已覺青衿橫素腰。", 
      "西風晚，看花開十丈，玉井非遙。"
    ], 
    "rhythmic": "沁園春"
  }, 
  {
    "author": "劉清夫", 
    "paragraphs": [
      "淺拂春山，慢橫秋水，玉纖閒理絲桐。", 
      "按清冷繁露，淡佇悲風。", 
      "素弦瑤軫調新韻，顫翠翹、金簇芙蓉。", 
      "疊蠲重鎖，輕挑慢摘，特地情濃。", 
      "泛商刻羽無窮。", 
      "似和鳴鸞鳳，律應雌雄。", 
      "問高山流水，此意誰同。", 
      "箇中只許知音聽，有茂陵、車馬雍容。", 
      "畫簾人靜，琴心三疊，時倒金鍾。"
    ], 
    "rhythmic": "金菊對芙蓉"
  }, 
  {
    "author": "劉清夫", 
    "paragraphs": [
      "殘臘卷愁去，春至莫閒愁。", 
      "榮枯會有成說，無處著機謀。", 
      "身世石中敲火，富貴草頭垂露，何用苦貪求。", 
      "三尺布衣劍，千載赤松遊。", 
      "憶親朋，方丱角，總白頭。", 
      "羊腸世路巇嶮，莫莫且休休。", 
      "選甚範侯高爵，遮莫陶公鉅產，爭似五湖舟。", 
      "萬事付蝸角，止坎謾乘流。"
    ], 
    "rhythmic": "水調歌頭"
  }, 
  {
    "author": "劉清夫", 
    "paragraphs": [
      "柳梢綠小眉如印。", 
      "乍暖還寒猶未定。", 
      "惜花長是爲花愁，殢酒卻嫌添酒病。", 
      "蠅頭蝸角都休競。", 
      "萬古豪華同一盡。", 
      "東君曉夜促歸期，三十六番花遞信。"
    ], 
    "rhythmic": "玉樓春"
  }, 
  {
    "author": "祝穆", 
    "paragraphs": [
      "此木生林野。", 
      "自唐家、絲綸置閣，託根其下。", 
      "長伴詞臣揮帝制，因號紫微堪詫。", 
      "常縹緲、紫微仙駕。", 
      "料想紫微垣降種。", 
      "紫微郎、況是名同者。", 
      "兼二美，作佳話。", 
      "一株乃肯臨茅舍。", 
      "肌膚薄、長身挺立，扶疏瀟灑。", 
      "定怯麻姑爬癢爪，只許素商陶冶。", 
      "擎絳雪、柔枝低亞。", 
      "我憶香山東坡老，只小詩、便爲增聲價。", 
      "後當有，繼風雅。"
    ], 
    "rhythmic": "賀新郎"
  }, 
  {
    "author": "祝穆", 
    "paragraphs": [
      "自有東陽，錦水城山，幾千百年。", 
      "記往時僅說，擁麾刻郡，而今創見，持橐甘泉。", 
      "地脈方興，天荒欲破，還爲鹽梅生鉅賢。", 
      "清和候，正風薰日永，作地行仙。", 
      "題輿小駐樵川。", 
      "常只恐祖生先著鞭。", 
      "算誰從井落，重新疆理，誰從襄峴，一洗腥羶。", 
      "幕府歸來，未應袖手，行有詔書來九天。", 
      "勳名就，使吾鄉誇詫，盛事流傳。"
    ], 
    "rhythmic": "沁園春"
  }, 
  {
    "author": "周文謨", 
    "paragraphs": [
      "棋聲特地，把十年心事，恍然驚覺。", 
      "楊柳樓頭歌舞地，長記一枝纖弱。", 
      "破鏡重圓，玉環猶在，鸚鵡言如昨。", 
      "秦箏別後，知他幾換絃索。", 
      "誰念顧曲周郎，樽前重見，千種愁難著。", 
      "猶勝玄都人去後，空怨殘紅零落。", 
      "綠葉成陰，桃花結子，枉恨東風惡。", 
      "盈盈淚眼，見人慾下還閣。"
    ], 
    "rhythmic": "念奴嬌"
  }, 
  {
    "author": "李好古1", 
    "paragraphs": [
      "壯東南、飛觀切雲高，峻堞繚波長。", 
      "望蔽空樓櫓，重關警柝，跨水飛樑。", 
      "百萬貔貅夜築，形勝隱金湯。", 
      "坐落諸蕃膽，扁榜安江。", 
      "遊子憑闌悽斷，百年故國，飛鳥斜陽。", 
      "恨當時肉食，一擲賭封疆。", 
      "骨冷英雄何在，望荒煙、殘戌觸悲涼。", 
      "無言處，西樓畫角，風轉牙檣。"
    ], 
    "rhythmic": "八聲甘州"
  }, 
  {
    "author": "李好古1", 
    "paragraphs": [
      "古揚州、壯麗壓長淮，形勝絕東南。", 
      "問竹西歌吹，蜀岡何許，楊柳鬖鬖。", 
      "行樂誰家年少，兩兩更三三。", 
      "知我江南客，走馬來看。", 
      "過卻長亭煙樹，雲山點點，煙浪漫漫。", 
      "料桐花飛盡，夜合繞闌干。", 
      "倦繡閒庭晝永，望天涯、芳草憶徵鞍。", 
      "平安使，吳箋謾遣，欲寄愁難。"
    ], 
    "rhythmic": "八聲甘州"
  }, 
  {
    "author": "李好古1", 
    "paragraphs": [
      "從來難翦是離愁。", 
      "這些愁。", 
      "幾時休。", 
      "才趁風檣，千里到揚州。", 
      "見說蒼茫雲海外，天杳杳，水愁愁。", 
      "男兒三十敞貂裘。", 
      "強追遊。", 
      "夢魂羞。", 
      "可解籌邊，談笑覓封侯。", 
      "休傍塞垣釃酒去，傷望眼，怕層樓。"
    ], 
    "rhythmic": "江城子"
  }, 
  {
    "author": "李好古1", 
    "paragraphs": [
      "平沙淺草接天長。", 
      "路茫茫。", 
      "幾興亡。", 
      "昨夜波聲，洗岸骨如霜。", 
      "千古英雄成底事，徒感慨，謾悲涼。", 
      "少年有意伏中行。", 
      "馘名王。", 
      "掃沙場。", 
      "擊楫中流，曾記淚沾裳。", 
      "欲上《治安》雙闕遠，空悵望，過維揚。"
    ], 
    "rhythmic": "江城子"
  }, 
  {
    "author": "李好古1", 
    "paragraphs": [
      "歷歷江南樹，半在水雲間。", 
      "不須回首，且來著眼向淮山。", 
      "過盡金山暈碧，望斷焦山空翠，楊柳繞江邊。", 
      "此意無人會，獨自久憑闌。", 
      "夜吹簫，朝問法，記坡仙。", 
      "只今何許，當時三峽倒詞源。", 
      "水調翻成新唱，高壓風流前輩，使我百憂寬。", 
      "有酒更如海，容我醉時眠。"
    ], 
    "rhythmic": "水調歌頭"
  }, 
  {
    "author": "李好古1", 
    "paragraphs": [
      "西風橫蕩，漸霜餘黃落，空山喬木。", 
      "照水依然冰雪在，耿耿梅花幽獨。", 
      "抖擻征塵，扶攜短策，步繞滄浪曲。", 
      "悵然心事，浮生翻覆陵谷。", 
      "試向商樂亭前，冷風臺上，把酒招黃鵠。", 
      "四十男兒當富貴，誰念漂零南北。", 
      "百畝春耕，三間雲臥，此計何時卜。", 
      "功名休問，賣書歸買黃犢。"
    ], 
    "rhythmic": "酹江月・念奴嬌"
  }, 
  {
    "author": "李好古1", 
    "paragraphs": [
      "平生英氣，嘆年來、都付山林泉石。", 
      "不作雲霄軒冕夢，只擬綸竿蓑笠。", 
      "見說湖陰，飛飛鷗鷺，半是君曾識。", 
      "梅花時節，試來相與尋覓。", 
      "休謾汨沒塵埃，浮生能幾，鏡裏催華髮。", 
      "趁取尊前強健在，莫負花前傾碧。", 
      "自遣長鬚，親題短句，去約蕭閒客。", 
      "休教惆悵，梅花飛盡寒食。"
    ], 
    "rhythmic": "酹江月・念奴嬌"
  }, 
  {
    "author": "李好古1", 
    "paragraphs": [
      "人物風流遠。", 
      "憶當年、江東跌宕，知音南阮。", 
      "慣倚胡牀閒寄傲，妥腹難憑琴桉。", 
      "妙制擁、銀蟾光滿。", 
      "千古不傳誰好事，忽茂陵、金碗人間見。", 
      "輕擘動，思無限。", 
      "長安釵鬢春橫亂。", 
      "仿規模、紅條帶撥，媚深情淺。", 
      "安識高山流水趣，兒女空傳恩怨。", 
      "使得似、支郎蕭散。", 
      "聽到三閭沈絕處，慘悲風、搖落寒江岸。", 
      "不腸斷，也腸斷。"
    ], 
    "rhythmic": "賀新郎"
  }, 
  {
    "author": "李好古1", 
    "paragraphs": [
      "清淮北去。", 
      "千里揚州路。", 
      "過卻瓜州楊柳樹。", 
      "煙水重重無數。", 
      "柁樓才轉前灣。", 
      "雲山萬點江南。", 
      "點點盡堪腸斷，行人休望長安。"
    ], 
    "rhythmic": "清平樂"
  }, 
  {
    "author": "李好古1", 
    "paragraphs": [
      "瓜州渡口。", 
      "恰恰城如鬥。", 
      "亂絮飛錢迎馬首。", 
      "也學玉關榆柳。", 
      "面前直控金山。", 
      "極知形勝東南。", 
      "更願諸公著意，休教忘了中原。"
    ], 
    "rhythmic": "清平樂"
  }, 
  {
    "author": "李好古1", 
    "paragraphs": [
      "爲怯赬雲挾暑飛。", 
      "嫩涼故故著征衣。", 
      "江風吹雨過樓西。", 
      "未必男兒生不遇，時來咳唾是珠璣。", 
      "功名終豈壯心違。"
    ], 
    "rhythmic": "浣溪沙"
  }, 
  {
    "author": "李好古1", 
    "paragraphs": [
      "東園映葉梅如豆。", 
      "西園撲地花鋪繡。", 
      "春水曉來深。", 
      "日華嬌漾金。", 
      "帶煙穿徑竹。", 
      "步入飛虹曲。", 
      "何處早鶯啼。", 
      "曲橋西復西。"
    ], 
    "rhythmic": "菩薩蠻"
  }, 
  {
    "author": "李好古1", 
    "paragraphs": [
      "東風一夜都吹損。", 
      "晝長春殢佳人困。", 
      "滿地委香鈿。", 
      "人情誰肯憐。", 
      "詩人猶愛惜。", 
      "故故頻收拾。", 
      "雲彩縷絲絲。", 
      "嬌嬈憶舊時。"
    ], 
    "rhythmic": "菩薩蠻"
  }, 
  {
    "author": "李好古1", 
    "paragraphs": [
      "納紅銷翠春風裏。", 
      "精神一撮金蓮底。", 
      "不是睡楊妃。", 
      "綠珠嬌小兒。", 
      "一般嬌絕處。", 
      "半帶疏疏雨。", 
      "不解吐繁香。", 
      "卻教人斷腸。"
    ], 
    "rhythmic": "菩薩蠻"
  }, 
  {
    "author": "阮秀實", 
    "paragraphs": [
      "漢庭用老，想君王、也憶潛郎白首。", 
      "底事煌煌金玉節，奔走天涯許久。", 
      "江右風流，湖南清絕，要借詩翁手。", 
      "明年七十，人間此事希有。", 
      "固是守約堂間，魴齋亭下，要種歸來柳。", 
      "只恐夜深思賈傅，便有鋒車迎候。", 
      "壽嶽峯前，壽星池畔，且壽長沙酒。", 
      "期頤三萬，祖風應管依舊。"
    ], 
    "rhythmic": "酹江月・念奴嬌"
  }, 
  {
    "author": "劉子寰", 
    "paragraphs": [
      "思縱步，時自駐籃輿，策杖荒郊。", 
      "爲有柔荑可坐，野菜時挑。", 
      "思憶家山行樂處，片心時逐野雲飄。", 
      "歌長鋏、遙寄故人，歸路賦隱辭招。"
    ], 
    "rhythmic": "晝錦堂"
  }, 
  {
    "author": "劉子寰", 
    "paragraphs": [
      "龍沙殿臘，兔苑留寒，花照冰壺夜。", 
      "亂山平野。", 
      "裝珠樹滿眼，買春無價。", 
      "牆頭苑下。", 
      "渾不見、桃夭杏冶。", 
      "疑趁風、庾嶺寒梅，觸處都飄謝。", 
      "吹面峭寒未怕。", 
      "覽瑤池萬里，飛觀高榭。", 
      "霓旌鶴駕。", 
      "歌黃竹、勝躍踏青驕馬。", 
      "峯巒似畫。", 
      "但點綴、片時相借。", 
      "驚望中、玉宇瓊樓，殘溜空鴛瓦。"
    ], 
    "rhythmic": "解語花"
  }, 
  {
    "author": "劉子寰", 
    "paragraphs": [
      "翠草侵園徑。", 
      "陰陰夏木，鳴鳩相應。", 
      "縱目江天，窈窈雨昏煙暝。", 
      "屋角黃梅乍熟，聽落顆、時敲金井。", 
      "深院靜。", 
      "閒階自長，花磚苔暈。", 
      "樓居簟枕清涼，盡永日闌干，與誰同憑。", 
      "舊社鷗盟，零落斷無音信。", 
      "遼鶴追思舊事，向華表、空吟遺恨。", 
      "縈念損。", 
      "休怪暮年多病。"
    ], 
    "rhythmic": "玉漏遲"
  }, 
  {
    "author": "劉子寰", 
    "paragraphs": [
      "暮天初過。", 
      "雨悽清，頓覺今年秋早。", 
      "夜景虛明，彷彿露華清曉。", 
      "蕙草繁花競吐，向暗裏、幽香縹緲。"
    ], 
    "rhythmic": "玉漏遲"
  }, 
  {
    "author": "劉子寰", 
    "paragraphs": [
      "訪鶯花陳跡，姚魏遺風，綠陰成幄。", 
      "尚有餘香，付寶階紅藥。", 
      "淮海維陽，物華天產，未覺輸京洛。", 
      "時世新妝，施朱傅粉，依然相若。", 
      "束素腰纖，捻紅脣小，鄣袖嬌看，倚闌柔弱。", 
      "玉佩瓊琚，勸王孫行樂。", 
      "況是韶華，爲伊挽駐，未放離情薄。", 
      "顧盼階前，留連醉裏，莫教零落。"
    ], 
    "rhythmic": "醉蓬萊"
  }, 
  {
    "author": "劉子寰", 
    "paragraphs": [
      "長條嫋嫋串紅綃。", 
      "無風時自搖。", 
      "十分妖豔更苗條。", 
      "殢春情態嬌。", 
      "風影舞，露痕潮。", 
      "買來和蝶饒。", 
      "故園愁絕楚宮腰。", 
      "相逢恨怎銷。"
    ], 
    "rhythmic": "阮郎歸"
  }, 
  {
    "author": "劉子寰", 
    "paragraphs": [
      "秋色到東籬，一種露紅先佔。", 
      "應念金英冷淡，摘胭脂濃染。", 
      "依稀十月小桃花，霜蕊破霞臉。", 
      "何事淵明風致，卻十分妖豔。"
    ], 
    "rhythmic": "好事近"
  }, 
  {
    "author": "劉子寰", 
    "paragraphs": [
      "雅歌堂下新堤路。", 
      "柳外行人相語。", 
      "碧藕開花，金桃結子，三見使君初度。", 
      "樓臺北渚。", 
      "似畫出西湖，水雲深處。", 
      "彩鷁雙飛，水亭開宴近重午。", 
      "溪蒲堪薦綠醑。", 
      "幔亭何惜，爲曾孫留住。", 
      "碧水吟哦，滄洲夢想，未放舟橫野渡。", 
      "維申及甫。", 
      "正夾輔中興，擎天作柱。", 
      "願祝嵩高，歲添長命縷。"
    ], 
    "rhythmic": "齊天樂", 
    "tags": [
      "西湖"
    ]
  }, 
  {
    "author": "劉子寰", 
    "paragraphs": [
      "換譜伊涼，選歌燕趙，一番樂事重起。", 
      "花新笑靨，柳軟纖腰，濟楚衆芳圍裏。", 
      "年年佳會。", 
      "長是傍、清明天氣。", 
      "正魏紫衣染天香，蜀妝紅破春睡。", 
      "一簇猩羅鳳翠。", 
      "遍東園西城，點檢芳事。", 
      "鈴齋吏散，晝館人稀，幾闋管絃清脆。", 
      "人生適意。", 
      "流轉共、風光遊戲。", 
      "到遇景，取次成歡，怎教良夜休醉。"
    ], 
    "rhythmic": "花發沁園春"
  }, 
  {
    "author": "劉子寰", 
    "paragraphs": [
      "今來古往吳京道。", 
      "歲歲榮枯原上草。", 
      "行人幾度到江濱，不覺身隨風樹老。", 
      "蒲花易晚蘆花早。", 
      "客裏光陰如過鳥。", 
      "一般垂柳短長亭，去路不如歸路好。"
    ], 
    "rhythmic": "玉樓春"
  }, 
  {
    "author": "劉子寰", 
    "paragraphs": [
      "雲壑泉泓，小者如杯，大者如罌。", 
      "更石筵平瑩，寬容數客，淙流回激，環繞飛觥。", 
      "三澗交流，兩崖懸瀑，搗雪飛霜落翠屏。", 
      "經行處，有丹荑碧草，古木蒼藤。", 
      "徘徊卻倚山楹。", 
      "笑山水娛人若有情。", 
      "見傍回側轉，峯巒疊疊，欲窮還有，巖谷層層。", 
      "仰視雲間，茅茨雞犬，疑是仙家來避秦。", 
      "青林表，望煙霞縹緲，隱隱鸞笙。"
    ], 
    "rhythmic": "沁園春"
  }, 
  {
    "author": "劉子寰", 
    "paragraphs": [
      "柱杖凌高絕。", 
      "望千山隱隱，波瀾動搖天末。", 
      "下有白雲平遠壑，涌起潮頭噴雪。", 
      "浸絕島、孤峯出沒。", 
      "赤縣神州何處是，但風煙、杳杳迷空闊。", 
      "呼不見，古人物。", 
      "碧松枝下青瑤石。", 
      "舉頭看、長空湛湛，淡琉璃色。", 
      "上界屋辰多官府，夸父忙鞭日月。", 
      "任兔走、烏飛超忽。", 
      "宇宙茫茫如許大，百年間、何用爭優劣。", 
      "身世事，一毛髮。"
    ], 
    "rhythmic": "賀新郎"
  }, 
  {
    "author": "劉子寰", 
    "paragraphs": [
      "雲壑飛泉，蒲根下、懸流陸續。", 
      "堪愛處、石池湛湛，一方寒玉。", 
      "暑際直當磐石坐，渴來自引懸瓢掬。", 
      "聽泠泠、清響瀉琮琤，勝絲竹。", 
      "寒照膽，消炎燠。", 
      "清徹骨，無塵俗。", 
      "笑幽人忻玩，滯留空谷。", 
      "靜坐時看松鼠飲，醉眠不礙山禽浴。", 
      "喚仙人、伴我酌瓊瑤，餐秋菊。"
    ], 
    "rhythmic": "滿江紅"
  }, 
  {
    "author": "劉子寰", 
    "paragraphs": [
      "橫陰漠漠。", 
      "似覺羅衣薄。", 
      "正是海棠時候，紗窗外、東風惡。", 
      "惜春春寂寞。", 
      "尋花花冷落。", 
      "不會這些情味，元不是、念離索。"
    ], 
    "rhythmic": "霜天曉角"
  }, 
  {
    "author": "劉子寰", 
    "paragraphs": [
      "風饜雨足，也解爲花地。", 
      "收拾浮雲放新霽。", 
      "愛調亭小翠，點滴猩紅，新妝了，妃子朝來睡起。", 
      "遙知春有主，整頓歡娛，興在新亭錦圍底。", 
      "便選歌燕趙，授簡鄒枚，須記作他日，城山盛事。", 
      "笑東君不用管楊花，任飛去天涯，在東風裏。"
    ], 
    "rhythmic": "洞仙歌"
  }, 
  {
    "author": "劉子寰", 
    "paragraphs": [
      "正霜浮菊淺，露染楓深，九秋佳景。", 
      "梅報南枝，一點和羹信。", 
      "峻嶽生申，太山瞻魯，瑞啓千年運。", 
      "飛帛奎文，儀皇韶祉，明良相慶。", 
      "歲值豐登，道方開泰，塞騎塵收，海鯨波靜。", 
      "幾鬥璇樞，仰三階平正。", 
      "保定乾坤，親扶日月，萬宇同歌詠。", 
      "比壽彭聃，侔勳周召，致君堯舜。"
    ], 
    "rhythmic": "醉蓬萊"
  }, 
  {
    "author": "劉子寰", 
    "paragraphs": [
      "正花深繡閣，帶拂流酥，暖簾初試。", 
      "窈窕笙歌，擁新鮮珠翠。", 
      "豔菊留金，早梅催粉，趁得瑤池會。", 
      "畫館凝香，仙家正住，芙蓉城裏。", 
      "裼寢開祥，玉枝祝壽，列院歡娛，滿堂佳瑞。", 
      "福壽雙星，現碧霄雲際。", 
      "京兆時妝，如皋樂事，佔世間榮貴。", 
      "象服魚軒，疏封大國，齊眉千歲。"
    ], 
    "rhythmic": "醉蓬萊"
  }, 
  {
    "author": "劉子寰", 
    "paragraphs": [
      "滿前兒女。", 
      "今日都歡聚。", 
      "今也阿彌八十，兒也五十五。", 
      "瓷甌並瓦注。", 
      "山歌和社舞。", 
      "但管年年強健，妝成個、西王母。"
    ], 
    "rhythmic": "霜天曉角"
  }, 
  {
    "author": "劉子寰", 
    "paragraphs": [
      "長壽真人，玉佩瓊裾，霞衣月裳。", 
      "趁桃迎初度，千年方熟，蒲經端午，三日留春。", 
      "蘭杜綏旌，芙蓉搴蓋，飛下清源雲水鄉。", 
      "摛煙霧，引天機組織，官樣文章。", 
      "丁年璧水橫翔。", 
      "餘剩馥殘膏沾四方。", 
      "仰平生聲望，九霄星斗，方來事業，萬里風檣。", 
      "經世規模，出塵豐骨，須合盛之白玉堂。", 
      "軒騰去，看雍容槐棘，福艾耆龐。"
    ], 
    "rhythmic": "沁園春"
  }, 
  {
    "author": "姚鏞", 
    "paragraphs": [
      "吟院靜。", 
      "遲日自行花影。", 
      "薰透水沈雲滿鼎。", 
      "晚妝窺露井。", 
      "飛絮遊絲無定。", 
      "誤了鶯鶯相等。", 
      "欲喚海棠教睡醒。", 
      "奈何春不肯。"
    ], 
    "rhythmic": "謁金門"
  }, 
  {
    "author": "尹煥", 
    "paragraphs": [
      "青顰粲素靨。", 
      "海國仙人偏耐熱。", 
      "餐盡香風露屑。", 
      "便萬里凌空，肯憑蓮葉。", 
      "盈盈步月。", 
      "悄似憐、輕去瑤闕。", 
      "人何在，憶渠癡小，點點愛輕撅。", 
      "愁絕。", 
      "舊遊輕別。", 
      "忍重看、鎖香金篋。", 
      "淒涼清夜簟席。", 
      "杳杳詩魂，真化風蝶。", 
      "冷香清到骨。", 
      "夢十里、梅花霽雪。", 
      "歸來也，懨懨心事，自共素娥說。"
    ], 
    "rhythmic": "霓裳中序第一"
  }, 
  {
    "author": "尹煥", 
    "paragraphs": [
      "垂楊嫋嫋蘸清漪。", 
      "明綠染春絲。", 
      "市橋繫馬，旗亭沽酒，無限相思。", 
      "雲梳雨洗風前舞，一好百般宜。", 
      "不知爲甚，落花時節，都是顰眉。"
    ], 
    "rhythmic": "眼兒媚"
  }, 
  {
    "author": "尹煥", 
    "paragraphs": [
      "蘋末轉清商。", 
      "溪聲供夕涼。", 
      "緩傳杯、催喚紅妝。", 
      "慢綰烏雲新浴罷，裙拂地、水沈香。", 
      "歌短舊情長。", 
      "重來驚鬢霜。", 
      "悵綠陰、青子成雙。", 
      "說著前歡佯不睬，揚蓮子、打鴛鴦。"
    ], 
    "rhythmic": "唐多令"
  }, 
  {
    "author": "夏元鼎", 
    "paragraphs": [
      "大道無名，金丹有驗，工夫片時。", 
      "似嬰兒嬌俊，不離門戶，盈盈奼女，緩步深幃。", 
      "二八當年，黃婆匹配，隔礙潛通勢似危。", 
      "須臾見，見靈明寶藏，一點星飛。", 
      "其時。", 
      "似執躬圭。", 
      "深保護陰陽造化兒。", 
      "轉南辰北斗，迴風混合，雷轟雨驟，只許天知。", 
      "夢幻浮生，天長地久，雲路著鞭休要遲。", 
      "金不壞，合朋合德，三教同歸。"
    ], 
    "rhythmic": "沁園春"
  }, 
  {
    "author": "夏元鼎", 
    "paragraphs": [
      "太極才分，鴻濛鑿破，雲收霧開。", 
      "見曦魂蟾魄，升沈晝夜，光含萬象，機應丹臺。", 
      "火裏栽蓮，水中捉月，兩個人人暗去來。", 
      "鵲橋畔，任傳神送氣，巽戶轟雷。", 
      "微哉。", 
      "火候休猜。", 
      "無師授徒勞顏閔材。", 
      "問從頭下手，收因結果，爭魂奪命，何處胚胎。", 
      "小法旁門，幸勤一世，謾道修真不惹埃。", 
      "爭如我，水晶宮裏，獨步瓊階。"
    ], 
    "rhythmic": "沁園春"
  }, 
  {
    "author": "夏元鼎", 
    "paragraphs": [
      "天下江山，無如甘露，多景樓前。", 
      "有謫仙公子，依山傍水，結茅築圃，花竹森然。", 
      "四季風光，一生樂事，真個壺中別有天。", 
      "亭臺巧，一琴一鶴，泥絮心田。", 
      "不須塊坐參禪。", 
      "也不要區區學掛冠。", 
      "但對境無心，山林鐘鼎，流行坎止，鬧裏偷閒。", 
      "向上玄關，南辰北斗，晝夜璇璣煉火還。", 
      "分明見，本來面目，不是遊魂。"
    ], 
    "rhythmic": "沁園春"
  }, 
  {
    "author": "夏元鼎", 
    "paragraphs": [
      "採取鉛須密，誠意辨妍媸。", 
      "休教錯認，奪來鼎內及其時。", 
      "二物分明真僞，一得還君永得，此事契天機。", 
      "記取元陽動，妙用在虛危。", 
      "法寅申，行子午，總皆非。", 
      "自然時節，夢裏也教知。", 
      "不屬精津氣血，不是肺肝心腎，真土亦非脾。", 
      "言下泄多矣，凡輩奈無知。"
    ], 
    "rhythmic": "水調歌頭"
  }, 
  {
    "author": "夏元鼎", 
    "paragraphs": [
      "要識刀圭訣，一味水銀鉛。", 
      "驢名馬字，九三四八萬千般。", 
      "愚底轉生分別，劃地喚爺作父，荊棘滿心田。", 
      "去道日以遠，至老昧蹄筌。", 
      "譬如人，歸故國，上輕帆。", 
      "順風得路，夜裏也行船。", 
      "豈問經州過縣，管取投明須到，舟子自能牽。", 
      "悟道亦如此，半句不相干。"
    ], 
    "rhythmic": "水調歌頭"
  }, 
  {
    "author": "夏元鼎", 
    "paragraphs": [
      "耳目身之寶，固塞勿飛揚。", 
      "存無守有，中間無念以爲常。", 
      "把定玄關一竅，視聽盡收歸裏，坎兌互堤防。", 
      "寤寐神依抱，形氣兩相忘。", 
      "圓陀陀，光爍爍，貌堂堂。", 
      "分明真我，罔象裏全彰。", 
      "此即非空非色，自是本來面目，陰鼎煉元陽。", 
      "出世真如佛，餘二莫思量。"
    ], 
    "rhythmic": "水調歌頭"
  }, 
  {
    "author": "夏元鼎", 
    "paragraphs": [
      "真一北方氣，玄武產先天。", 
      "自然感合，蛇兒卻把黑龜纏。", 
      "便是蟾烏遇朔，親見虎龍吞啖，頃刻過崑崙。", 
      "赤黑達表裏，煉就水銀鉛。", 
      "有中無，無中有，兩玄玄。", 
      "生身來處，逆順聖凡分。", 
      "下士聞之大笑，不笑不足爲道，難爲俗人論。", 
      "士塞命門了，去住管由君。"
    ], 
    "rhythmic": "水調歌頭"
  }, 
  {
    "author": "夏元鼎", 
    "paragraphs": [
      "律應黃鍾候，天地尚胚渾。", 
      "騰騰一氣，家園平地一枝春。", 
      "下手依時急採，莫放中宮芽溢，害裏卻生恩。", 
      "火候精勤處，加減武和文。", 
      "定浮沈，明主客，別疏親。", 
      "真鉛留汞，造化合乾坤。", 
      "此是身中靈寶，誰信龍從火出，二八共成斤。", 
      "些子希夷法，只在弄精魂。"
    ], 
    "rhythmic": "水調歌頭"
  }, 
  {
    "author": "夏元鼎", 
    "paragraphs": [
      "擒得鉛歸舍，進火莫教遲。", 
      "抽添沐浴，臨爐一意且防危。", 
      "只爲嬰兒未壯，全藉黃婆養育，丁老共扶持。", 
      "火力頻加減，外藥亦如之。", 
      "汞生芽，鉛作祖，土刀圭。", 
      "火生於木，炎盛汞還飛。", 
      "要得水銀真死，須待陰浮陽伏，雜類降灰池。", 
      "用鉛終不用，古語豈吾欺。"
    ], 
    "rhythmic": "水調歌頭"
  }, 
  {
    "author": "夏元鼎", 
    "paragraphs": [
      "要躡天仙步，金丹是法身。", 
      "不知謂氣，須還識後自然真。", 
      "大道從花孕子，點出箇中陰魄，烏兔合陽魂。", 
      "北斗隨罡轉，天地正氤氳。", 
      "採依時，煉依法，莫辭勤。", 
      "立躋聖域，從此脫沈淪。", 
      "夜氣正當過半，龍虎自然蟄動，勢欲撼乾坤。", 
      "片餉工夫耳，莊算八千春。"
    ], 
    "rhythmic": "水調歌頭"
  }, 
  {
    "author": "夏元鼎", 
    "paragraphs": [
      "神氣精三藥，舉世沒人知。", 
      "氣隨精化，鎮常神逐氣無歸。", 
      "心地不明天巧，業識更纏地網，背卻上天梯。", 
      "今古多豪傑，生死醉如泥。", 
      "樹頭珠，潭底日，顯金機。", 
      "兩般識破，性命更何疑。", 
      "活捉金精入木，煉就當初真一，方表丈夫兒。", 
      "信取玄中趣，端的世間稀。"
    ], 
    "rhythmic": "水調歌頭"
  }, 
  {
    "author": "夏元鼎", 
    "paragraphs": [
      "聞道不嫌晚，悟了莫悠悠。", 
      "遇時不煉，今生烏兔恐難留。", 
      "些子乾坤簡易，不問在朝居市，達者盡堪修。", 
      "火候無斤兩，大藥本非遙。", 
      "守旁門，囚冷屋，望升超。", 
      "迷迷相授，生死不相饒。", 
      "未識先天一氣，孰辨五行生剋，不向眼前求。", 
      "試道工夫易，福薄又難消。"
    ], 
    "rhythmic": "水調歌頭"
  }, 
  {
    "author": "夏元鼎", 
    "paragraphs": [
      "我有一竿竹，偏會取根源。", 
      "從來汲水桔槔，直挈上西天。", 
      "不許常人著手，管定竿頭先折，提桶落寒泉。", 
      "撥得機關轉，北斗向南看。", 
      "仗迴風，乘偃月，勿波瀾。", 
      "麻姑此日，西北見張騫。", 
      "選佛妙高峯頂，飲罷醍醐似醉，獨坐玩嬋娟。", 
      "水湛月明處，太極更無前。"
    ], 
    "rhythmic": "水調歌頭"
  }, 
  {
    "author": "夏元鼎", 
    "paragraphs": [
      "四十修真學道，金魚要換金丹。", 
      "龜齡鶴算不知年。", 
      "行滿身沖霄漢。", 
      "此事希夷玄奧，功參造化難言。", 
      "眼前有藥耀山川。", 
      "好把元陽修煉。"
    ], 
    "rhythmic": "西江月", 
    "prologue": "道，金魚要換金丹，龜齡鶴算不知年，子其勉之，當遇赤城人矣。後於祝融峯遇聖師，指迷金丹大道，果應存無守有，頃刻而成之妙。乃知十餘年間鑽冰取火，盲修瞎煉，今一得永得，實在目前。因足前夢，爲《西江月》調，...。"
  }, 
  {
    "author": "夏元鼎", 
    "paragraphs": [
      "面目本來是道，陰陽造化成丹。", 
      "騎牛尋犢不知原。", 
      "真是三家村漢。", 
      "古聖立言設象，後人得象忘言。", 
      "且如乾畫必三川。", 
      "舍此如何烹煉。"
    ], 
    "rhythmic": "西江月"
  }, 
  {
    "author": "夏元鼎", 
    "paragraphs": [
      "太一畫前是道，全憑龍虎成丹。", 
      "九還七返保長年。", 
      "好個逍遙閒漢。", 
      "日詣金門玉殿，青衣引贊無言。", 
      "迴風混合萬神安。", 
      "功向虛無中煉。"
    ], 
    "rhythmic": "西江月"
  }, 
  {
    "author": "夏元鼎", 
    "paragraphs": [
      "舉世沈迷大道，傍門小法求丹。", 
      "咽津納氣等成仙。", 
      "真個無知癡漢。", 
      "何異雄雞抱卵，夢同啞子交言。", 
      "陰陽非類隔天淵。", 
      "總是盲修瞎煉。"
    ], 
    "rhythmic": "西江月"
  }, 
  {
    "author": "夏元鼎", 
    "paragraphs": [
      "不死谷神妙道，杳冥中有還丹。", 
      "坤牛乾馬運無邊。", 
      "卻是修行真漢。", 
      "脫去名繮利鎖，金童玉女傳言。", 
      "工夫片餉徹玄關。", 
      "水火從教法煉。"
    ], 
    "rhythmic": "西江月"
  }, 
  {
    "author": "夏元鼎", 
    "paragraphs": [
      "大隱居塵奉道，衰顏能返朱丹。", 
      "要須有主種三田。", 
      "方免驅馳淮漢。", 
      "天下江山第一，崑崙景勝何言。", 
      "希夷妙處集真仙。", 
      "默默重簾修煉。"
    ], 
    "rhythmic": "西江月"
  }, 
  {
    "author": "夏元鼎", 
    "paragraphs": [
      "萬里擔簦訪道，要知一點靈丹。", 
      "日烏月兔在朝元。", 
      "豈在迢迢雲漢。", 
      "罔象求珠易得，離明契後難言。", 
      "五金八石是虛傳。", 
      "爭似陽修陰煉。"
    ], 
    "rhythmic": "西江月"
  }, 
  {
    "author": "夏元鼎", 
    "paragraphs": [
      "達磨西來說道，十年面壁安丹。", 
      "爭知水火不交煎。", 
      "因果謾成羅漢。", 
      "仰箭射空力盡，依然墜地何言。", 
      "虛空拶破強參禪。", 
      "肯把金丹燒煉。"
    ], 
    "rhythmic": "西江月"
  }, 
  {
    "author": "夏元鼎", 
    "paragraphs": [
      "幾載雞窗求道，費他兔楮鉛丹。", 
      "經書子史盡蹄筌。", 
      "鹿走徒嗟秦漢。", 
      "百代興亡瞬息，徒留紙上陳言。", 
      "誰知太始道常存。", 
      "烏兔仙家修煉。"
    ], 
    "rhythmic": "西江月"
  }, 
  {
    "author": "夏元鼎", 
    "paragraphs": [
      "行處青牛引道，飛來鶴頂呈丹。", 
      "談玄玉局在西川。", 
      "此日方當龍漢。", 
      "千載寂寥吾道，可憐平叔多言。", 
      "畫蛇添足悟真篇。", 
      "付與誰人修煉。"
    ], 
    "rhythmic": "西江月"
  }, 
  {
    "author": "夏元鼎", 
    "paragraphs": [
      "三三乾妙畫，佑聖誕彌塵。", 
      "北方壬癸，水生於坎產元精。", 
      "一數先天有象，元始化生相應，靈氣屬陽神。", 
      "壽永齊天地，萬物盡回春。", 
      "說龜蛇，名黑殺，蘊深仁。", 
      "陰中陽長，要知害裏卻生恩。", 
      "此意宜參造化，正是金丹大道，不在咽精津。", 
      "富貴公方逼，肯問出人倫。"
    ], 
    "rhythmic": "水調歌頭"
  }, 
  {
    "author": "夏元鼎", 
    "paragraphs": [
      "人身藏宇宙，烏兔走西東。", 
      "晝舒夜卷，不拘春夏與秋冬。", 
      "存想非心非腎，吐納非精非氣，子午謾行功。", 
      "一點真靈寶，混合自迴風。", 
      "感嬰兒，交奼女，愛丁公。", 
      "黃婆匹配，一時辰內上仙宮。", 
      "恍惚無中有象，陽火陰符密契，大道屬鴻濛。", 
      "火候能調理，天地與無窮。"
    ], 
    "rhythmic": "水調歌頭"
  }, 
  {
    "author": "夏元鼎", 
    "paragraphs": [
      "甘露醴泉天降，瓊漿玉液仙方。", 
      "一壺馥郁噴天香。", 
      "麴糵人間怎釀。", 
      "要使周天火候，不應錯認風光。", 
      "浮沈清濁自斟量。", 
      "日醉蓬萊方丈。"
    ], 
    "rhythmic": "西江月"
  }, 
  {
    "author": "夏元鼎", 
    "paragraphs": [
      "萬匯陽春吐秀，爭如雀舌含英。", 
      "先天一氣社前升。", 
      "啖出崑崙峯頂。", 
      "要得丁公煅煉，飛成寶屑窗塵。", 
      "蜜脾神用脫金形。", 
      "送與仙翁體認。"
    ], 
    "rhythmic": "西江月"
  }, 
  {
    "author": "夏元鼎", 
    "paragraphs": [
      "天上神仙路。", 
      "問誰能、超凡入聖，平虛交付。", 
      "三島十洲無限景，穩駕鸞輿鶴馭。", 
      "更馴伏、木龍金虎。", 
      "造化小兒真劇戲，煉陽精、要戴乾爲父。", 
      "須定力，似愚魯。", 
      "三旬一遇交烏兔。", 
      "便丹成、天長地久，桑田變否。", 
      "四象五行攢簇處，全藉黃婆真土。", 
      "無私授、人多胡做。", 
      "堪嘆紅塵聲利客，向花朝月夕尋妝婦。", 
      "應不解，乘槎去。"
    ], 
    "rhythmic": "賀新郎"
  }, 
  {
    "author": "夏元鼎", 
    "paragraphs": [
      "人世何爲，江湖上、漁蓑堪老。", 
      "鳴榔處，汪汪萬頃，清波無垢。", 
      "欸乃一聲虛谷應，夷猶短棹關心否。", 
      "向晚來、垂釣傍寒汀，牽星斗。", 
      "砂磧畔，蒹葭茂。", 
      "煙波際，盟鷗友。", 
      "喜清風明月，多情相守。", 
      "紫綬金章朝路險，青蓑箬笠滄溟浩。", 
      "舍浮雲、富貴樂天真，釃江酒。"
    ], 
    "rhythmic": "滿江紅"
  }, 
  {
    "author": "夏元鼎", 
    "paragraphs": [
      "久視長生，登仙大道，思量無甚神通。", 
      "正心誠意，儒釋道俱同。", 
      "雖是無爲清淨，依然要、八面玲瓏。", 
      "朝朝見，日烏月兔，造化運西東。", 
      "黃婆能匹配，天機玄妙，朔會相逢。", 
      "正三旬一遇，消息無窮。", 
      "不待存心想腎，非關是、打坐談空。", 
      "君知否，靈明寶藏，收在水晶宮。"
    ], 
    "rhythmic": "滿庭芳"
  }, 
  {
    "author": "王野", 
    "paragraphs": [
      "天下事。", 
      "問天怎忍如此。", 
      "陵圖誰把獻君王，結愁未已。", 
      "少豪氣概總成塵，空餘白骨黃葦。", 
      "千古恨，吾老矣。", 
      "東遊曾吊淮水。", 
      "繡春臺上一回登，一回搵淚。", 
      "醉歸撫劍倚西風，江濤猶壯人意。", 
      "只今袖手野色裏。", 
      "望長淮、猶二千里。", 
      "縱有英心誰寄。", 
      "近新來、又報胡塵起。", 
      "絕域張騫歸來未。"
    ], 
    "rhythmic": "西河"
  }, 
  {
    "author": "王野", 
    "paragraphs": [
      "龍蟠虎踞，今古帝王州。", 
      "水如淮，山似洛，鳳來遊。", 
      "五雲浮。", 
      "宇宙無終極，千載恨，六朝事，同一夢休。", 
      "更莫問閒愁。", 
      "風景悠悠。", 
      "得似青溪曲，著我扁舟。", 
      "對殘煙衰草，滿目是清秋。", 
      "白鷺汀洲。", 
      "夕陽收。", 
      "黃旗紫蓋，中興運，鍾王氣，護金甌。", 
      "駐遊蹕，開行殿，夾朱樓。", 
      "送華輈。", 
      "萬里長江險，集鴻雁，列貔貅。", 
      "掃關河，清海岱，志應酬。", 
      "機會何常，鶴唳風聲處，天意人謀。", 
      "臣今雖老，未遣壯心休。", 
      "擊楫中流。"
    ], 
    "rhythmic": "六州歌頭", 
    "tags": [
      "長江"
    ]
  }, 
  {
    "author": "王野", 
    "paragraphs": [
      "月地雲階，碧山丹水，春滿北園。", 
      "正慈闈初度，酡顏綠髮，黃堂稱壽，畫戟朱幡。", 
      "戲彩斕斑，安輿遊衍，未數當時萊與潘。", 
      "今朝好，把一家和氣，散在千門。", 
      "潛藩。", 
      "誤玷君恩。", 
      "人尚說、淳熙前狀元。", 
      "幸物情如舊，親年未老，且開玉帳，共祝金樽。", 
      "羅綺飄香，管絃度曲，晚歲歡娛誰與論。", 
      "亭峯宴，似仙家大姥，盡見曾孫。"
    ], 
    "rhythmic": "沁園春"
  }, 
  {
    "author": "哀長吉", 
    "paragraphs": [
      "紫陌風光好，繡閣綺羅香。", 
      "相將人月圓夜，早慶賀新郎。", 
      "先自少年心意，爲惜殢人嬌態，久俟願成雙。", 
      "此夕于飛樂，共學燕歸樑。", 
      "索酒子，迎仙客，醉紅妝。", 
      "訴衷情處，些兒好語意難忘。", 
      "但願千秋歲裏，結取萬年歡會，恩愛應天長。", 
      "行喜長春宅，蘭玉滿庭芳。"
    ], 
    "rhythmic": "水調歌頭"
  }, 
  {
    "author": "哀長吉", 
    "paragraphs": [
      "青鸞海上傳芳信。", 
      "藍田路入仙境。", 
      "萬卷書傳，六奇計運，冰玉炯然清潤。", 
      "帷褰鳳錦。", 
      "□鏡啓鸞臺，煙橫鴛枕。", 
      "一笑相迎，一雙兩好恰廝稱。", 
      "風流人在仙隱。", 
      "更一縣、陶柳春近。", 
      "夢想金桃，宴分玉果，指日送嘗湯餅。", 
      "枌榆接畛。", 
      "管此去親盟，鎮長交聘。", 
      "自古朱陳，一村惟兩姓。"
    ], 
    "rhythmic": "齊天樂"
  }, 
  {
    "author": "哀長吉", 
    "paragraphs": [
      "自從佳偶共黃姑。", 
      "幾見設門弧。", 
      "方喜階庭聯玉，又聞老蚌生珠。", 
      "一門三秀，賈家虎子，薛氏鸞雛。", 
      "從此公侯袞袞，看看百子成圖。"
    ], 
    "rhythmic": "朝中措"
  }, 
  {
    "author": "哀長吉", 
    "paragraphs": [
      "百和香凝寶絡，長生酒滿金尊。", 
      "蔥蔥佳氣靄庭萱。", 
      "同把椿齡祝願。", 
      "玉樹已生謝砌，孫枝復長於門。", 
      "佇看百子共千孫。", 
      "此去公侯袞袞。"
    ], 
    "rhythmic": "西江月"
  }, 
  {
    "author": "哀長吉", 
    "paragraphs": [
      "天基佳節後。", 
      "又詩詠嵩生，賢歌天佑。", 
      "千齡運非偶。", 
      "慶一堂風虎，雲龍感召，相門華胄。", 
      "盛少屈、一錢太守。", 
      "聽吏歌、一逕棠陰，民頌兩岐麥秀。", 
      "知否。", 
      "海峯天柱，道骨仙風，總天所授。", 
      "席虛機右。", 
      "金甌下，署名久。", 
      "佇泥封飛下，沙堤歸去，指日家聲復舊。", 
      "年年獻、金鑑千秋，玉卮萬壽。"
    ], 
    "rhythmic": "瑞鶴仙"
  }, 
  {
    "author": "哀長吉", 
    "paragraphs": [
      "小春天未雪。", 
      "見兩蕊三花，放梅時節。", 
      "昴宿孕人傑。", 
      "對梅花雪片，平分風月。", 
      "冰清玉潔。", 
      "天賦與、仙風道骨。", 
      "更等閒、來訪劉仙，覓取祕傳真訣。", 
      "聞說。", 
      "輝聯臺宿，瑞應文昌，世承閥閱。", 
      "相門事業。", 
      "有祖父、舊風烈。", 
      "管泥封飛下，沙堤歸來，光復青氈舊物。", 
      "慶家傳、八葉聯芳，又添一葉。"
    ], 
    "rhythmic": "瑞鶴仙"
  }, 
  {
    "author": "黃師參", 
    "paragraphs": [
      "谷口高人，偶溯明河，近尺五天。", 
      "見紫霄宮闕，空中突兀，玉皇姬侍，雲裏蹁躚。", 
      "滴露研朱，披肝作紙，細寫靈均孤憤篇。", 
      "排雲叫，奈大鈞不管，沙界三千。", 
      "語高天上驚傳。", 
      "早斥去人間伴謫仙。", 
      "念赤城丹籍，香名空在，蓬萊弱水，欲到無緣。", 
      "還倚枯槎，飄然歸去，回首清都若個邊。", 
      "家山好，有一灣風月，小小漁船。"
    ], 
    "rhythmic": "沁園春"
  }, 
  {
    "author": "李義山", 
    "paragraphs": [
      "夏初臨，春正滿，花事在紅藥。", 
      "一陣光風，香霧噴珠箔。", 
      "畫堂舊日張家，夢中玉燕，早拂曉、飛來簾幕。", 
      "酒深酌。", 
      "曾記走馬長安，功名戲樊郭。", 
      "螺浦如杯，豪氣怎生著。", 
      "直須用了圮編，封侯萬戶，卻歸共、赤松翁約。"
    ], 
    "rhythmic": "祝英臺近"
  }, 
  {
    "author": "牟子才", 
    "paragraphs": [
      "閣住杏花雨。", 
      "便新晴、等閒勾引，香車成霧。", 
      "璧月光中簫鳳遠，嫋嫋餘音如縷。", 
      "誚一似、羣仙府。", 
      "天意乍隨人意好，漸星橋、度漢珠還浦。", 
      "又何啻、列千炬。", 
      "晚來乍覺陰盤固。", 
      "笑人間、玉瓶瑤瑟，錦茵雕俎。", 
      "無限昇平宣政曲，回首中原何處。", 
      "慨鳴鏑、已無宮武。", 
      "撲面胡塵渾未掃，強歡謳、還肯軒昂否。", 
      "縈舊恨，爲誰賦。"
    ], 
    "rhythmic": "風瀑竹"
  }, 
  {
    "author": "戴翼", 
    "paragraphs": [
      "嵩嶽周王佐，昴宿漢宗臣。", 
      "從來間世英傑，出則致昇平。", 
      "況我皇華直指，元是福星出現，來此活生靈。", 
      "五百歲初度，十一郡歡忻。", 
      "挽西江，蘇涸轍，洗塵埃。", 
      "笑談頃刻間宜，宇宙變爲春。", 
      "澤滿贛川無限，福與崆峒齊聳，頌詠幾多人。", 
      "瀲灩一卮壽，願早秉洪鈞。"
    ], 
    "rhythmic": "水調歌頭"
  }, 
  {
    "author": "戴翼", 
    "paragraphs": [
      "渤海賣刀劍，河漢洗戎兵。", 
      "千金六月一雨，萬隴稼雲橫。", 
      "時節可人如許，天意開祥有在，申月嶽生申。", 
      "五百歲初度，千萬戶歡聲。", 
      "棟樑材，霖雨手，廟堂身。", 
      "日邊褒璽已到，豈久試魚城。", 
      "快上承明步武，展盡玉堂事業，再使舊氈青。", 
      "公壽更天遠，鼻祖等長生。"
    ], 
    "rhythmic": "水調歌頭"
  }, 
  {
    "author": "徐經孫", 
    "paragraphs": [
      "客問矩山老，何事得優遊。", 
      "追數平生出處，爲客賦歌頭。", 
      "三十五時僥倖，四十三年仕宦，七十□歸休。", 
      "頂踵皆君賜，天地德難酬。", 
      "書數冊，棋兩局，酒三甌。", 
      "此是日中受用，誰劣又誰優。", 
      "寒則擁爐曝背，暖則尋花問柳，乘興狎沙鷗。", 
      "知足又知止，客亦許之不。"
    ], 
    "rhythmic": "水調歌頭"
  }, 
  {
    "author": "徐經孫", 
    "paragraphs": [
      "八旬加二，荷君天垂祐，扶持老拙。", 
      "目送新來檐外燕，手揀好花輕折。", 
      "比似去年，十分強健，日看朱詩說。", 
      "篇三百五，歲前盡有披閱。", 
      "天教兩子供官，一男留養，左右相娛悅。", 
      "五見孫枝三弄授，童冠參差袍笏。", 
      "四侍鰲峯，拿舟在即，次五今圓月。", 
      "曾孫淳老，想能隨叔嬉劣。"
    ], 
    "rhythmic": "百字令・念奴嬌"
  }, 
  {
    "author": "徐經孫", 
    "paragraphs": [
      "江山風月，耳目聲色。", 
      "取之無禁，用之不竭。", 
      "造物之無盡藏，月白風清，有客有酒。", 
      "踞虎登龍，放舟中流。", 
      "聽其所止而休焉。", 
      "歸去來兮，昨非今是。", 
      "舊菊都荒，新鬆老矣。", 
      "吾年今已如此。", 
      "歸去來兮，忘我忘世。", 
      "草木欣榮，幽人感此。", 
      "吾生行且休矣。"
    ], 
    "rhythmic": "哨遍"
  }, 
  {
    "author": "徐經孫", 
    "paragraphs": [
      "一雨炎□洗。", 
      "似天知、溪山佳處，玳筵珠履。", 
      "六十年前今朝慶，門左桑弧蓬矢。", 
      "也似恁、鬱蔥佳氣。", 
      "綠鬢童顏春未老，問壽星、模樣君真是。", 
      "新甲子，從頭起。", 
      "應門有子能承志。", 
      "總人間、皺眉底事，不關君耳。", 
      "看不日孫枝毓秀，袞袞教人滿意。", 
      "更又報、門闌多喜。", 
      "飽受人生真富貴，便蟠桃、三熟堪彈指。", 
      "知幾個，千秋歲。"
    ], 
    "rhythmic": "乳燕飛・賀新郎"
  }, 
  {
    "author": "徐經孫", 
    "paragraphs": [
      "安分隨緣事事宜。", 
      "平生快活過年時。", 
      "長歌赤壁動坡賦，又詠歸來元亮詞。", 
      "開八帙，望期頤。", 
      "人生如此古猶稀。", 
      "香飄金粟如來供，歲歲今朝薦酒卮。"
    ], 
    "rhythmic": "鷓鴣天"
  }, 
  {
    "author": "馮去非", 
    "paragraphs": [
      "買扁舟、載月過長橋，回首夢耶非。", 
      "問往日三高，清風萬古，繼者伊誰。", 
      "惟有茶煙輕揚，零露溼蓴絲。", 
      "西子知何處，鴻怨蛩悲。", 
      "遙想家山好在，正倚天青壁，石瘦雲肥。", 
      "甚拋奇嚲秀，猿鶴互猜疑。", 
      "歸去好、散人相國，迥升沈、畢竟總塵泥。", 
      "須還我，鬆間舊隱，竹上新詩。"
    ], 
    "rhythmic": "八聲甘州"
  }, 
  {
    "author": "馮去非", 
    "paragraphs": [
      "秋滿孤篷，翠蒲紅蓼留人住。", 
      "一簾香縷。", 
      "邊影驚鴻度。", 
      "小據胡牀，舊事新情緒。", 
      "憑誰訴。", 
      "蠟燈犀塵。", 
      "擬共西風語。"
    ], 
    "rhythmic": "點絳脣"
  }, 
  {
    "author": "馮去非", 
    "paragraphs": [
      "涼生遙渚。", 
      "正綠芰擎霜，黃花招雨。", 
      "雁外漁村，蛩邊蟹舍，絳葉滿秋來路。", 
      "世事不離雙鬢，遠夢偏欺孤旅。", 
      "送望眼，但憑舷微笑，書空無語。", 
      "慵覷。", 
      "清鏡裏，十載征塵，長把朱顏污。", 
      "借箸青油，揮毫紫塞，舊事不堪重舉。", 
      "間闊故山猿鶴，冷落同盟鷗鷺。", 
      "倦遊也，便檣雲柁月，浩歌歸去。"
    ], 
    "rhythmic": "喜遷鶯"
  }, 
  {
    "author": "熊大經", 
    "paragraphs": [
      "人生八十，自兒時祝願，這般年數。", 
      "滴露研朱輕點筆，個個眉心丹字。", 
      "萱草叢邊，梅花香裏，真有人如此。", 
      "紅顏青鬢，兒時依舊相似。", 
      "堪笑生子愚癡，投身枳棘，欲了官中事。", 
      "萬疊關山遙望眼，遐瞬白雲飛處。", 
      "膝下稱觴，門前問寢，幸有嵩謨子。", 
      "更望此去，十分好學彭祖。"
    ], 
    "rhythmic": "酹江月・念奴嬌"
  }, 
  {
    "author": "張□□", 
    "paragraphs": [
      "英聲初發。", 
      "記舍選齊驅，祖鞭先著。", 
      "風月平分，尊罍談舊，各已蒼顏白髮。", 
      "屈指待拚一醉，祝生申嵩嶽。", 
      "怎知道，爲清湘□潤，暫移賢傑。", 
      "休說。", 
      "予心渴，里巷爭先，擬持杯階闥。", 
      "畢竟人間，賞心樂事，種種盡歸緣法。", 
      "拈取瑞香一瓣，爇向湘山名剎。", 
      "無量壽，和一身見在，兩尊菩薩。"
    ], 
    "rhythmic": "喜遷鶯"
  }, 
  {
    "author": "趙某", 
    "paragraphs": [
      "□□□□皆乃，□□流垂□，斷崖依舊橫碧。", 
      "□□獨有千古文章，鏗鍧炳耀，不與名□。", 
      "□□□□□□，□□□□，□盡□□遠□。", 
      "□□□□□□，不□□拳石。", 
      "舉杯相屬，坐還有此客。"
    ], 
    "rhythmic": "失調名"
  }, 
  {
    "author": "翁定", 
    "paragraphs": [
      "昔時彭祖，聞道有、八百穹崇遐壽。", 
      "屈指我公今幾許，歷歲才方七九。", 
      "七百修齡，更三十七，猶是公之有。", 
      "此逢誕節，盍須來獻尊酒。", 
      "好是子舍孫枝，居官領薦，迭復青氈舊。", 
      "陶令解龜何太早，去作幔亭仙友。", 
      "只恐九重，思賢夢覺，未屈調羹手。", 
      "周公居左，魯公還是居右。"
    ], 
    "rhythmic": "壺中天・念奴嬌"
  }, 
  {
    "author": "留元崇", 
    "paragraphs": [
      "江頭日落孤帆起。", 
      "歸心拍拍東流水。", 
      "山遠不知名。", 
      "爲誰迢遞青。", 
      "危橋來處路。", 
      "尚帶瀟湘雨。", 
      "楚尾與吳頭。", 
      "一生離別愁。"
    ], 
    "rhythmic": "菩薩蠻"
  }, 
  {
    "author": "沈剛孫", 
    "paragraphs": [
      "我來訪古。", 
      "把塵襟、都付一聲鳴櫓。", 
      "笑把瑤觴波浩蕩，卻憶長鯨吞吐。", 
      "坐挹高風，骨清毛冷，不作囂塵語。", 
      "客星何在，謾留遺像江渚。", 
      "試問澤畔羊裘，當時何事，笑禹弇宮武。", 
      "金印貂禪誰不愛，只爲漢顏巢許。", 
      "幸有高臺，較他箕潁，未肯輕輸與。", 
      "酒酣長嘯，翩然誰共飛舉。"
    ], 
    "rhythmic": "酹江月・念奴嬌"
  }, 
  {
    "author": "王瀾", 
    "paragraphs": [
      "憑高遠望，見家鄉、只在白雲深處。", 
      "鎮日思歸歸未得，孤負殷勤杜宇。", 
      "故國傷心，新亭淚眼，更灑瀟瀟雨。", 
      "長江萬里，難將此恨流去。", 
      "遙想江口依然，鳥啼花謝，今日誰爲主。", 
      "燕子歸來，雕樑何處，底事呢喃語。", 
      "最苦金沙，十萬戶盡，作血流漂杵。", 
      "橫空劍氣，要當一洗殘虜。"
    ], 
    "rhythmic": "念奴嬌", 
    "tags": [
      "長江"
    ]
  }, 
  {
    "author": "吳潛", 
    "paragraphs": [
      "紅玉階前，問何事、翩然引去。", 
      "湖海上、一汀鷗鷺，半帆煙雨。", 
      "報國無門空自怨，濟時有策從誰吐。", 
      "過垂虹亭下系扁舟，鱸堪煮。", 
      "拚一醉，留君住。", 
      "歌一曲，送君路。", 
      "遍江南江北，欲歸何處。", 
      "世事悠悠渾未了，年光冉冉今如許。", 
      "試舉頭、一笑問青天，天無語。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "露驛星程，又還控、西風徵轡。", 
      "原自有、孔璋書檄，元龍豪氣。", 
      "蜀道尚驚鼙鼓後，神州正在干戈裏。", 
      "佐元戎，一柱穩擎天，襄之水。", 
      "功名事，山林計。", 
      "人易老，時難值。", 
      "看新絲一發，甚吾衰矣。", 
      "轉首從遊十五載，關心契闊三千里。", 
      "便秋空、邊雁落江南，書來未。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "十二年前，曾上到、繡春臺頂。", 
      "雙腳健、不煩筇杖，透巖穿嶺。", 
      "老去漸消狂氣習，重來依舊佳風景。", 
      "想牧之、千載尚神遊，空山冷。", 
      "山之下，江流水。", 
      "江之外，淮山暝。", 
      "望中原何處，虎狼猶梗。", 
      "句蠡規模非淺近，石苻事業真俄頃。", 
      "問古今、宇宙竟如何，無人省。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "萬里西風，吹我上、滕王高閣。", 
      "正檻外、楚山雲漲，楚江濤作。", 
      "何處征帆木末去，有時野鳥沙邊落。", 
      "近簾鉤、暮雨掩空來，今猶昨。", 
      "秋漸緊，添離索。", 
      "天正遠，傷飄泊。", 
      "嘆十年心事，休休莫莫。", 
      "歲月無多人易老，乾坤雖大愁難著。", 
      "向黃昏、斷送客魂消，城頭角。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "柳帶榆錢，又還過、清明寒食。", 
      "天一笑、滿園羅綺，滿城簫笛。", 
      "花樹得晴紅欲染，遠山過雨青如滴。", 
      "問江南、池館有誰來，江南客。", 
      "烏衣巷，今猶昔。", 
      "烏衣事，今難覓。", 
      "但年年燕子，晚煙斜日。", 
      "抖擻一春塵土債，悲涼萬古英雄跡。", 
      "且芳尊、隨分趁芳時，休虛擲。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "擬卜三椽，問何處、水回山曲。", 
      "朝暮景、清風當戶，白雲藏屋。", 
      "更得四時瓶貯酒，未輸一品腰圍玉。", 
      "待千章、手種未成陰，周遮綠。", 
      "且休殢，陶令菊。", 
      "也休羨，子猷竹。", 
      "算百年一夢，誰榮誰辱。", 
      "喚客烹茶閒話了，呼童取枕佳眠足。", 
      "但晨香、一炷願天公，時豐熟。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "嶽後湘靈，曾孕個、擎天人物。", 
      "臨古峴、綸巾羽扇，笑驅胡羯。", 
      "護塞十年高叔子，出師一表儕諸葛。", 
      "有孤忠、分付與佳兒，真衣鉢。", 
      "劉家驥，馳空闊。", 
      "薛家鳳，飛橫絕。", 
      "比君家兄弟，可能豪傑。", 
      "草木聲名如電掃，氈裘心膽聞風折。", 
      "待安排、江漢一篇詩，歸來說。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "細閱浮生，爲甚底、區區碌碌。", 
      "算只是、信緣隨分，早尋歸宿。", 
      "造物小兒忺簸弄，翻雲覆雨難擐觸。", 
      "謾一堆、歲月鬢邊來，跳丸速。", 
      "田二頃，非無粟。", 
      "官四品，非無祿。", 
      "更不知足後，待何時足。", 
      "恰好園池原自有，近來新創三椽屋。", 
      "且飢時、吃飯困時眠，平爲福。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "舉世悠悠，何妨任、流行坎止。", 
      "算是處、鮮魚羹飯，吃來都美。", 
      "暇日扁舟清霅上，倦時一枕薰風裏。", 
      "試回頭、堆案省文書，徒勞爾。", 
      "南浦路，東溪水。", 
      "離索恨，飄零意。", 
      "況星星鬢影，近來如此。", 
      "萬事盡由天倒斷，三才自有人撐抵。", 
      "但多吟、康節醉中詩，頻相寄。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "歲歲登高，算難得、今年美景。", 
      "盡斂卻、雨霾風障，霧沈雲暝。", 
      "遠岫四呈青欲滴，長空一抹明於鏡。", 
      "更天教、老子放眉頭，邊烽靜。", 
      "數本菊，香能勁。", 
      "數朵桂，香尤勝。", 
      "向尊前一笑，幾多清興。", 
      "安得便如彭澤去，不妨且作山翁酩。", 
      "盡古今、成敗共興亡，都休省。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "日薄寒空，正澤國、一汀霜葉。", 
      "過萬里、西風塞雁，數聲哀咽。", 
      "耿耿有懷天可訊，悠悠此恨誰能說。", 
      "倚闌干、老淚落關山，平蕪隔。", 
      "提短劍，腰長鋏。", 
      "昔壯志，今華髮。", 
      "有江湖徵棹，水雲深闊。", 
      "要斬鼪鼯埋九地，可憐烏兔馳雙轍。", 
      "羨渠儂、健筆掃磨崖，文章別。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "乍雨還晴，正輕暖輕寒簾幕。", 
      "時悵望、故人煙水，鷺翻鷗落。", 
      "老去可堪離恨結，新來轉覺吟情薄。", 
      "況等閒、客裏送年華，成揮霍。", 
      "天一顧，西南角。", 
      "人萬里，風埃闊。", 
      "笑長卿歸蜀，錦衣徒著。", 
      "不是等閒螳臂怒，也休剛道雞聲惡。", 
      "但千年、往事誤平涼，今番莫。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "癡靄頑陰，風掃盡、安排今夕。", 
      "便放出、一輪金鏡，皎然虛碧。", 
      "照徹肺肝明似水，是中空洞無他物。", 
      "倚亭皋、搔首問天公，天應識。", 
      "人共景，都非昔。", 
      "君共我，俱成客。", 
      "且相逢一笑，笙歌簫笛。", 
      "老去可憐杯酒減，醉來謾把闌干拍。", 
      "便明朝、煙水掛征帆，還相憶。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "客子愁來，閒信馬、到涵空閣。", 
      "誰爲我、斂雲收霧，青天爲幕。", 
      "八萬頃湖如鏡靜，波神護斷東南角。", 
      "望孤帆、杳杳度微茫，山邀卻。", 
      "三塞外，紛狐貉。", 
      "三徑裏，悲猿鶴。", 
      "笑鴟夷老子，佔他頭著。", 
      "正使百年能幾許，看來萬事難描摸。", 
      "問吳王、池館復何如，霜楓落。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "試馬東風，且來問、南枝消息。", 
      "正小墅、幾株斜倚，數花輕拆。", 
      "自有山中幽態度，誰知世上真顏色。", 
      "嘆君家、五嶺我雙溪，俱成客。", 
      "長塞管，孤城笛。", 
      "天未曉，人猶寂。", 
      "有幾多心事，露清月白。", 
      "好把寒英都放了，莫教春訊能佔得。", 
      "問竹籬、茅舍景如何，惟渠識。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "借問如何，春能好、客懷偏惡。", 
      "消遣底、閒言閒語，近都慵作。", 
      "歲月從今休點檢，江湖自古多流落。", 
      "倚危亭、目斷野雲邊，孤舟泊。", 
      "人事改，人情薄。", 
      "退後步，爭先著。", 
      "且開尊洗盞，爲君斟酌。", 
      "拂拭鳳凰池上景，淒涼猿鶴山中約。", 
      "更東陽、憔悴到腰圍，渾如削。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "在晉永和，癸丑暮春，初作蘭亭會。", 
      "集衆賢，臨峻嶺崇山，有茂林修竹流水。", 
      "暢幽情，縱無管絃絲竹，一觴一詠佳天氣。", 
      "於宇宙之中，遊心騁目，此娛信可樂只。", 
      "念人生相與放形骸。", 
      "或一室晤言襟抱開。", 
      "靜躁雖殊，當其可欣，不知老至。", 
      "然倦復何之。", 
      "情隨事改悲相系。", 
      "俯仰間遺蹟，往往俱成陳矣。", 
      "況約境變遷，終期於盡，修齡短景都能幾。", 
      "謾古換今移，時消物化，痛哉莫大生死。", 
      "每臨文吊往一興嗟。", 
      "亦自悼不能喻於懷。", 
      "算彭殤、妄虛均爾。", 
      "今之視昔如契，後視今猶昔。", 
      "故聊敘錄時人所述，概想世殊事異。", 
      "後之來者覽斯文，將悠然、有感於此。"
    ], 
    "rhythmic": "哨遍"
  }, 
  {
    "author": "吳潛", 
    "paragraphs": [
      "鐵甕古形勢，相對立金焦。", 
      "長江萬里東注，曉吹卷驚濤。", 
      "天際孤雲來去，水際孤帆上下，天共水相邀。", 
      "遠岫忽明晦，好景畫難描。", 
      "混隋陳，分宋魏，戰孫曹。", 
      "回頭千載陳跡，癡絕倚亭皋。", 
      "惟有汀邊鷗鷺，不管人間興廢，一抹度青霄。", 
      "安得身飛去，舉手謝塵囂。"
    ], 
    "rhythmic": "水調歌頭", 
    "tags": [
      "長江"
    ]
  }, 
  {
    "author": "吳潛", 
    "paragraphs": [
      "皎月亦長有，今夜獨娟娟。", 
      "浮雲萬里收盡，人在水晶奩。", 
      "矯首銀河澄澈，搔首金風浩蕩，毛髮亦冷然。", 
      "宇宙能空闊，磨蟻正迴旋。", 
      "倩漁翁，撐舴艋，柳陰邊。", 
      "垂綸下餌，須臾釣得兩三鮮。", 
      "喚客烹魚釃酒，伴我高吟長嘯，爛醉即佳眠。", 
      "何用驂鸞去，已是地行仙。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "宛水才停棹，一舸又澄江。", 
      "巖花籬蕊開遍，時節正重陽。", 
      "喚起沙汀漁父，攬取一天秋色，無處不瀟湘。", 
      "有酒時鯨吸，醉裏是吾鄉。", 
      "濟時心，憂國志，問穹蒼。", 
      "是非得失，成敗何用苦論量。", 
      "年事飛烏奔兔，世事崩崖驚浪，此別意茫茫。", 
      "但願身強健，努力報君王。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "才惜季方去，又更別元方。", 
      "驚心天上雙鳳，接翅下高岡。", 
      "萬里瞿塘煙浪，一片昭亭雲月，渺渺正相望。", 
      "夜雨連風壑，此意獨淒涼。", 
      "杜鵑聲，猶不住，攪離腸。", 
      "黃雞白酒，吾意歸興動江鄉。", 
      "人事紛紛難料，世事悠悠難說，何處問穹蒼。", 
      "肯落兒曹淚，一笑付滄浪。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "勳業竟何許，日日倚危樓。", 
      "天風吹動襟袖，身世一輕鷗。", 
      "山際雲收雲合，沙際舟來舟去，野意已先秋。", 
      "很石癡頑甚，不省古今愁。", 
      "郗兵強，韓艦整，說徐州。", 
      "但憐吾衰久矣，此事恐悠悠。", 
      "欲破諸公磊塊，且倩一杯澆酹，休要問更籌。", 
      "星斗闌干角，手摘莫驚不。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "第一江山，無邊境界，壓四百州。", 
      "正天低雲凍，山寒木落，蕭條楚塞，寂寞吳舟。", 
      "白鳥孤飛，暮鴉羣注，煙靄微茫鎖戌樓。", 
      "憑闌久。", 
      "問匈奴未滅，底事菟裘。", 
      "回頭。", 
      "祖敬何劉。", 
      "曾解把功名談笑收。", 
      "算當時多少，英雄氣概，到今惟有，廢壠荒丘。", 
      "夢裏光陰，眼前風景，一片今愁共古愁。", 
      "人間事，盡悠悠且且，莫莫休休。"
    ], 
    "rhythmic": "沁園春"
  }, 
  {
    "author": "吳潛", 
    "paragraphs": [
      "落雁橫空，亂鴉投樹，孤村暮煙。", 
      "有漁翁拖網，牧兒戴笠，行從水畔，唱過山前。", 
      "雲閣還垂，雨低欲墮，何處行人喚渡船。", 
      "蕭蕭處，更柴門草店，竹外鬆邊。", 
      "悽然。", 
      "倚馬停鞭。", 
      "嘆客袂征衫歲月遷。", 
      "既不緣富貴，功名系絆，非因妻子，田宅縈牽。", 
      "只有寸心，難忘斯世，磊塊輪囷知者天。", 
      "愁無奈，且三杯濁酒，一枕酣眠。"
    ], 
    "rhythmic": "沁園春"
  }, 
  {
    "author": "吳潛", 
    "paragraphs": [
      "說著成悽楚。", 
      "正塵飛、岷峨灩澦，兔嗥孤舞。", 
      "頗牧禁中留不住，彈壓徵西幕府。", 
      "便一舸、月汀煙渚。", 
      "四塞三關天樣險，問何人、自闢鼪鼯路。", 
      "成敗事，幾今古。", 
      "荼䕷芍藥春將暮。", 
      "最無情、飄零柳絮，攪人離緒。", 
      "屈指秋風吹雁信，應憶西湖夜雨。", 
      "謾歲月、消磨如許。", 
      "上下四方男子志，肯臨歧、暱暱兒曹語。", 
      "呼大白，爲君舉。"
    ], 
    "rhythmic": "賀新郎", 
    "tags": [
      "西湖"
    ]
  }, 
  {
    "author": "吳潛", 
    "paragraphs": [
      "撲盡征衫氣。", 
      "小夷猶、尊罍杖履，踏開花事。", 
      "邂逅山翁行樂處，何似烏衣舊裏。", 
      "嘆芳草、舞臺歌地。", 
      "百歲光陰如夢斷，算古今、興廢都如此。", 
      "何用灑，兒曹淚。", 
      "江南自有漁樵隊。", 
      "想家山、猿愁鶴怨，問人歸未。", 
      "寄語寒梅休放盡，留取三花兩蕊。", 
      "待老子、領些春意。", 
      "皎皎風流心自許，盡何妨、瘦影橫斜水。", 
      "煩翠羽，伴醒醉。"
    ], 
    "rhythmic": "賀新郎"
  }, 
  {
    "author": "吳潛", 
    "paragraphs": [
      "可意人如玉。", 
      "小簾櫳、輕勻淡濘，道家裝束。", 
      "長恨春歸無尋處，全在波明黛綠。", 
      "看冶葉、倡條渾俗。", 
      "比似江梅清有韻，更臨風、對月斜依竹。", 
      "看不足，詠不足。", 
      "曲屏半掩青山簇。", 
      "正輕寒、夜來花睡，半敧殘燭。", 
      "縹緲九霞光裏夢，香在衣裳剩馥。", 
      "又只恐、銅壺聲促。", 
      "試問送人歸去後，對一奩、花影垂金粟。", 
      "腸易斷，倩誰續。"
    ], 
    "rhythmic": "賀新郎"
  }, 
  {
    "author": "吳潛", 
    "paragraphs": [
      "又是春殘去。", 
      "倚東風、寒雲淡日，墮紅飄絮。", 
      "燕社鴻秋人不問，儘管吳笙越鼓。", 
      "但短髮、星星無數。", 
      "萬事惟有彭澤醉，也何妨、袖卷長沙舞。", 
      "身與世，只如許。", 
      "闌干拍手閒情緒。", 
      "便明朝、蒼鷗白鷺，北山南浦。", 
      "笑指午橋橋畔路，簾幕深深院宇。", 
      "尚趁得、柳煙花霧。", 
      "我亦故山猿鶴怨，問何時、歸棹雙溪渚。", 
      "歌一曲，恨千縷。"
    ], 
    "rhythmic": "賀新郎"
  }, 
  {
    "author": "吳潛", 
    "paragraphs": [
      "煙樹瓜洲岸。", 
      "望旌旗、獵獵搖空，故人天遠。", 
      "不似沙鷗飛得渡，直到雕鞍側畔。", 
      "但徙倚、危闌目斷。", 
      "自古鍾情須我輩，況人間、萬事思量遍。", 
      "濤似雪，風如箭。", 
      "揚州十里朱簾卷。", 
      "想桃根桃葉，依稀舊家庭院。", 
      "誰把青紅吹到眼，知有醉翁局段。", 
      "便回首、舟移帆轉。", 
      "渺渺江波愁未了，正淮山、日暮雲撩亂。", 
      "閣酒盞，倚歌扇。"
    ], 
    "rhythmic": "賀新郎"
  }, 
  {
    "author": "吳潛", 
    "paragraphs": [
      "笑口開能幾。", 
      "把年年、芳情冶思，總拋閒裏。", 
      "桃杏枝頭春才半，寒食清明又是。", 
      "但歲月、飆飛川逝。", 
      "回首秦樓雙燕語，到如今、目斷斜陽外。", 
      "將往事，試重記。", 
      "香羅尚有相思淚。", 
      "算人生、新愁易積，舊歡難繼。", 
      "水上流紅無覓處，還隔關山萬里。", 
      "但贏得、新來憔悴。", 
      "昨夜東風顛狂後，想餘芳、盡是飄零底。", 
      "詞寫就，倩誰寄。"
    ], 
    "rhythmic": "賀新郎"
  }, 
  {
    "author": "吳潛", 
    "paragraphs": [
      "漠漠春陰，疏疏春雨，鵓鳩喚起春眠。", 
      "小園人靜，獨自倚鞦韆。", 
      "又見飄紅墮雪，芳徑裏、都是花鈿。", 
      "年年事，閒愁閒悶，掛在綠楊邊。", 
      "尋思，都遍了，功名竹帛，富貴貂蟬。", 
      "但身爲利鎖，心被名牽。", 
      "爭似依山傍水，數椽外、二頃良田。", 
      "無縈絆，炊粳釀秫，長是好花天。"
    ], 
    "rhythmic": "滿庭芳"
  }, 
  {
    "author": "吳潛", 
    "paragraphs": [
      "春水溶溶，春山漠漠，淡煙淺罩輕籠。", 
      "危樓闌檻，掠面小東風。", 
      "又是飛花落絮，芳草暗、萬綠成叢。", 
      "閒徙倚，百年人事，都在畫船中。", 
      "故園，無恙否，一溪翠竹，兩徑蒼松。", 
      "更有魚堪釣，有秫堪舂。", 
      "底事塵驅物役，空回首、社燕秋鴻。", 
      "功名已，蕭騷短鬢，分付與青銅。"
    ], 
    "rhythmic": "滿庭芳"
  }, 
  {
    "author": "吳潛", 
    "paragraphs": [
      "紅塵飛騎，報元戎小隊，踏青南陌。", 
      "雪浪堆邊呼小渡，吳楚半江分坼。", 
      "歲月驚心，風埃迷目，相對頭俱白。", 
      "楊花撩亂，可憐如此春色。", 
      "誰道燕燕鶯鶯，多情猶自，認得年時客。", 
      "重唱江南腸斷句，爲我滿傾雲液。", 
      "畫鼓舟移，金鞍人遠，一餉煙波隔。", 
      "斜陽冉冉，依然無限悽惻。"
    ], 
    "rhythmic": "酹江月・念奴嬌"
  }, 
  {
    "author": "吳潛", 
    "paragraphs": [
      "曉來窗外，正南枝初放，兩花三蕊。", 
      "千古春風頭上立，羞退穠桃繁李。", 
      "姑射神遊，壽陽妝褪，色界塵都洗。", 
      "竹扉鬆戶，平生所寄聊耳。", 
      "堪笑強說和羹，此君心事，指高山流水。", 
      "隴驛淒涼，卻怕被、哀角城頭吹起。", 
      "此處關情，爲他凝佇，淡月清霜裏。", 
      "巡檐何事，歲寒相誓而已。"
    ], 
    "rhythmic": "酹江月・念奴嬌"
  }, 
  {
    "author": "吳潛", 
    "paragraphs": [
      "半空樓閣，把江山圖畫，一時收拾。", 
      "白鳥孤飛飛盡處，最好暮天秋碧。", 
      "萬里西風，百年人事，謾倚闌干拍。", 
      "凝眸何許，揚州煙樹歷歷。", 
      "應念老子年來，浮名浮利，已作虛空擲。", 
      "三徑才尋歸活計，又是飄零爲客。", 
      "回首平生，驚心雙鬢，容易成悽惻。", 
      "尊前一笑，且由醉帽敧側。"
    ], 
    "rhythmic": "酹江月・念奴嬌"
  }, 
  {
    "author": "吳潛", 
    "paragraphs": [
      "任渠儂、造物自兒嬉。", 
      "安能止吾歸。", 
      "有秋來竹徑，春時花塢，夏裏荷漪。", 
      "何事東塗西抹，空遣鬢毛稀。", 
      "矯首看鴻鵠，遠舉高飛。", 
      "點檢人間今古，問誰爲贏局，底是輸棋。", 
      "謾區區成敗，蟻陣與蝸圍。", 
      "便掀天卷地勳業，怕山中、拍手笑希夷。", 
      "如何是，一尊相屬，萬事休知。"
    ], 
    "rhythmic": "八聲甘州"
  }, 
  {
    "author": "吳潛", 
    "paragraphs": [
      "記高岡、兩鳳攬朝暉，翩翻萬里來。", 
      "向槐廳深處，鬆廳緊裏，卻立徘徊。", 
      "一舸風帆煙浪，擬豎錦江桅。", 
      "聊爲玄暉老，共拂塵埃。", 
      "我亦歸來巖壑，正不妨散誕，笑口頻開。", 
      "算人間成敗，何用苦驚猜。", 
      "便江南、求田問舍，把歲寒、三友一圈栽。", 
      "今宵酒，只消鯨吸，不要論杯。"
    ], 
    "rhythmic": "八聲甘州"
  }, 
  {
    "author": "吳潛", 
    "paragraphs": [
      "小樓向晚，正柳鎖、一城煙雨。", 
      "記十里吳山，繡簾朱戶，曾學宮詞內舞。", 
      "浪逐東風無人管，但脈脈、歲移年度。", 
      "嗟往事未塵，新愁還織，怎堪重訴。", 
      "凝佇。", 
      "問春何事，飛紅飄絮。", 
      "縱杜曲秦川，舊家都在，誰寄音書說與。", 
      "野草悽迷，暮雲深黯，渾自替人無緒。", 
      "珠淚滴，應把寸腸萬結，夜帷深處。"
    ], 
    "rhythmic": "二郎神"
  }, 
  {
    "author": "吳潛", 
    "paragraphs": [
      "彩橈芳苑。", 
      "嗟東風夢斷，燕殘鶯懶。", 
      "謾記得、標格精神，正雲漲暮天，雨荒閒館。", 
      "嫩綠殷紅，但回首、一川波暖。", 
      "想嬌情慧態，倚褪淡妝，畫樓簾卷。", 
      "吳歌數聲冉冉。", 
      "料移商變羽，人共天遠。", 
      "須信道、飛絮遊絲，盡春去春來，景色偷換。", 
      "掃罷蠻箋，難寄我、濃愁深怨。", 
      "且如今，問龜問卜，望伊意轉。"
    ], 
    "rhythmic": "解連環"
  }, 
  {
    "author": "吳潛", 
    "paragraphs": [
      "樓觀齊雪，正霜明天淨，一雁高飛。", 
      "江南倦客徙倚，目斷雙溪。", 
      "憑闌自語，算從來、總是兒癡。", 
      "青鏡裏，數絲點鬢，問渠何事忘歸。", 
      "幸有三椽茅屋，更小園隨分，秋實春菲。", 
      "幾多清風皎月，美景良時。", 
      "陶賢樂聖，盡由他、歧路危機。", 
      "須信道，功名富貴，大都磨蟻醯雞。"
    ], 
    "rhythmic": "漢宮春"
  }, 
  {
    "author": "吳潛", 
    "paragraphs": [
      "碧雲開，紅日麗，宮柳碎繁影。", 
      "猶記朝回，馬兀夢頻醒。", 
      "天教一舸江湖，數椽澗壑，漸擺脫、世間塵境。", 
      "已深省。", 
      "添買竹塢千畦，荷漪兩三頃。", 
      "鶴引禽伸，日月嶠壺永。", 
      "不須甕裏思量，隙中馳騖，也莫管、玉關風景。"
    ], 
    "rhythmic": "祝英臺近"
  }, 
  {
    "author": "吳潛", 
    "paragraphs": [
      "霧霏霏，雲漠漠，新綠漲幽浦。", 
      "夢裏家山，春透一犁雨。", 
      "傷心塞雁回來，問人歸未，怎知道、蝸名留住。", 
      "鏡中覷。", 
      "近年短髮難簪，絲絲不禁數。", 
      "蕙帳塵侵，悽切共誰語。", 
      "被他輕暖輕寒，將人憔悴，正悶裏、梅花殘去。"
    ], 
    "rhythmic": "祝英臺近"
  }, 
  {
    "author": "吳潛", 
    "paragraphs": [
      "旋安排，新捻合，鶯谷共煙浦。", 
      "好處偏慳，一向風和雨。", 
      "今朝捱得晴明，拖條藜杖，一齊把、春光黏住。", 
      "且閒覷。", 
      "水邊行過幽亭，修竹淨堪數。", 
      "百舌樓羅，漸次般言語。", 
      "從今排日追遊，留連光景，但管取、籠燈歸去。"
    ], 
    "rhythmic": "祝英臺近"
  }, 
  {
    "author": "吳潛", 
    "paragraphs": [
      "滿園林、瘦紅肥綠，休休春事無幾。", 
      "杜鵑喚起三更夢，窗外露澄風細。", 
      "渾不寐。", 
      "但目看、一簾夜月移花未。", 
      "推衾自起。", 
      "念歲月如流，容顏不駐，鏡裏留無計。", 
      "人間事。", 
      "休說賤貧富貴。", 
      "天公長把人戲。", 
      "蕭裴曹郭今何在，空有舊聞千紙。", 
      "君謾試。", 
      "數青史榮名，到底三無二。", 
      "浮生似寄。", 
      "爭似得江湖，煙蓑雨笠，不被蝸蠅系。"
    ], 
    "rhythmic": "摸魚兒"
  }, 
  {
    "author": "吳潛", 
    "paragraphs": [
      "良辰佳節。", 
      "問底事，十番九番爲客。", 
      "景物春妍，鶯花日鬧，自是情懷今別。", 
      "只有思歸魂夢，卻怕杜鵑啼歇。", 
      "消凝處，正絲楊冉冉，寸腸千折。", 
      "謾說。", 
      "臨曲水，修竹茂林，人境成雙絕。", 
      "俯仰俱陳，彭殤等幻，何許世殊時隔。", 
      "倚樓碧雲日暮，漠漠遠山千疊，沈醉好，又城頭畫角，一聲聲咽。"
    ], 
    "rhythmic": "喜遷鶯"
  }, 
  {
    "author": "吳潛", 
    "paragraphs": [
      "水晶宮裏。", 
      "有客閒遊戲。", 
      "溪漾綠，山橫翠。", 
      "柳紓陰不斷，荷遞香能細。", 
      "撐小艇，受風多處披襟睡。", 
      "回首看朝市。", 
      "名利人方醉。", 
      "蝸角上，爭榮悴。", 
      "大都由命分，枉了勞心計。", 
      "歸去也，白雲一片愁空外。"
    ], 
    "rhythmic": "千秋歲"
  }, 
  {
    "author": "吳潛", 
    "paragraphs": [
      "挨晴拶暖，載酒呼朋，夷猶東圃西園。", 
      "綠萼枝頭，兩三初破輕寒。", 
      "平生自甘寂寞，佔冷妝、不爲人妍。", 
      "林逋去，問疏影香暗，誰賦其間。", 
      "空想故山奇事，正煙橫嶺曲，月浸溪灣。", 
      "杏錯桃訛，那時青子都圓。", 
      "惟饒夢窗知處，對翠禽、依約神仙。", 
      "休引角，怕徵人、淚落塞邊。"
    ], 
    "rhythmic": "聲聲慢"
  }, 
  {
    "author": "吳潛", 
    "paragraphs": [
      "黃昏先自無情緒。", 
      "更幾陣、風和雨。", 
      "閒把樓頭更點數。", 
      "挑殘燈燼，裝成香縷。", 
      "此際憑誰訴。", 
      "新詞舊曲歌還住。", 
      "欲說相思渺無處。", 
      "圍定寒爐人不語。", 
      "暗蛩啾唧，徵鴻嘹唳，憔悴都如許。"
    ], 
    "rhythmic": "青玉案"
  }, 
  {
    "author": "吳潛", 
    "paragraphs": [
      "人生南北如歧路。", 
      "惆悵方回斷腸句。", 
      "四野碧雲秋日暮。", 
      "葦汀蘆岸，落霞殘照，時有鷗來去。", 
      "一杯渺渺懷今古。", 
      "萬事悠悠付寒暑。", 
      "青箬綠蓑便野處。", 
      "有山堪採，有溪堪釣，歸計聊如許。"
    ], 
    "rhythmic": "青玉案"
  }, 
  {
    "author": "吳潛", 
    "paragraphs": [
      "家園十畝屋頭邊。", 
      "正春妍。", 
      "釀花天。", 
      "楊柳多情，拂拂帶輕煙。", 
      "別館閒亭隨分有，時策杖，小盤旋。", 
      "採山釣水美而鮮。", 
      "飲中仙。", 
      "醉中禪。", 
      "閒處光陰，贏得日高眠。", 
      "一品高官人道好，多少事，碎心田。"
    ], 
    "rhythmic": "江城子"
  }, 
  {
    "author": "吳潛", 
    "paragraphs": [
      "去日春山淡翠眉。", 
      "到家恰好整寒衣。", 
      "人歸玉壘天應惜，舟過鬆江月半垂。", 
      "千萬緒，兩三卮。", 
      "送君不忍與君違。", 
      "書來頻寄西邊訊，是我江南愁斷時。"
    ], 
    "rhythmic": "鷓鴣天"
  }, 
  {
    "author": "吳潛", 
    "paragraphs": [
      "池水凝新碧，闌花駐老紅。", 
      "有人獨立畫橋東。", 
      "手把一枝楊柳、系春風。", 
      "鵲絆遊絲墜，蜂拈落蕊空。", 
      "鞦韆庭院小簾櫳。", 
      "多少閒情閒緒、雨聲中。"
    ], 
    "rhythmic": "南柯子・南歌子"
  }, 
  {
    "author": "吳潛", 
    "paragraphs": [
      "紅藥將殘，綠荷初展。", 
      "森森竹裏閒庭院。", 
      "一爐香燼一甌茶，隔牆聽得黃鸝囀。", 
      "陌上春歸，水邊人遠。", 
      "盡將前事思量遍。", 
      "流光冉冉爲誰忙，小橋佇立斜陽晚。"
    ], 
    "rhythmic": "踏莎行"
  }, 
  {
    "author": "吳潛", 
    "paragraphs": [
      "白鷺立孤汀。", 
      "行人長短亭。", 
      "正垂楊、芳草青青。", 
      "歲月盡拋塵土裏，又隔日、是清明。", 
      "日暮碧雲生。", 
      "魂傷老淚橫。", 
      "算浮生、較甚浮名。", 
      "萬事不禁雙鬢改，誰念我、此時情。"
    ], 
    "rhythmic": "糖多令・唐多令"
  }, 
  {
    "author": "吳潛", 
    "paragraphs": [
      "溪邊屋。", 
      "不淺不深團簇。", 
      "野樹平蕪秋滿目。", 
      "有人閒意足。", 
      "旋喚一尊醽醁。", 
      "菱芡煮來新熟。", 
      "歸去來辭歌數曲。", 
      "醉時無檢束。"
    ], 
    "rhythmic": "謁金門"
  }, 
  {
    "author": "吳潛", 
    "paragraphs": [
      "東風惡。", 
      "一片梅花吹落。", 
      "獨上小樓閒濩索。", 
      "雲垂天四角。", 
      "春自於人如昨。", 
      "人自於春難託。", 
      "惆悵光陰虛過卻。", 
      "情懷無處著。"
    ], 
    "rhythmic": "謁金門"
  }, 
  {
    "author": "吳潛", 
    "paragraphs": [
      "庭垂箔。", 
      "數點楊花飛落。", 
      "倚遍闌干人寂寞。", 
      "閒鋪棋一角。", 
      "客裏春寒偏覺。", 
      "睡起春衫偏薄。", 
      "想得故山猿共鶴。", 
      "笑人身計錯。"
    ], 
    "rhythmic": "謁金門"
  }, 
  {
    "author": "吳潛", 
    "paragraphs": [
      "扁舟昨泊，危亭孤嘯，目斷閒雲千里。", 
      "前山急雨過溪來，盡洗卻、人間暑氣。", 
      "暮鴉木末，落鳧天際，都是一團秋意。", 
      "癡兒呆女賀新涼，也不道、西風又起。"
    ], 
    "rhythmic": "鵲橋仙"
  }, 
  {
    "author": "吳潛", 
    "paragraphs": [
      "柳初眠，花正好。", 
      "又被雨催風惱。", 
      "紅滿地，綠垂堤。", 
      "杜鵑和恨啼。", 
      "對殘春，消永晝。", 
      "乍暖乍寒時候。", 
      "人獨自，倚危樓。", 
      "夕陽多少愁。"
    ], 
    "rhythmic": "更漏子"
  }, 
  {
    "author": "吳潛", 
    "paragraphs": [
      "天涯芳草迷徵路。", 
      "還又是、匆匆春去。", 
      "烏兔裏光陰，鶯燕邊情緒。", 
      "雲梢霧末，溪橋野渡，盡是春愁落處。", 
      "把酒勸斜陽，小向花間駐。"
    ], 
    "rhythmic": "海棠春"
  }, 
  {
    "author": "吳潛", 
    "paragraphs": [
      "春事到西湖，處處梅花笑。", 
      "抖擻長安車馬塵，眼底青山好。", 
      "身世兩悠悠，歲月間中老。", 
      "極目煙波萬頃愁，此意誰知道。"
    ], 
    "rhythmic": "卜算子", 
    "tags": [
      "西湖"
    ]
  }, 
  {
    "author": "吳潛", 
    "paragraphs": [
      "苕霅水能清，更有人如水。", 
      "秋水橫邊簇遠山，相對盈盈裏。", 
      "溪上有鴛鴦，艇子頻驚起。", 
      "何似收歸碧玉池，長在闌干底。"
    ], 
    "rhythmic": "卜算子"
  }, 
  {
    "author": "吳潛", 
    "paragraphs": [
      "嬌滴滴。", 
      "嬋娟影裏贈橫笛。", 
      "曾橫笛。", 
      "一聲腸斷，一番愁織。", 
      "隔牆頻聽無消息。", 
      "龍吟海底難重覓。", 
      "難重覓。", 
      "梅花殘了，杏花消得。"
    ], 
    "rhythmic": "憶秦娥"
  }, 
  {
    "author": "吳潛", 
    "paragraphs": [
      "要相逢。", 
      "恰相逢。", 
      "畫舫朱簾脈脈中。", 
      "霎時煙靄重。", 
      "怨東風。", 
      "笑東風。", 
      "落花飛絮兩無蹤。", 
      "分付與眉峯。"
    ], 
    "rhythmic": "長相思"
  }, 
  {
    "author": "吳潛", 
    "paragraphs": [
      "燕高飛。", 
      "燕低飛。", 
      "正是黃梅青杏時。", 
      "榴花開數枝。", 
      "夢歸期。", 
      "數歸期。", 
      "想見畫樓天四垂。", 
      "有人攢黛眉。"
    ], 
    "rhythmic": "長相思"
  }, 
  {
    "author": "吳潛", 
    "paragraphs": [
      "上簾鉤。", 
      "下簾鉤。", 
      "夜半天街燈火收。", 
      "有人曾倚樓。", 
      "思悠悠。", 
      "恨悠悠。", 
      "只有西湖明月秋。", 
      "知人如許悠。"
    ], 
    "rhythmic": "長相思", 
    "tags": [
      "西湖"
    ]
  }, 
  {
    "author": "吳潛", 
    "paragraphs": [
      "襯步花茵，穿簾柳絮，堆地榆錢。", 
      "乍暖仍寒，欲晴還雨，春事都圓。", 
      "午窗睡起厭厭。", 
      "屋角外、初啼杜鵑。", 
      "百種淒涼，幾般煩惱，沒個人憐。"
    ], 
    "rhythmic": "柳梢青"
  }, 
  {
    "author": "吳潛", 
    "paragraphs": [
      "斷續殘紅，翩飛去鳥，別岸孤村。", 
      "傍水樓臺，滿城鐘鼓，又是黃昏。", 
      "悠悠歲月如奔。", 
      "正目斷、邊塵塞雲。", 
      "兩鬢秋風，百年人事，無限消魂。"
    ], 
    "rhythmic": "柳梢青"
  }, 
  {
    "author": "吳潛", 
    "paragraphs": [
      "軟風輕靄弄晴暉。", 
      "鵓鳩相應啼。", 
      "畫堂人靜畫簾垂。", 
      "闌干獨倚時。", 
      "閒拾句，困尋棋。", 
      "沈吟心是非。", 
      "荼䕷開遍柳花飛。", 
      "惜春春不知。"
    ], 
    "rhythmic": "阮郎歸"
  }, 
  {
    "author": "吳潛", 
    "paragraphs": [
      "幾回相見見還休。", 
      "說著淚雙流。", 
      "又聽畫角嗚咽，都和作、一團愁。", 
      "雲似絮，月如鉤。", 
      "憶憑樓。", 
      "蕙蘭情性，梅竹精神，長在心頭。"
    ], 
    "rhythmic": "訴衷情"
  }, 
  {
    "author": "吳潛", 
    "paragraphs": [
      "雲收霧闢。", 
      "萬里天空碧。", 
      "舟過蛾眉亭下，景似舊、人非昔。", 
      "年事如梭擲。", 
      "世事如棋弈。", 
      "撫掌扣舷一笑，今古恨、問誰得。"
    ], 
    "rhythmic": "霜天曉角"
  }, 
  {
    "author": "吳潛", 
    "paragraphs": [
      "禁鼓三敲，參旗初掛闌干角。", 
      "淺屏疏箔。", 
      "夜氣侵已薄。", 
      "欸乃吳歌，艇子當溪泊。", 
      "休休莫。", 
      "五湖煙浪，不是鴟夷錯。"
    ], 
    "rhythmic": "點絳脣"
  }, 
  {
    "author": "吳潛", 
    "paragraphs": [
      "野樹梅花香似撲。", 
      "小徑穿幽，樂意天然足。", 
      "回首人間名利局。", 
      "大都一覺黃粱熟。", 
      "別墅誰家屏簇簇。", 
      "綺戶疏窗，尚有藏春屋。", 
      "鏡斷釵分何處續。", 
      "傷心芳草庭前綠。"
    ], 
    "rhythmic": "蝶戀花"
  }, 
  {
    "author": "吳潛", 
    "paragraphs": [
      "客枕夢迴聞二鼓。", 
      "冷落青燈，點滴空階雨。", 
      "一寸愁腸千萬縷。", 
      "更聽切切寒蛩語。", 
      "世事翻來還復去。", 
      "造物兒戲，自古無憑據。", 
      "利鎖名繮空自苦。", 
      "星星鬢影今如許。"
    ], 
    "rhythmic": "蝶戀花"
  }, 
  {
    "author": "吳潛", 
    "paragraphs": [
      "百舌搬春春已透。", 
      "長驛短亭芳草晝。", 
      "家山腸斷欲歸人，風宿留。", 
      "船津候。", 
      "一夜朱顏煩惱瘦。", 
      "不用尋思閒宇宙。", 
      "倦鳥入林雲返岫。", 
      "小園自有四時花，鋪錦繡。", 
      "鍾醇酎。", 
      "盡勝累累懸印綬。"
    ], 
    "rhythmic": "天仙子"
  }, 
  {
    "author": "吳潛", 
    "paragraphs": [
      "插遍門前楊柳。", 
      "又是清明時候。", 
      "歲月不饒人，鬢影星星知否。", 
      "知否。", 
      "知否。", 
      "且盡一杯春酒。"
    ], 
    "rhythmic": "如夢令"
  }, 
  {
    "author": "吳潛", 
    "paragraphs": [
      "昨日春衫初試。", 
      "今日春寒猶殢。", 
      "待得晚風收，獨上危樓閒倚。", 
      "閒倚。", 
      "閒倚。", 
      "目斷半空煙水。"
    ], 
    "rhythmic": "如夢令"
  }, 
  {
    "author": "吳潛", 
    "paragraphs": [
      "江上綠楊芳草。", 
      "想見故園春好。", 
      "一樹海棠花，昨夜夢魂飛繞。", 
      "驚曉。", 
      "驚曉。", 
      "窗外一聲啼鳥。"
    ], 
    "rhythmic": "如夢令"
  }, 
  {
    "author": "吳潛", 
    "paragraphs": [
      "樓外殘陽將暮。", 
      "江上孤帆何處。", 
      "搔首立東風，又是少年情緒。", 
      "凝佇。", 
      "凝佇。", 
      "一抹淡煙輕霧。"
    ], 
    "rhythmic": "如夢令"
  }, 
  {
    "author": "吳潛", 
    "paragraphs": [
      "枝上蝶紛蜂鬧。", 
      "幾樹杏花殘了。", 
      "幽鳥亦多情，片片閒歸芳草。", 
      "休掃。", 
      "休掃。", 
      "管甚落英還好。"
    ], 
    "rhythmic": "如夢令"
  }, 
  {
    "author": "吳潛", 
    "paragraphs": [
      "鎮日春陰漠漠。", 
      "新燕乍穿簾幕。", 
      "睡起不勝情，閒拾瑞香花萼。", 
      "寂寞。", 
      "寂寞。", 
      "沒個人人如昨。"
    ], 
    "rhythmic": "如夢令"
  }, 
  {
    "author": "吳潛", 
    "paragraphs": [
      "庭院深深春寂。", 
      "還是他鄉寒食。", 
      "閒利與閒名，謾把光陰虛擲。", 
      "虛擲。", 
      "虛擲。", 
      "知道幾時歸得。"
    ], 
    "rhythmic": "如夢令"
  }, 
  {
    "author": "吳潛", 
    "paragraphs": [
      "閒向園林點檢。", 
      "又見小桃開遍。", 
      "切莫便飄零，且爲春光留戀。", 
      "留戀。", 
      "留戀。", 
      "待我持杯深勸。"
    ], 
    "rhythmic": "如夢令"
  }, 
  {
    "author": "吳潛", 
    "paragraphs": [
      "一餉園林綠就。", 
      "柳外鶯聲初透。", 
      "輕暖與輕寒，又是牡丹花候。", 
      "花候。", 
      "花候。", 
      "歲歲年年人瘦。"
    ], 
    "rhythmic": "如夢令"
  }, 
  {
    "author": "吳潛", 
    "paragraphs": [
      "雨過遠山如洗。", 
      "雲散落霞如綺。", 
      "嫩綠與殘紅，又是一般春意。", 
      "春意。", 
      "春意。", 
      "只怕杜鵑催裏。"
    ], 
    "rhythmic": "如夢令"
  }, 
  {
    "author": "吳潛", 
    "paragraphs": [
      "家鄉好，好處是三春。", 
      "白白紅紅花面貌，絲絲嫋嫋柳腰身。", 
      "錦繡底園林。", 
      "行樂事，都付與閒人。", 
      "挈榼攜壺從笑傲，踏青挑菜恣追尋。", 
      "贏得個天真。"
    ], 
    "rhythmic": "望江南・憶江南"
  }, 
  {
    "author": "吳潛", 
    "paragraphs": [
      "家山好，好是夏初時。", 
      "習習薰風回竹院，疏疏細雨灑荷漪。", 
      "萬綠結成帷。", 
      "呼社友，長日共追隨。", 
      "瀹茗空時還酌酒，投壺罷了卻圍棋。", 
      "多少得便宜。"
    ], 
    "rhythmic": "望江南・憶江南"
  }, 
  {
    "author": "吳潛", 
    "paragraphs": [
      "家山好，好處是秋來。", 
      "綠橘黃橙隨市有，巖花籬菊逐時開。", 
      "管與付尊罍。", 
      "新築就，別館共閒臺。", 
      "搖手出離名利窟，掉頭擺脫簿書堆。", 
      "只在念頭灰。"
    ], 
    "rhythmic": "望江南・憶江南"
  }, 
  {
    "author": "吳潛", 
    "paragraphs": [
      "家山好，好處是三冬。", 
      "梨慄甘鮮輸地客，魴鯿肥美獻溪翁。", 
      "醉滴小漕紅。", 
      "識破了，不用計窮通。", 
      "下澤車安如駟馬，市門卒穩似王公。", 
      "一笑等雞蟲。"
    ], 
    "rhythmic": "望江南・憶江南"
  }, 
  {
    "author": "吳潛", 
    "paragraphs": [
      "家山好，結屋在山椒。", 
      "無事琴書爲伴侶，有時風月可招邀。", 
      "安樂更相饒。", 
      "伸腳睡，一枕日頭高。", 
      "不怕兩衙催判事，那愁五鼓趣趨朝。", 
      "此福要人消。"
    ], 
    "rhythmic": "望江南・憶江南"
  }, 
  {
    "author": "吳潛", 
    "paragraphs": [
      "家山好，底事尚忘歸。", 
      "但我醉榮還避辱，從渠把是卻成非。", 
      "跳出世關機。", 
      "將五十，老相已相催。", 
      "爭得氣來有甚底，更加官後亦何爲。", 
      "奉勸莫癡迷。"
    ], 
    "rhythmic": "望江南・憶江南"
  }, 
  {
    "author": "吳潛", 
    "paragraphs": [
      "家山好，一室白雲中。", 
      "時喚道人談命蒂，也呼和尚說禪宗。", 
      "孔佛老和同。", 
      "淘汰盡，八面總玲瓏。", 
      "欲把捉時無把捉，道虛空後不虛空。", 
      "且問主人公。"
    ], 
    "rhythmic": "望江南・憶江南"
  }, 
  {
    "author": "吳潛", 
    "paragraphs": [
      "家山好，負郭有田園。", 
      "蠶可充衣天賜予，耕能足食地周旋。", 
      "骨肉盡團圓。", 
      "旋五福，歲歲樂豐年。", 
      "自養雞豚臘裏，新抽韭薺薦春前。", 
      "活計不須添。"
    ], 
    "rhythmic": "望江南・憶江南"
  }, 
  {
    "author": "吳潛", 
    "paragraphs": [
      "家山好，有底尚縈牽。", 
      "馬後樂聽餘十載，眼前赤看也多年。", 
      "滋味只如然。", 
      "身外事，不用強探拈。", 
      "自古幾番成與敗，從來百種醜和妍。", 
      "細算不由賢。"
    ], 
    "rhythmic": "望江南・憶江南"
  }, 
  {
    "author": "吳潛", 
    "paragraphs": [
      "家山好，好處是安居。", 
      "無事不須幹郡縣，有餘但管濟鄉閭。", 
      "及早了王租。", 
      "隨日力，也著幾般書。", 
      "靜裏精神偏爽快，閒中光景越舒徐。", 
      "臘月盡工夫。"
    ], 
    "rhythmic": "望江南・憶江南"
  }, 
  {
    "author": "吳潛", 
    "paragraphs": [
      "家山好，無事掛心懷。", 
      "早課畦丁勸種菜，晚科園戶漫澆花。", 
      "祗此是生涯。", 
      "塵世裏，擾擾正如麻。", 
      "散復聚來羶上蟻，左還右旋壁間蝸。", 
      "只爲那紛華。"
    ], 
    "rhythmic": "望江南・憶江南"
  }, 
  {
    "author": "吳潛", 
    "paragraphs": [
      "家山好，百事盡如如。", 
      "渴飲飢餐都屬我，倒橫直立總由渠。", 
      "更不要貪圖。", 
      "三徑裏，恰好小茅廬。", 
      "種竹梅鬆爲老伴，養龜猿鶴助清娛。", 
      "扣戶有樵漁。"
    ], 
    "rhythmic": "望江南・憶江南"
  }, 
  {
    "author": "吳潛", 
    "paragraphs": [
      "家山好，不是撰虛名。", 
      "世上盛衰常倚伏，天家日月也虧盈。", 
      "退步是前程。", 
      "且恁地，卷索了收繩。", 
      "六宇五胡生口面，三言兩語費顏情。", 
      "贏得鬢星星。"
    ], 
    "rhythmic": "望江南・憶江南"
  }, 
  {
    "author": "吳潛", 
    "paragraphs": [
      "家山好，凡事看來輕。", 
      "一壑盡由儂餖飣，三才不欠你稱停。", 
      "有耳莫閒聽。", 
      "靜地裏，點檢這平生。", 
      "著甚來由爲皎皎，好無巴鼻弄醒醒。", 
      "背後有人憎。"
    ], 
    "rhythmic": "望江南・憶江南"
  }, 
  {
    "author": "吳潛", 
    "paragraphs": [
      "家在敬亭東。", 
      "老檜蒼楓。", 
      "浮生何必寄萍蓬。", 
      "得似滿庭芳一曲，美酒千鍾。", 
      "萬事轉頭空。", 
      "聚散匆匆。", 
      "片帆穩掛曉來風。", 
      "別後平安真信息，付與飛鴻。"
    ], 
    "rhythmic": "浪淘沙"
  }, 
  {
    "author": "吳潛", 
    "paragraphs": [
      "長記去年時。", 
      "雪滿征衣。", 
      "佳人攜手畫樓西。", 
      "今日關山千里外，此恨誰知。", 
      "想見綠窗低。", 
      "依舊空閨。", 
      "惜春還是惜花飛。", 
      "縱有遊蜂偷得去，爭似簾帷。"
    ], 
    "rhythmic": "浪淘沙"
  }, 
  {
    "author": "吳潛", 
    "paragraphs": [
      "溪上秋來晚更宜。", 
      "夕陽西下處，碧雲堆。", 
      "誰家舟子採蓮歸。", 
      "雙白鷺，驚起揹人飛。", 
      "煙水漸悽迷。", 
      "漁燈三數點，乍明時。", 
      "西風一陣白蘋湄。", 
      "凝佇久，心事有誰知。"
    ], 
    "rhythmic": "小重山"
  }, 
  {
    "author": "吳潛", 
    "paragraphs": [
      "小雨霏微如線。", 
      "人在暮秋庭院。", 
      "衣袂帶輕寒。", 
      "睡初殘。", 
      "脈脈此情何限。", 
      "惆悵光陰偷換。", 
      "身世兩沈浮。", 
      "淚空流。"
    ], 
    "rhythmic": "昭君怨"
  }, 
  {
    "author": "吳潛", 
    "paragraphs": [
      "去歲牡丹時。", 
      "幾遍西湖把酒卮。", 
      "一種姚黃偏韻雅，相宜。", 
      "薄薄梳妝淡淡眉。", 
      "回首綠楊堤。", 
      "依舊黃鸝紫燕飛。", 
      "人在天涯春在眼，悽迷。", 
      "不比巫山尚有期。"
    ], 
    "rhythmic": "南鄉子", 
    "tags": [
      "西湖"
    ]
  }, 
  {
    "author": "吳潛", 
    "paragraphs": [
      "美人一舸橫秋水。", 
      "冉冉煙波裏。", 
      "綠楊也解織離愁。", 
      "故向東風搖曳、不能休。", 
      "是非得失都休計。", 
      "只有抽身是。", 
      "橙黃蟹熟正當時。", 
      "想見雙溪風月、待人歸。"
    ], 
    "rhythmic": "虞美人"
  }, 
  {
    "author": "吳潛", 
    "paragraphs": [
      "誰家白麪郎，畫舫朱簾掛。", 
      "十二列金釵，一局文楸罷。", 
      "歌舞不知休，醉倒荷花下。", 
      "歸棹踏煙波，燈火蕪城夜。"
    ], 
    "rhythmic": "生查子"
  }, 
  {
    "author": "吳潛", 
    "paragraphs": [
      "慘慘悽悽秋漸緊，風雨更瀟瀟。", 
      "強把爐薰寄寂寥。", 
      "無語立亭皋。", 
      "客路十年成底事，水國更停橈。", 
      "蒼鳥橫飛過野橋。", 
      "人不似、汝逍遙。"
    ], 
    "rhythmic": "武陵春"
  }, 
  {
    "author": "吳潛", 
    "paragraphs": [
      "小亭徙倚，慢一步、立秋千影。", 
      "漸夕照林梢，晚風池上，緝緝輕寒嫩冷。", 
      "又是將他春僝僽，釀一種、花愁花病。", 
      "空客鬢歲遷，征衫人老，倚樓看鏡。", 
      "還省。", 
      "故園多少，紫殷紅凝。", 
      "窗外曉鶯啼，撫牆金縷，煙柳慵眠乍醒。", 
      "挑菜踏青，趁蜂隨蝶，長負清明時景。", 
      "凝佇久，驀聽棋邊落子，一聲聲靜。"
    ], 
    "rhythmic": "二郎神"
  }, 
  {
    "author": "吳潛", 
    "paragraphs": [
      "爲問人生，□要足、何時是足。", 
      "這個底、蝸名蠅利，但添拘束。", 
      "便使積官居鼎鼎，假饒累富堆金玉。", 
      "似浮埃、抹電轉頭空，休迷局。", 
      "分已定，心能服。", 
      "宛句畔，昭亭曲。", 
      "有水多於竹，竹多於屋。", 
      "閒看白雲歸岫去，靜觀倦鳥投林宿。", 
      "那借來、拍板與門槌，休掀撲。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "小亭山半枕。", 
      "又一番園林，春事整整。", 
      "微陰護輕冷。", 
      "早蜂狂蝶浪，褪黃消粉。", 
      "闌干日永。", 
      "數花飛、殘崖斷井。", 
      "仗何人、說與東風，莫把老紅吹盡。", 
      "休省。", 
      "煙江雲嶂，楚尾吳頭，自來多景。", 
      "愁高悵遠。", 
      "身世事，但難準。", 
      "況禁他，東兔西烏相逐，古古今今不問。", 
      "算鴟夷、辦卻扁舟，箇中殺穩。"
    ], 
    "rhythmic": "瑞鶴仙"
  }, 
  {
    "author": "吳潛", 
    "paragraphs": [
      "一笑春無語。", 
      "但園林、陰陰綠樹，老紅三數。", 
      "底事東風猶自妒，片片狂飛亂舞。", 
      "便燕懶、鶯殘初起。", 
      "芍藥荼䕷還又是，仗何人、說與司花女。", 
      "將歲月，浪如許。", 
      "悠悠倦客停江渚。", 
      "寄扁舟、浮雲蕩月，棹煙帆雨。", 
      "留得閒言閒語在，可是卿卿記取。", 
      "待盡把、愁腸說與。", 
      "泛梗浮萍無定準，怕吳鱗、楚雁成離阻。", 
      "歌未了，恨如縷。"
    ], 
    "rhythmic": "賀新郎"
  }, 
  {
    "author": "吳潛", 
    "paragraphs": [
      "每懷天下士，要與共艱危。", 
      "誰知暗裏摸索，得此世間奇。", 
      "卻笑當年坡老，過眼翻迷五色，遇合古難之。", 
      "訪我鴛湖上，真足慰心期。", 
      "醉談兵，愁論世，夜闌時。", 
      "自憐磊塊，近來鬢底兩三絲。", 
      "目送雲帆西去，腸斷風塵北起，老淚欲垂垂。", 
      "騏驥思長阪，好鳥擇高枝。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "十年三過蘇臺路。", 
      "還又是、匆匆去。", 
      "迅景流光容易度。", 
      "鷺洲鷗渚，葦汀蘆岸，總是消魂處。", 
      "蒼煙欲合斜陽暮。", 
      "付與愁人砌愁句。", 
      "爲問新愁愁底許。", 
      "酒邊成醉，醉邊成夢，夢斷前山雨。"
    ], 
    "rhythmic": "青玉案"
  }, 
  {
    "author": "吳潛", 
    "paragraphs": [
      "榆塞脫憂責，蘭徑遂遊嬉。", 
      "吾年逾六望七，休退已稱遲。", 
      "日日登山臨水，夜夜早眠晏起，豈得不便宜。", 
      "有酒數杯酒，無事一枰棋。", 
      "休更□，世途惡，宦久羈。", 
      "□深林密，去路人物兩忘機。", 
      "昨日既盟鷗鷺，今日又盟猿鶴，終久以爲期。", 
      "蜀魄不知我，猶道不如歸。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "有客抱幽獨，高立萬人頭。", 
      "東湖千頃煙雨，占斷幾春秋。", 
      "自有茂林修竹，不用買花沽酒，此樂若爲酬。", 
      "秋到天空闊，浩氣與雲浮。", 
      "嘆吾曹，緣五斗，尚遲留。", 
      "練江亭下，長憶閒了釣魚舟。", 
      "矧更飄搖身世，又更奔騰歲月，辛苦復何求。", 
      "咫尺桃源隔，他日擬重遊。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "喚出山來，把鷗鷺、盟言輕食。", 
      "依舊是、江濤如許，雨帆煙笛。", 
      "歌罷莫愁檀板緩，杯傾白墮瓊酥滴。", 
      "但驚心、十六載重來，徵埃客。", 
      "秋風鬢，應非昔。", 
      "夜雨約，聊相覓。", 
      "嘆主恩未報，無多來日。", 
      "故國千年龍虎勢，神州萬里鼪鼯跡。", 
      "笑謝兒、出手便呼盧，摴蒱擲。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "瑪瑙岡頭，左釃酒、右持螯食。", 
      "懷舊處，磨東冶劍，弄清溪笛。", 
      "望裏尚嫌山是障，醉中要卷江無滴。", 
      "這一堆、心事總成灰，蒼波客。", 
      "嘆俯仰，成今昔。", 
      "愁易攬，歡難覓。", 
      "正平蕪遠樹，落霞殘日。", 
      "自笑頻招猿鶴怨，相期早混漁樵跡。", 
      "把是非、得失與榮枯，虛空擲。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "夜雨三更，有人敧枕，曉檐報晴。", 
      "算頑雲癡霧，不難掃蕩，青天白日，元自分明。", 
      "權植油幢，聊張皁纛，坐聽前騶鼓角鳴。", 
      "君休詫，豈宣申南翰，成旦東征。", 
      "鴻冥。", 
      "哽噎秋聲。", 
      "正萬里榆關未罷兵。", 
      "幸揚州上督，爲吾石友，荊州元帥，是我梅兄。", 
      "約束鯨鯢，奠安鼪鼠，更使嵎夷海晏清。", 
      "連宵看，怕天狼隱耀，太白沈槍。"
    ], 
    "rhythmic": "沁園春"
  }, 
  {
    "author": "吳潛", 
    "paragraphs": [
      "笑指頹齡，循環雌甲，卦數已圓。", 
      "嘆蜀公高潔，休官去歲，溫公耆舊，入社今年。", 
      "底事崎嶇，蒼顏白髮，猶擁貔貅護海堧。", 
      "君恩重，算何能報國，未許歸田。", 
      "遙憐。", 
      "宛居山前。", 
      "正水漲溪肥系釣船。", 
      "縱葵榴花鬧，菖蒲酒美，都成客裏，爭似家邊。", 
      "寄語兒曹，若爲翁壽，只把鷗盟更要堅。", 
      "翁還祝，願欃槍日靜，䆉稏雲連。"
    ], 
    "rhythmic": "沁園春"
  }, 
  {
    "author": "吳潛", 
    "paragraphs": [
      "二十年前，君王東顧，詔牧此州。", 
      "念昔時豪傑，猶難闢闔，如金老大，卻更遲留。", 
      "四載相望，三春又半，邂逅劭農得縱遊。", 
      "田疇事，是桑條正長，麥含初抽。", 
      "悠悠。", 
      "身世何求。", 
      "算七十迎頭合罷休。", 
      "謾繞堤旌纛，牽連鷁棹，喧天鼓吹，斷送龍舟。", 
      "翠巘層邊，碧雲堆處，一擔擔來天外愁。", 
      "如何好，且同斟綠醑，自課清謳。"
    ], 
    "rhythmic": "沁園春"
  }, 
  {
    "author": "吳潛", 
    "paragraphs": [
      "晚風微動，淨掃天地，雲裾霞綺。", 
      "將海外、銀蟾推上，相映華燈輝萬砌。", 
      "看舞隊、向梅梢然晝，丹焰玲瓏玉蕊。", 
      "漸陸地、金蓮吐遍，恰似樓臺臨水。", 
      "老子歡意隨人意。", 
      "引紅裙、釵寶鈿翠。", 
      "穿夜市、珠筵玳席。", 
      "多少吳謳聯越吹。", 
      "繡幕卷、散繽紛香霧，籠定團圓錦裏。", 
      "認一點、星球掛也，士女桃源洞裏。", 
      "聞說舊日京華，般百戲、燈棚如履。", 
      "待端門排宴，三五傳宣禁侍。", 
      "願樂事、這回重見，喜慶新開起。", 
      "瞻聖主、齊壽南山，勢拱東南百二。"
    ], 
    "rhythmic": "寶鼎現"
  }, 
  {
    "author": "吳潛", 
    "paragraphs": [
      "綺轂團成，珠璣搦就，極目燈火樓臺。", 
      "七子八仙三教，耍隊相挨。", 
      "管簫笙簧相間鬥，遠如聲韻碧霄來。", 
      "環千炬，寶柵絳紗，雲球霧袞交加。", 
      "千里人笑樂，遊妓合、脂塵香靄籠街。", 
      "盡道今宵節物，天與安排。", 
      "晚來風陣全收了，夜闌還放月兒些。", 
      "休辭醉，長願每年時候，一樣情懷。"
    ], 
    "rhythmic": "晝錦堂"
  }, 
  {
    "author": "吳潛", 
    "paragraphs": [
      "未是全衰暮。", 
      "但相思、昭亭數曲，水村煙墅。", 
      "只比兒兒額上壽，尚有時光如許。", 
      "況坎子、常交離午。", 
      "須信火龍能陸戰，更驅他、水虎蟠滄浦。", 
      "崑崙頂，時飛度。", 
      "東皇驀向崑崙遇。", 
      "道如今、金階玉陛，待卿闊步。", 
      "猶恐荊人攀戀切，未放征帆高舉。", 
      "怕公去、狐狸嗥舞。", 
      "江漢一時誰作者，想聲聲、贊祝明良聚。", 
      "天下久，望霖雨。"
    ], 
    "rhythmic": "賀新郎"
  }, 
  {
    "author": "吳潛", 
    "paragraphs": [
      "拍手闌干外。", 
      "想回頭、人非物是，不知何世。", 
      "萬事情知都是夢，聊復推遷夢裏。", 
      "也幻出、雲山煙水。", 
      "白白紅紅雖褪盡，盡倡條、浪蕊皆春意。", 
      "時可醉，醉扶起。", 
      "瀛洲舊說神仙地。", 
      "奈江南、猿啼鶴淚，怨懷如此。", 
      "三五阿婆塗抹遍，多少殘櫻剩李。", 
      "又過雨、亭皋初霽。", 
      "慚愧故人相問訊，但一回、一見蒼顏耳。", 
      "誰念我，鷦鷯志。"
    ], 
    "rhythmic": "賀新郎"
  }, 
  {
    "author": "吳潛", 
    "paragraphs": [
      "宇宙原無外。", 
      "問當年、渠緣底事，強逃人世。", 
      "爭似劉郎栽種後，長恁玄都觀裏。", 
      "何用羨、武陵溪水。", 
      "一見桃花還一笑，領春工、千古無窮意。", 
      "兒女恨，且收起。", 
      "洞中空闊多閒地。", 
      "但人間、羊腸九折，未能知此。", 
      "我已衰翁君漸老，那復顛張醉李。", 
      "看翻覆、雨陰風霽。", 
      "捱得清和時候了，艤扁舟、只待歸來耳。", 
      "惟處靜，解吾志。"
    ], 
    "rhythmic": "賀新郎"
  }, 
  {
    "author": "吳潛", 
    "paragraphs": [
      "了卻兒癡外。", 
      "撰園林、亭臺館榭，謾當吾世。", 
      "紅楯朱橋相映帶，人在百花叢裏。", 
      "更依約、垂楊襯水。", 
      "檜柏芙蓉橙桂菊，也還須、收拾秋冬意。", 
      "閒坐久，忽驚起。", 
      "繁華寂寞千年地。", 
      "便淵明、桃源記在，幾人知此。", 
      "雙手上還銀菟印，趁得東風行李。", 
      "看鄮嶺、鄞江澄霽。", 
      "從此歸歟無一欠，但君恩、天大難酬耳。", 
      "嗟倦鳥，投林志。"
    ], 
    "rhythmic": "賀新郎"
  }, 
  {
    "author": "吳潛", 
    "paragraphs": [
      "雪鬢難重綠。", 
      "但け然、黃庭境界，抱藏龜六。", 
      "也向無何鄉里去，白墮舟邊漾淥。", 
      "算種種、塵緣都足。", 
      "爭那名繮猶系絆，盡辜他、猿鶴雙溪曲。", 
      "時又夏，暑將溽。", 
      "虛舟飄瓦何煩歜。", 
      "奈羊腸、千歧萬折，近來純熟。", 
      "悵望老仙煙水外，惟把江雲送目。", 
      "想裴墅、碧梧金竹。", 
      "安得結廬相近傍，買閒田、數畝躬耕築。", 
      "已夢斷，大槐國。"
    ], 
    "rhythmic": "賀新郎"
  }, 
  {
    "author": "吳潛", 
    "paragraphs": [
      "燕子呢喃語。", 
      "小園林、殘紅剩紫，已無三數。", 
      "綠葉青枝成步障，空有蜂旋蝶舞。", 
      "又寶扇、輕搖初暑。", 
      "芳沼拳荷舒展盡，便回頭、亂擁宮妝女。", 
      "驚歲月，能多許。", 
      "家山占斷鳧鷗渚。", 
      "最相宜、嵐煙水月，霧雲霏雨。", 
      "三島十洲雖鐵鑄，難把歸舟系取。", 
      "且放我、漁樵爲與。", 
      "從此細斟昌歜酒，況神仙洞府無邀阻。", 
      "何待結，長生縷。"
    ], 
    "rhythmic": "賀新郎"
  }, 
  {
    "author": "吳潛", 
    "paragraphs": [
      "碧沼橫梅屋。", 
      "水平堤、雙雙翠羽，引雛偷浴。", 
      "倚戶無人深院靜，猶憶棋敲嫩玉。", 
      "還又是、朱櫻初熟。", 
      "手綰提爐香一炷，黯消魂、佇立闌干曲。", 
      "閒轉步，數修竹。", 
      "新來有個眉峯蹙。", 
      "自王姚、後魏都褪，只成愁獨。", 
      "鳳帶鸞釵宮樣巧，爭奈腰圈倦束。", 
      "謾困倚、雲鬟堆綠。", 
      "淡月簾櫳黃昏後，把燈花、印約休輕觸。", 
      "花燼落，淚珠簌。"
    ], 
    "rhythmic": "賀新郎"
  }, 
  {
    "author": "吳潛", 
    "paragraphs": [
      "寶扇驅纖暑。", 
      "又淒涼、蒲觴菰忝，異鄉重午。", 
      "巧索從來無人系，惟對榴花自語。", 
      "也何用、謳秦舞楚。", 
      "生愧孟嘗攙一日，嘆三千、客汗揮成雨。", 
      "如伯始，謾臺傅。", 
      "循環浩劫無終古。", 
      "但坤牛、乾馬抽換，是長生譜。", 
      "安得箋天天便許，歸鍊金翁木父。", 
      "問海運、爭如穴處。", 
      "一笑流行還坎止，算陳陳、往事俱灰土。", 
      "南墅鶴，想思主。"
    ], 
    "rhythmic": "賀新郎"
  }, 
  {
    "author": "吳潛", 
    "paragraphs": [
      "曉霜一色。", 
      "正恁時隴上，徵人橫笛。", 
      "驛史不來，借問孤芳爲誰折。", 
      "休說和羹未晚，都付與、逋仙吟筆。", 
      "算只是，野店疏籬，樵子共爭席。", 
      "寒圃，衆籟寂。", 
      "想暗裏度香，萬斛堆積。", 
      "惱他鼻觀，巡索還無最堪憶。", 
      "萼綠堂前一笑，封老幹、苔青莓碧。", 
      "春漏也，應念我、要歸未得。"
    ], 
    "rhythmic": "暗香"
  }, 
  {
    "author": "吳潛", 
    "paragraphs": [
      "佳人步玉。", 
      "待月來弄影，天掛參宿。", 
      "冷透屏幃，清入肌膚，風敲又聽檐竹。", 
      "前村不管深雪閉，猶自繞、枝南枝北。", 
      "算平生、此段幽奇，佔壓百花曾獨。", 
      "閒想羅浮舊恨，有人正醉裏，姝翠蛾綠。", 
      "夢斷魂驚，幾許清涼，卻是千林梅屋。", 
      "雞聲野渡溪橋滑，又角引、戌樓悲曲。", 
      "怎得知、清足亭邊，自在杖藜巾幅。"
    ], 
    "rhythmic": "疏影"
  }, 
  {
    "author": "吳潛", 
    "paragraphs": [
      "雪來比色。", 
      "對澹然一笑，休喧笙笛。", 
      "莫怪廣平，鐵石心腸爲伊折。", 
      "偏是三花兩蕊，消萬古、才人騷筆。", 
      "尚記得，醉臥東園，天幕地爲席。", 
      "回首，往事寂。", 
      "正雨暗霧昏，萬種愁積。", 
      "錦江路悄，媒聘音沈兩空憶。", 
      "終是茅檐竹戶，難指望、凌煙金碧。", 
      "憔悴了、羌管裏，怨誰始得。"
    ], 
    "rhythmic": "暗香"
  }, 
  {
    "author": "吳潛", 
    "paragraphs": [
      "寒梢砌玉。", 
      "把膽瓶頓了，相伴孤宿。", 
      "寂寞幽窗，篩影橫斜，宜鬆更自宜竹。", 
      "殘更蝶夢知何處，□只在、昭亭山北。", 
      "問平生、雪壓霜欺，得似老枝擎獨。", 
      "何事胭脂點染，認桃與辨杏，枝葉青綠。", 
      "莫是冰姿，改換紅妝，要近金門朱屋。", 
      "繁華豔麗如飛電，但宛轉、斷歌零曲。", 
      "且不如、藏白收香，旋學世間邊幅。"
    ], 
    "rhythmic": "疏影"
  }, 
  {
    "author": "吳潛", 
    "paragraphs": [
      "澹然絕色。", 
      "記故園月下，吹殘龍笛。", 
      "悵望楚雲，日日歸心大刀折。", 
      "猶怕冰條冷蕊，輕點污、丹青凡筆。", 
      "可怪底，屈子離騷，蘭蕙獨前席。", 
      "院宇，深更寂。", 
      "正目斷古邗，暮靄凝積。", 
      "何郎舊夢，四十餘年尚能憶。", 
      "須索梅兄一笑，但矯首、層霄空碧。", 
      "春在手、人在遠，倩誰寄得。"
    ], 
    "rhythmic": "暗香"
  }, 
  {
    "author": "吳潛", 
    "paragraphs": [
      "嗤瓊笑玉。", 
      "向畫堂可肯，風露邊宿。", 
      "耐凍禁寒，便瘦宜枯，前生莫是孤竹。", 
      "從來不上春工譜，夢不到、沈香亭北。", 
      "算只消、澹影疏香，伴個幽棲人獨。", 
      "莫待癡蜂呆蝶，倩青女捺住，多少紅綠。", 
      "落雁寒蘆，翠鳥冰枝，近傍三間茅屋。", 
      "□□□□□□□，□□□、□□□□。", 
      "想這般，夷曠襟懷，渺視乾員坤幅。"
    ], 
    "rhythmic": "疏影"
  }, 
  {
    "author": "吳潛", 
    "paragraphs": [
      "九垓共色。", 
      "想洛濱劍客，吹呼長笛。", 
      "貏豸老鬆，別樹平欺爛柯折。", 
      "應是千官鶴舞，騰賀表、誰家椽筆。", 
      "賜宴也，內勸宣來，真個是瑤席。", 
      "休怪，巷陌寂。", 
      "有一種可人，掃了還積。", 
      "悲飢閉戶，僵臥袁安我偏憶。", 
      "凝望天童列嶂，誰大膽、偷藏遙碧。", 
      "待問訊、清友看，怕難認得。"
    ], 
    "rhythmic": "暗香"
  }, 
  {
    "author": "吳潛", 
    "paragraphs": [
      "千門委玉。", 
      "是個人富貴，才隔今宿。", 
      "冒棟摧檐，都未商量，呼童且伴庭竹。", 
      "千蹊萬徑行蹤滅，渺不認、溪南溪北。", 
      "問白鷗，此際誰來，短艇釣魚翁獨。", 
      "偏愛山茶雪裏，放紅豔數朵，衣素裳綠。", 
      "獸炭金爐，羔酒金鍾，正好笙歌華屋。", 
      "敲冰煮茗風流襯，念不到、有人洄曲。", 
      "但老農、歡笑相呼，麥被喜添全幅。"
    ], 
    "rhythmic": "疏影"
  }, 
  {
    "author": "吳潛", 
    "paragraphs": [
      "十洲三島蓬壺，是花錦、一團裝就。", 
      "輕車細輦，綺羅香裏，夜光如晝。", 
      "朱戶笙簫，畫樓簾幕，有人回首。", 
      "想金蓮燦爛，星球縹緲，那風景、年時舊。", 
      "應唸白頭太守。", 
      "怎紅旗、六街穿透。", 
      "鋪排玳席，追陪珠履，且釃春酎。", 
      "楚舞秦謳，半慵鶯舌，疊翻鴛袖。", 
      "把千門喜色，萬家和氣，祝君王壽。"
    ], 
    "rhythmic": "水龍吟"
  }, 
  {
    "author": "吳潛", 
    "paragraphs": [
      "和氣薰來，這般光景，管無風雨。", 
      "畫棟朱甍，錦坊繡巷，娘子將嫫母。", 
      "星球高掛，燈樓趲出，良夜正消增五。", 
      "遨頭事，牙旗鐵馬，且還那時鄞府。", 
      "甘泉見說，捷書頻奏，漸次不煩顰鼓。", 
      "雙鳳雲間，六鰲海上，祝讚齊手舞。", 
      "三呼聲裏，君王萬壽，歲歲傳柑笑語。", 
      "便都把，昇平舊曲，腔兒旋補。"
    ], 
    "rhythmic": "永遇樂"
  }, 
  {
    "author": "吳潛", 
    "paragraphs": [
      "天上人間，這般光景，管無風雨。", 
      "繡戶珠簾，錦坊花巷，戲隊將嫫母。", 
      "月扇團圓，星球燦爛，路偏市三街五。", 
      "昇平事，牙旗鐵馬，且還舊家藩府。", 
      "三垂見說，凱歌頻奏，漸次不煩顰鼓。", 
      "雙鳳雲間，六鰲塵外，想間都人歡舞。", 
      "火城春近，金蓮地市，消夜果邊曾語。", 
      "如今但，梅花紙帳，睡魔欠補。"
    ], 
    "rhythmic": "永遇樂"
  }, 
  {
    "author": "吳潛", 
    "paragraphs": [
      "祝告天公，放燈時節，且收今雨。", 
      "萬戶今門，六街三市，綻水晶雲母。", 
      "香車寶馬，珠簾翠幕，不怕禁更敲五。", 
      "霓裳曲，驚回好夢，誤遊紫宮朱府。", 
      "沈思舊日京華，風景逗曉，猶聽戲鼓。", 
      "分鏡圓時，斷釵合處，倩笑歌與舞。", 
      "如今閒院，蜂殘蛾褪，消夜果邊自語。", 
      "虧人日煞，梅花紙帳，權將睡補。"
    ], 
    "rhythmic": "永遇樂"
  }, 
  {
    "author": "吳潛", 
    "paragraphs": [
      "蘭橈環城數疊。", 
      "霧雨侵簾箔。", 
      "翠竹交蒼樹，幽鳥聲聲如答。", 
      "葦岸遊綠鴨。", 
      "暮山合。", 
      "天際濃雲罨，水周幣。", 
      "提攜一醉，濁賢清聖歡洽。", 
      "瀛洲美景，盡道東南都壓。", 
      "今日愁顏回笑頰。", 
      "飛屧。", 
      "且將萱草歸插。"
    ], 
    "rhythmic": "隔浦蓮・隔浦蓮近拍"
  }, 
  {
    "author": "吳潛", 
    "paragraphs": [
      "扇荷偷換羽葆。", 
      "院宇人聲窈。", 
      "獨步亭皋下，闌干並、棲幽鳥。", 
      "新雨抽嫩草。", 
      "檐花鬧。", 
      "一片萍鋪沼。", 
      "燕雛小。", 
      "書空底事，那堪手版持倒。", 
      "今來古往，幾見北邙人曉。", 
      "鄉號無何但日到。", 
      "休覺。", 
      "陶然身世塵表。"
    ], 
    "rhythmic": "隔浦蓮・隔浦蓮近拍"
  }, 
  {
    "author": "吳潛", 
    "paragraphs": [
      "小隊旌旗出，畫鷁倚嵩竹。", 
      "青秧白水無際，中有一犁耕。", 
      "聽得田翁相語，今歲時年恰好，眨眼是秋成。", 
      "老守何能解，持此報皇明。", 
      "望家山，千里外，楚雲平。", 
      "良田二頃，非村非郭枕柴局。", 
      "況有檐林香透，更有楊堤陰合，魂夢每宵征。", 
      "巴得西風起，吾亦文前程。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "老圃無關鎖，放客意中行。", 
      "頗欣天地開闊，煙釣與雲耕。", 
      "荷長亭亭翠蓋，竹長森森翠葆，景緻鬧裝成。", 
      "幾樹榴花發，映水色偏明。", 
      "綺樓空，金屋靜，恨難平。", 
      "鼓笙瀟笛，誰憐冷落暗塵局。", 
      "回首百年人事，轉眼幾番今古，日邁月俱徵。", 
      "且盡一杯酒，退步是前程。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "過了中秋後，今夜月方佳。", 
      "看來前夜圓滿，才自闕些些。", 
      "掃盡烏雲黑霧，放出青霄碧落，恰似我情懷。", 
      "把酒自斟酌，脫落到形骸。", 
      "問渠儂，分玉鏡，斷金釵。", 
      "少年心事，不知容易鬢邊華。", 
      "千古天同此月，千古人同此興，不是旋安排。", 
      "安得高飛去，長以月爲家。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "重九先三日，領客上危樓。", 
      "滿城風雨都住，天亦相邀頭。", 
      "右手持杯滿泛，左手持螯大嚼，萸菊互相酬。", 
      "徒倚闌干角，一笑與雲浮。", 
      "望平疇，千萬頃，稻粱收。", 
      "江澄海晏無事，贏得小遲留。", 
      "但恨流光抹電，假似年華七十，只有六番秋。", 
      "戲馬臺休問，破帽已颼颼。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "天宇正高爽，更躡最高樓。", 
      "長風爲我驅駕，極目海山頭。", 
      "不用牛山孟浩，不用齊山杜牧，人景自堪酬。", 
      "舉酒酹空闊，汗漫與爲遊。", 
      "拈黃花，憐白首，恨難收。", 
      "頹齡使汝能制，何待更封留。", 
      "眼底朱甍畫棟，往往人非物是，蟋蟀自鳴秋。", 
      "萬里一搔首，無處著蕭颼。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "屯結海雲陣，奮擊藉雷公。", 
      "忽然天宇軒豁，杲日正當空。", 
      "照出榴花丹豔，映出梔花玉色，生意與人同。", 
      "閉縱一翻手，造化不言功。", 
      "想平疇，禾穟穟，黍芄芄。", 
      "老農拍手相問，相勞笑聲中。", 
      "辦取黃雞白酒，演了山歌村舞，等得慶年豐。", 
      "此際蓴鱸客，倚楫待西風。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "古稀近也，是六十五翁生日。", 
      "恰就得端陽，艾人當戶，硃筆書符大吉。", 
      "卦氣周來從新起，怕白髮、蒼顏難必。", 
      "隨見定性緣，餐飢眠困，喜無秋唧。", 
      "盈溢。", 
      "書生做到，能高官秩。", 
      "況碌碌兒曹，望郎明郡，叨冒差除不一。", 
      "積世主恩，滿家天祿，婚嫁近來將畢。", 
      "還自祝，願早懸車裏社，始爲收拾。"
    ], 
    "rhythmic": "二郎神"
  }, 
  {
    "author": "吳潛", 
    "paragraphs": [
      "近時厭雨，喜午日、放開天日。", 
      "不用闢兵符，從今去也，管定千祥萬吉。", 
      "已報甘泉新捷到，況更是、年豐堪必。", 
      "任景物換來，蛙鳴蟬噪，耳邊𠿏唧。", 
      "洋溢。", 
      "儘教願乞，兵廚閒秩。", 
      "看恰好圓池，隨宜亭榭，人道瀛洲壓一。", 
      "且恁浮沈，奈何衰悴，惟怕牧之名畢。", 
      "安得去，佔卻三神絕頂，瑞芝同拾。"
    ], 
    "rhythmic": "二郎神"
  }, 
  {
    "author": "吳潛", 
    "paragraphs": [
      "衆綠亭前，都是鬱蔥佳氣。", 
      "越姬吳媛，粲珠鈿翠珥。", 
      "紅消粉褪，幾許粗桃凡李。", 
      "連珠寶炬，兩行緹騎。", 
      "自笑衰翁，又行春錦繡裏。", 
      "禁餚宮醞，記當年宣賜。", 
      "休嫌拖逗，且向畫堂頻醉。", 
      "從今開慶，萬歡千喜。"
    ], 
    "rhythmic": "傳言玉女"
  }, 
  {
    "author": "吳潛", 
    "paragraphs": [
      "芳景無多，又還是、亂紅飛墜。", 
      "空悵望、昭亭深處，家山桃李。", 
      "柳眼花心都脫換，蜂須蝶翅難沾綴。", 
      "謾相攜、一笑競良辰，春醪美。", 
      "金獸藝，香風細。", 
      "金鳳拍，歌雲膩。", 
      "盡秦簫燕管，但逢場爾。", 
      "只恐思鄉情味惡，怎禁寒食清明裏。", 
      "問此翁、不止四宜休，翁歸未。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "聊把芳尊，殷勤勤、斜陽休墜。", 
      "吾老矣，難從仙客，採丹丘李。", 
      "且趁風光一百五，園林尚有殘紅綴。", 
      "更忉忉、百舌對般春，生能美。", 
      "鸞釵絆，遊絲細。", 
      "鴛袖惹，香塵膩。", 
      "想吳姬越女，踏青才爾。", 
      "爭似江南樗櫪社，俚歌聲拂行雲裏。", 
      "又枝頭、梅子正酸時，鶯知未。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "樓觀崢嶸，渾疑是、天風吹墜。", 
      "金屋窈，幾時曾貯，粗桃凡李。", 
      "鏡斷釵分人去後，畫闌文砌蒼苔綴。", 
      "想當年、日日醉芳叢，侯鯖美。", 
      "春水漲，鱗鱗細。", 
      "春草暗，茸茸膩。", 
      "算留連光景，古猶今爾。", 
      "椿菌鳩鵬休較計，倚空一笑東風裏。", 
      "喜知時、好雨夜來稠，秧青未。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "一笑相攜，且休管、兔升烏墜。", 
      "那更是，可人賓客，未饒崔李。", 
      "金叵羅中醽醁瑩，玉玲瓏畔歌珠綴。", 
      "望湖光、一片浸韶光，真雙美。", 
      "雲絮襞，能纖細。", 
      "雲彩聚，能黏膩。", 
      "料出山歸岫，等閒間爾。", 
      "碧沚風流人去後，石窗景物春深裏。", 
      "算邯鄲、客夢幾驚殘，炊猶未。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "問海棠花，誰留戀、未教飄墜。", 
      "真個好，一般標格，聘梅奴李。", 
      "怯冷擬將蘇幕護，怕驚莫把金鈴綴。", 
      "望銅梁、玉壘正春深，花空美。", 
      "非粉飾，肌膚細。", 
      "非塗澤，胭脂膩。", 
      "恐人間天上，少其倫爾。", 
      "西子顰收初雨後，太真浴罷微暄裏。", 
      "又明朝、楊柳插清明，鵑歸未。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "把手西園，有山色、波光相對。", 
      "金馬客，明朝飛棹，水肥帆駛。", 
      "問我年華旬並七，異鄉時景春巴二。", 
      "最堪憐、遊子送行人，垂楊外。", 
      "聊小小，旌旗隊。", 
      "聊且且，笙歌載。", 
      "正冥濛煙雨，許多情態。", 
      "南北枝頭猶點綴，東西玉畔休辭避。", 
      "待蓴鱸、歸思動西風，相攜未。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "斫卻凡柯，放巖桂、出些頭地。", 
      "從此去，引風披露，暢條昌蕊。", 
      "待得清香千萬斛，且饒老子爲知己。", 
      "趁今宵、新月駕空來，浮觴裏。", 
      "劉安笑，淹留耳。", 
      "吳猛約，何時是。", 
      "想故山深處，翠垂金綴。", 
      "須信人生歸去好，他鄉未必江山美。", 
      "問釵頭、十二意如何，非吾事。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "試問平生，幾番見、中秋明月。", 
      "今老矣，一年緊似，一年時節。", 
      "底事層陰生障礙，不教玉界冰壺徹。", 
      "莫垣娥、嫌此白頭翁，心腸別。", 
      "風動處，浮雲揭。", 
      "雲綻處，清光泄。", 
      "倩何人掃蕩，大家澄澈。", 
      "且掉悲歡離合事，相逢只怕尊中竭。", 
      "放兒童、今夜上清霄，探蟾穴。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "丹桂重開，向此際、十分香足。", 
      "最好處，云爲幕護，雨爲膏沐。", 
      "樹杪層層如寶蓋，枝頭點點猶金粟。", 
      "算人間、天上更無花，風流獨。", 
      "玉壇畔，仙娥簇。", 
      "玉樑上，仙翁掬。", 
      "嘆吾今老矣，兩難追逐。", 
      "休把淹留成感慨，時間賞玩時閒福。", 
      "怕今宵、芳景便凋零，高燒燭。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "歲歲重陽，何曾是、兩般時景。", 
      "人自有、悲歡離合，晦明朝暝。", 
      "日月湖邊來往艇，樓臺水底參差影。", 
      "又何妨、時暫狎滄波，輕鷗並。", 
      "閒頓放，朱門靜。", 
      "新結裹，朱簾整。", 
      "盡百年人事，移場換境。", 
      "欲插黃花身已老，強傾綠醑心先醒。", 
      "羨游魚、有釣不能收，鉤空餅。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "安晚堂前，梅開盡、都無留萼。", 
      "依舊是、鐵心老子，故情堪託。", 
      "長恐壽陽脂粉污，肯教摩詰丹青摸。", 
      "縱沈香、爲榭彩爲園，難安著。", 
      "高節聳，清名邈。", 
      "翻李俗，粗桃惡。", 
      "但山礬行輩，可來參錯。", 
      "六出不妨添羽翼，百花豈願當頭角。", 
      "盡暗香、疏影了平生，何其樂。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "猶記長安，共攀折、瓊林仙萼。", 
      "人已去，年年梅放，怨懷誰託。", 
      "和靖吟魂應未醒，補之畫手何能摸。", 
      "更堪憐、老子此時來，愁難著。", 
      "雲晝晚，煙宵邈。", 
      "春欲近，風偏惡。", 
      "早闌干片片，飄零相錯。", 
      "邂逅聊拼花底醉，遲留莫管城頭角。", 
      "且起居、魏衛國夫人，聞安樂。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "問信江梅，漸推出、紅苞綠萼。", 
      "堪愛處，平生懷抱，歲寒爲託。", 
      "瘦骨皺皮猶老硬，孤標獨韻難描摸。", 
      "怕東君、壓住等春來，鞭先著。", 
      "止渴事，風煙邈。", 
      "和羹事，風波惡。", 
      "想翠禽啁哳，笑他都錯。", 
      "爭似花開頹醉玉，月天更引霜天角。", 
      "便一年、強作十年人，山中樂。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "寒食清明，嘆人在、天涯海角。", 
      "饒錦繡，十洲裝就，只成離索。", 
      "歲去已空鶯燕侶，年來盡負鷗鳧約。", 
      "想南溪、溪水一篙深，孤舟泊。", 
      "天向晚，東風惡。", 
      "春向晚，花容薄。", 
      "又荼縻架底，綠陰成幄。", 
      "舴艋也聞鉦鼓鬧，鞦韆半當笙歌樂。", 
      "問山公、倒載接�奈蓿�都休卻。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "釘餖殘花，也隨分、紅紅白白。", 
      "緣底事，春纔好處，又成輕別。", 
      "芳草悽迷歸路遠，子規更叫黃昏月。", 
      "倚闌干、觸處是濃愁，憑誰說。", 
      "我不厭，尊罍挈。", 
      "君莫放，笙歌徹。", 
      "自河南丞相，有茲賓客。", 
      "一笑何曾千古換，半醺便覺乾坤窄。", 
      "怕轉頭、天際望歸舟，江山隔。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "午枕神遊，曉雞唱、城關偷度。", 
      "俄頃裏、筍輿伊軋，征夫前路。", 
      "路入江南天地闊，黃雲翠浪千千畝。", 
      "有皤翁、三五喜相迎，鄰田父。", 
      "旋策杖，尋幽圃。", 
      "旋挈榼，陳高俎。", 
      "疑此身歸去，朱陵丹府。", 
      "布穀數聲驚夢斷，紗窗小陣梅黃雨。", 
      "把人間、萬事一般看，投芳醑。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "回首家園，竹多屋、水還多竹。", 
      "那更是，千峯凝翠，一溪凝綠。", 
      "多謝故人相問訊，奚奴步步收珠玉。", 
      "嘆暮林、飛鳥也知還，尋歸宿。", 
      "遍歷了，嶽與牧。", 
      "享過了，官與祿。", 
      "算平生萬事，盡無不足。", 
      "爭奈乞身猶未可，只緣欠種清閒福。", 
      "想瞿硎、仙子亦相思，山之隩。"
    ], 
    "rhythmic": "滿江紅"
  }, 
  {
    "author": "吳潛", 
    "paragraphs": [
      "一般妙質，笑樂天、誇詫小蠻樊素。", 
      "萬炳參差羅翠扇，全隊西方靚女。", 
      "不假施朱，也非塗碧，所樂惟幽浦。", 
      "神仙姑射，算來合共遊處。", 
      "一任冶妓穠姬，採蓮歌裏，盡是相思苦。", 
      "花氣荷馨清入骨，長傍銀河東注。", 
      "月澹風輕，霧晞煙細，忽灑霏微雨。", 
      "此時心事，美人澤畔停佇。"
    ], 
    "rhythmic": "念奴嬌"
  }, 
  {
    "author": "吳潛", 
    "paragraphs": [
      "爲嫌塗抹，向萬紅叢裏，澹然疑素。", 
      "非粉非酥能樣別，只是凌波仙女。", 
      "隋沼濃妝，漢池冶態，爭似滄浪浦。", 
      "淨鷗潔鷺，有時飛到佳處。", 
      "夢繞太華峯巔，與天一笑，不覺躋攀苦。", 
      "十丈藕船遊汗漫，何惜浮生孤注。", 
      "午鼓驚回，依然塵世，撲簌疏窗雨。", 
      "起來寂寞，倚闌一餉愁佇。"
    ], 
    "rhythmic": "念奴嬌"
  }, 
  {
    "author": "吳潛", 
    "paragraphs": [
      "白蘋影裏，向何人可話，平生心素。", 
      "月魄冰魂凝結就，猶薄湘妃洛女。", 
      "吳沼芙蓉，陳陂菡萏，散入玄珠浦。", 
      "採花蜂蝶，霧深都忘歸去。", 
      "堪笑並蒂霞冠，雙頭酡臉，只爲多情苦。", 
      "空遣隔江遊冶子，撩亂心飛目注。", 
      "同出泥塗，獨標玉質，不是曼陀雨。", 
      "風清露冷，有人長自遲佇。"
    ], 
    "rhythmic": "念奴嬌"
  }, 
  {
    "author": "吳潛", 
    "paragraphs": [
      "天然皓質，想當年此種，來從太素。", 
      "一點紅塵都不染，羅列蟾宮玉女。", 
      "色壓薝林，香欺蘭畹，肯向聞箏浦。", 
      "靈龜千歲，有時遊漾其處。", 
      "應念社結廬山，翻嗤靖節，底事攢眉苦。", 
      "紐葉爲盤花當盞，有酒何妨頻注。", 
      "太液波邊，昆明池上，豈必沾金雨。", 
      "從教同輩，爲他皦皦凝佇。"
    ], 
    "rhythmic": "念奴嬌", 
    "tags": [
      "廬山"
    ]
  }, 
  {
    "author": "吳潛", 
    "paragraphs": [
      "午飆褪暑，向綠陰深處，引杯孤酌。", 
      "啼鳥一聲庭院悄，日影偷移朱箔。", 
      "杏落金丸，荷抽碧筒，景物挨排卻。", 
      "虛檐長嘯，世緣菌簟篔籜。", 
      "休問雪藕絲蒲，佩蘭鈿艾，舊夢都高閣。", 
      "惟有流鶯當此際，舌弄笙簧如約。", 
      "短棹雙溪，麼鋤三徑，歸計猶誰託。", 
      "料應猿鶴，近來都怨離索。"
    ], 
    "rhythmic": "念奴嬌"
  }, 
  {
    "author": "吳潛", 
    "paragraphs": [
      "向鄞江、面熟是薰風，吹燕麥鳧葵。", 
      "賴君王洪福，河清可晏，物阜人熙。", 
      "想見搴帷使者，隨處采聲詩。", 
      "羨高禽矰弋，離貼天飛。", 
      "飛到蒼雲深處，便斂收毛羽，望暮林歸。", 
      "可以人不若，剗地掛征衣。", 
      "且招呼、麴生爲友，對槐陰、時唱兩三卮。", 
      "今宵好，如鉤佳月，放出光輝。"
    ], 
    "rhythmic": "八聲甘州"
  }, 
  {
    "author": "吳潛", 
    "paragraphs": [
      "老去最難禁，流光如水。", 
      "甲子徒頭試□指。", 
      "年年生日，怕被旁人拈起。", 
      "若攀兒額，頹齡猶未。", 
      "方丈瀛洲，藍溪碧沚。", 
      "轉眼鱸蓴便秋意。", 
      "君主定許，整頓江頭行李。", 
      "角巾歸去也，休裏第。"
    ], 
    "rhythmic": "感皇恩"
  }, 
  {
    "author": "吳潛", 
    "paragraphs": [
      "紗窗曉。", 
      "杜宇數聲聲悄。", 
      "真個不如歸去好。", 
      "天涯人已老。", 
      "欹枕欲眠還覺。", 
      "猶有青燈殘照。", 
      "謾道惜花春起早。", 
      "家山千里杳。"
    ], 
    "rhythmic": "謁金門"
  }, 
  {
    "author": "吳潛", 
    "paragraphs": [
      "停畫鷁。", 
      "天外水澄煙碧。", 
      "莫看遨頭人似織。", 
      "今年都老色。", 
      "最苦今朝離夕。", 
      "未卜今年歸日。", 
      "生怕晚風消酒力。", 
      "愁城難借一。"
    ], 
    "rhythmic": "謁金門"
  }, 
  {
    "author": "吳潛", 
    "paragraphs": [
      "山客野。", 
      "新把朝銜書寫。", 
      "應想江南樗櫪下。", 
      "踏歌雞黍社。", 
      "休問坤牛乾馬。", 
      "大率人生且且。", 
      "聊喚玉人斟玉斝。", 
      "莫辭沈醉也。"
    ], 
    "rhythmic": "謁金門"
  }, 
  {
    "author": "吳潛", 
    "paragraphs": [
      "風韻徹。", 
      "滿架平平鋪雪。", 
      "賈女何郎盟共結。", 
      "睡濃香更冽。", 
      "春去悄懷怎說。", 
      "卻喜不聞蹄鴂。", 
      "月夜時來閒蹀屧。", 
      "故園三載別。"
    ], 
    "rhythmic": "謁金門"
  }, 
  {
    "author": "吳潛", 
    "paragraphs": [
      "慶賞元宵只願情。", 
      "天公每事秤能平。", 
      "管教檐溜便收聲。", 
      "三市海巡那惜夜，九街社火亦爭名。", 
      "權將歌酒作工程。"
    ], 
    "rhythmic": "浣溪沙"
  }, 
  {
    "author": "吳潛", 
    "paragraphs": [
      "春岸春風荻已芽。", 
      "推排春事到蘆花。", 
      "只應推上鬢邊華。", 
      "投老未歸真左計，久陰得霽且舒懷。", 
      "紅紅白白有殘葩。"
    ], 
    "rhythmic": "浣溪沙"
  }, 
  {
    "author": "吳潛", 
    "paragraphs": [
      "海棠已綻牡丹芽。", 
      "猶有東君向上花。", 
      "不須惆悵怨春華。", 
      "裝綴園林新景物，推敲風月舊情懷。", 
      "也饒浪蕊與浮葩。"
    ], 
    "rhythmic": "浣溪沙"
  }, 
  {
    "author": "吳潛", 
    "paragraphs": [
      "正好江鄉筍蕨芽。", 
      "他鄉卻看擔頭花。", 
      "只將蝶夢付南華。", 
      "萬事紛紜都入幻，一杯邂逅且忘懷。", 
      "年年秋卉與春葩。"
    ], 
    "rhythmic": "浣溪沙"
  }, 
  {
    "author": "吳潛", 
    "paragraphs": [
      "雨過池堂水長芽。", 
      "放開晴日正宣花。", 
      "十洲三島撰繁華。", 
      "水畔麗人唐客恨，山陰佳客晉人懷。", 
      "可憐雲蕊與風葩。"
    ], 
    "rhythmic": "浣溪沙"
  }, 
  {
    "author": "吳潛", 
    "paragraphs": [
      "最好荼縻白間黃。", 
      "消他蜂蝶採花忙。", 
      "春殘紅粉厭梳妝。", 
      "畢卓正思身夜甕，劉章底用令秋霜。", 
      "今宵幃枕十分香。"
    ], 
    "rhythmic": "浣溪沙"
  }, 
  {
    "author": "吳潛", 
    "paragraphs": [
      "宮額新塗一半黃。", 
      "薔薇空自效顰忙。", 
      "澹然風韻道家妝。", 
      "可惜今宵無皓月，尚憐向曉有繁霜。", 
      "何妨手拈一枝香。"
    ], 
    "rhythmic": "浣溪沙"
  }, 
  {
    "author": "吳潛", 
    "paragraphs": [
      "海棠亭午沾疏雨。", 
      "便一餉、胭脂盡吐。", 
      "老去惜花心，相對花無語。", 
      "羽書萬里飛來處。", 
      "報掃蕩、狐嗥兔舞。", 
      "濯錦古江頭，飛景還如許。"
    ], 
    "rhythmic": "海棠春"
  }, 
  {
    "author": "吳潛", 
    "paragraphs": [
      "嫩晴還更宜輕雨。", 
      "最好處、欲開未吐。", 
      "一點聘梅心，千古憑誰語。", 
      "臉霞暈錦嬌人處。", 
      "肯浪逐、紅圍翠舞。", 
      "銀燭莫高燒，春夢無多許。"
    ], 
    "rhythmic": "海棠春"
  }, 
  {
    "author": "吳潛", 
    "paragraphs": [
      "蒼龍夭矯停今雨。", 
      "正不待、雲吞霧吐。", 
      "絕笑大夫松，今古閒言語。", 
      "清光冷豔侵入處。", 
      "漏月影、婆娑自舞。", 
      "擬作歲寒人，此願天應許。"
    ], 
    "rhythmic": "海棠春"
  }, 
  {
    "author": "吳潛", 
    "paragraphs": [
      "倚花傍月。", 
      "花底歌聲徹。", 
      "最好月篩花影，花月浸、香奇絕。", 
      "雙溪秋月潔。", 
      "桂棹何時發。", 
      "客裏明朝送客，多少事、且休說。"
    ], 
    "rhythmic": "霜天曉角"
  }, 
  {
    "author": "吳潛", 
    "paragraphs": [
      "此花此月。", 
      "一般風流徹。", 
      "更好參橫鬥轉，更漏斷、人聲絕。", 
      "有誰秋共潔。", 
      "籬菊相將發。", 
      "留取歲寒心事，待此際、向君說。"
    ], 
    "rhythmic": "霜天曉角"
  }, 
  {
    "author": "吳潛", 
    "paragraphs": [
      "杯中吸月。", 
      "桂樹飛瓊屑。", 
      "莫道胡牀老子，怕風露、向悽冽。", 
      "回首雲娥折。", 
      "老大成癡絕。", 
      "且醉今宵光景，莫容易、向人說。"
    ], 
    "rhythmic": "霜天曉角"
  }, 
  {
    "author": "吳潛", 
    "paragraphs": [
      "爲花問月。", 
      "誰把金魂屑。", 
      "猶有殘英剩蕊，秋向老、香逾冽。", 
      "且莫都攀折。", 
      "有個人愁絕。", 
      "縱使垣娥念舊，星星鬢、如何說。"
    ], 
    "rhythmic": "霜天曉角"
  }, 
  {
    "author": "吳潛", 
    "paragraphs": [
      "新詞唱徹。", 
      "字字珠璣屑。", 
      "更有張顛草聖，何止是、成雙絕。", 
      "金粟如霏雪。", 
      "掃地爲芳席。", 
      "且令諸公一笑，怕明夜、無此月。"
    ], 
    "rhythmic": "霜天曉角"
  }, 
  {
    "author": "吳潛", 
    "paragraphs": [
      "小山幽徹。", 
      "遍地堆香雪。", 
      "只恐今宵入夢，夢到處、魂孤絕。", 
      "八公頭已雪。", 
      "淮南分半席。", 
      "莫道淹留何事，且長嘯、對佳月。"
    ], 
    "rhythmic": "霜天曉角"
  }, 
  {
    "author": "吳潛", 
    "paragraphs": [
      "梅花一簇。", 
      "花上千枝燭。", 
      "照出靚妝姿態，看不足、詠不足。", 
      "便欲和花宿。", 
      "卻被官身局。", 
      "借問江南歸未，今夜夢、難拘束。"
    ], 
    "rhythmic": "霜天曉角"
  }, 
  {
    "author": "吳潛", 
    "paragraphs": [
      "秋涼佳月。", 
      "掃盡輕衫熱。", 
      "便欲乘風歸去，冰玉界、瓊林闕。", 
      "不須持寸鐵。", 
      "孤吟風措別。", 
      "且唱東坡水調，清露下、滿襟雪。"
    ], 
    "rhythmic": "霜天曉角"
  }, 
  {
    "author": "吳潛", 
    "paragraphs": [
      "舉杯吸月。", 
      "一洗煩襟熱。", 
      "想見摩訶池上，星斗轉、掛銀闕。", 
      "金吾傳漏鐵。", 
      "此時滋味別。", 
      "階砌寒蛩聲細，攜手處、人如雪。"
    ], 
    "rhythmic": "霜天曉角"
  }, 
  {
    "author": "吳潛", 
    "paragraphs": [
      "澹白輕黃純雅素。", 
      "一段風流，欹枕疏窗戶。", 
      "夜半香魂飛欲去。", 
      "伴他月裏霓裳舞。", 
      "消得留春春且住。", 
      "不比楊花，輕作沾泥絮。", 
      "況是成陰環幄處。", 
      "不愁更被紅窗妒。"
    ], 
    "rhythmic": "蝶戀花"
  }, 
  {
    "author": "吳潛", 
    "paragraphs": [
      "春空一鳥落雲幹。", 
      "只遣客心酸。", 
      "勺藥牡丹時候，午窗輕暖輕寒。", 
      "流光冉冉，清尊易倒，青鏡難看。", 
      "謾道華堂深院，誰憐鳳只鵷單。"
    ], 
    "rhythmic": "朝中措"
  }, 
  {
    "author": "吳潛", 
    "paragraphs": [
      "可人想見倚庭幹。", 
      "嚼句有甘酸。", 
      "休問沈腰潘鬢，何妨島瘦郊寒。", 
      "時光轉眼，兔葵燕麥，又是看看。", 
      "誰念衰翁衰處，春衫晚際尤單。"
    ], 
    "rhythmic": "朝中措"
  }, 
  {
    "author": "吳潛", 
    "paragraphs": [
      "楊花撩亂與雲幹。", 
      "春事可悲酸。", 
      "況是雨荒院落，江南但有春寒。", 
      "鶯殘燕賴，蜂慵蝶褪，謾等閒看。", 
      "不是無情描貌，奚奴且放安單。"
    ], 
    "rhythmic": "朝中措"
  }, 
  {
    "author": "吳潛", 
    "paragraphs": [
      "夜來夢繞宛溪幹。", 
      "啼鴂夢中酸。", 
      "過了他鄉寒食，白鷗劃地盟寒。", 
      "云溪雨壑，月臺風榭，借與人看。", 
      "得似野僧無系，孤藤杖底挑單。"
    ], 
    "rhythmic": "朝中措"
  }, 
  {
    "author": "吳潛", 
    "paragraphs": [
      "蘭皋徹夜樹旄幹。", 
      "戰渴望梅酸。", 
      "想有歌姬半臂，更深自可鏖寒。", 
      "敲門寄曲，驚回蝶夢，旋篝燈看。", 
      "壇下已收降將，火牛不用田單。"
    ], 
    "rhythmic": "朝中措"
  }, 
  {
    "author": "吳潛", 
    "paragraphs": [
      "衰翁老大腳猶輕。", 
      "行到淨涼亭。", 
      "近日方憂多雨，連朝且喜長晴。", 
      "謾尋歡笑，翠濤杯滿，金縷歌清。", 
      "況有蘭朋竹友，柳詞賀句爭鳴。"
    ], 
    "rhythmic": "朝中措"
  }, 
  {
    "author": "吳潛", 
    "paragraphs": [
      "東風催客呼前渡。", 
      "宿鳥投林暮。", 
      "欲送人送得歸人。", 
      "萬疊青山羅列、是愁城。", 
      "誰家臺榭當年築。", 
      "芳草垂楊綠。", 
      "雲深霧暗不須悲。", 
      "只緣盈虛消息、少人知。"
    ], 
    "rhythmic": "虞美人"
  }, 
  {
    "author": "吳潛", 
    "paragraphs": [
      "階砌吟蛩，正竹外蕭蕭，雨驟風駛。", 
      "涼浸桃笙，暑消葵扇，借伊一些秋意。", 
      "枕邊茉莉。", 
      "滿塵奩、貯香能膩。", 
      "也不用，玉骨冰肌，人伴佳眠爾。", 
      "誰信此境，漸入華胥，曠然不知，莊蝶誰是。", 
      "笑邯鄲、羈魂客夢，貪他榮貴暫時裏。", 
      "飛鼠撲燈還自墜。", 
      "展轉驚寤，才聽禁鼓三敲，夜聲寥闃，又般滋味。"
    ], 
    "rhythmic": "秋霽"
  }, 
  {
    "author": "吳潛", 
    "paragraphs": [
      "□□□□，□□□□瘦。", 
      "□□□□□□酒。", 
      "□□深，碎蕊殘萼都收，歸簟枕，誰道梔橐敢就。", 
      "月邊偏愛惜，冰玉肌膚，應對垣娥共搔首。", 
      "疑怪得中原，訛道天花，胡塵後、可堪懷舊。", 
      "且海國、浮沈醉花心，喜近日烽煙，漸消亭候。"
    ], 
    "rhythmic": "洞仙歌"
  }, 
  {
    "author": "吳潛", 
    "paragraphs": [
      "冠兒遍簇，那時人消瘦。", 
      "玉斝瓊卮勸君酒。", 
      "是清涼境界，露溼煙凝，香更重，非是沈檀合就。", 
      "四窗花滿砌，爭似家山，橙蟹將肥重回首。", 
      "花亦爲君憐，草木禽魚，相思處、莫如鄉舊。", 
      "更西風、溪蓴與香鱸，想別墅樵漁，費他偵候。"
    ], 
    "rhythmic": "洞仙歌"
  }, 
  {
    "author": "吳潛", 
    "paragraphs": [
      "碧霄如水月如鉦。", 
      "今宵知爲我，特分明。", 
      "冰壺玉界兩三星。", 
      "清露下，漸覺溼衣輕。", 
      "高樹點流螢。", 
      "秋聲還又動，客心驚。", 
      "吾家水月寄昭亭。", 
      "歸去也，天豈太無情。"
    ], 
    "rhythmic": "小重山"
  }, 
  {
    "author": "吳潛", 
    "paragraphs": [
      "東風闌檻兩三亭。", 
      "遊人步晚晴。", 
      "蜂回蝶轉得能輕。", 
      "忽然春意生。", 
      "花未老，酒須傾。", 
      "勸君休獨醒。", 
      "古來我輩最鍾情。", 
      "舉頭百舌聲。"
    ], 
    "rhythmic": "醉桃源・阮郎歸"
  }, 
  {
    "author": "吳潛", 
    "paragraphs": [
      "流芳只怕春無幾。", 
      "拼夜飲、更才二。", 
      "不用追他歡樂事。", 
      "綺窗朱戶，燕帷鶯館，多少人憔悴。", 
      "踏歌夢想江南市。", 
      "管春盡、扁舟放行李。", 
      "寒食休傾遊子淚。", 
      "歸去來兮，不如歸去，鐵定知今是。"
    ], 
    "rhythmic": "青玉案"
  }, 
  {
    "author": "吳潛", 
    "paragraphs": [
      "岸艤扁舟，江南有個人歸老。", 
      "簇新亭沼。", 
      "分付還他了。", 
      "凝佇晴空，一抹天邊鳥。", 
      "嗟潦倒。", 
      "去多來少。", 
      "莫問鍾昏曉。"
    ], 
    "rhythmic": "點絳脣"
  }, 
  {
    "author": "吳潛", 
    "paragraphs": [
      "輕輕卻暑。", 
      "只是些兒雨。", 
      "喜看新抽麻與苧。", 
      "他家煙水墅。", 
      "晚山放出青青。", 
      "是誰簸弄陰晴。", 
      "老子何時去也，祗應露溼金莖。"
    ], 
    "rhythmic": "清平樂"
  }, 
  {
    "author": "吳潛", 
    "paragraphs": [
      "每日困慵當午晝。", 
      "出來便解雙眉皺。", 
      "一帶朦朧煙雨岫。", 
      "山翁瘦。", 
      "林泉縱好他園囿。", 
      "一見此君如話舊。", 
      "玉版老師呼喚候。", 
      "萬立琅玕爭勸酒。", 
      "躊躇久。", 
      "清風收拾歸懷袖。"
    ], 
    "rhythmic": "漁家傲"
  }, 
  {
    "author": "吳潛", 
    "paragraphs": [
      "遍閱芳園閒半晝。", 
      "殘花尚有榴裙皺。", 
      "倦鳥投林雲返岫。", 
      "人影瘦。", 
      "可憐身世爲他囿。", 
      "燕子飛來還憶舊。", 
      "回頭又是梅黃候。", 
      "且盡一杯昌歜酒。", 
      "凝睇久。", 
      "晚風細雨沾衫袖。"
    ], 
    "rhythmic": "漁家傲"
  }, 
  {
    "author": "吳潛", 
    "paragraphs": [
      "綠野平泉，古來人事，空裏飛花。", 
      "月榭風亭，荷漪蘚石，說鄭公家。", 
      "老梅傍水茶牙。", 
      "人那得、光陰似他。", 
      "萬種思量，百年倒斷，付與殘霞。"
    ], 
    "rhythmic": "柳梢青"
  }, 
  {
    "author": "吳潛", 
    "paragraphs": [
      "好把元宵。", 
      "良辰美景，暮暮朝朝。", 
      "萬盞華燈，一輪明月，燕管秦簫。", 
      "何人帕墜鮫綃。", 
      "有玉凰、金鸞繡雕。", 
      "目下歡娛，眼前煩惱，只在今宵。"
    ], 
    "rhythmic": "柳梢青"
  }, 
  {
    "author": "吳潛", 
    "paragraphs": [
      "捷書夜半甘泉去。", 
      "報天驕膏斧。", 
      "摩空銅壘，閘流瞿灩，掃清雲霧。", 
      "樓蘭飛馘，焉耆授首，謾誇稱前古。", 
      "須知開慶，太平千載，方從今數。"
    ], 
    "rhythmic": "賀聖朝"
  }, 
  {
    "author": "吳潛", 
    "paragraphs": [
      "望月眼穿東。", 
      "雲幕千重。", 
      "有時推出賴他風。", 
      "恰似玉環猶未竇，得恁玲瓏。", 
      "誰在華山峯。", 
      "一半天中。", 
      "君逾五十我成翁。", 
      "未必明年如此夜，笑口難逢。"
    ], 
    "rhythmic": "浪淘沙"
  }, 
  {
    "author": "吳潛", 
    "paragraphs": [
      "汲水驅炎熱。", 
      "晚些兒、披衣露坐，待他涼月。", 
      "俄頃銀盤從海際，推上璇霄璧闕。", 
      "盡散作、滿懷冰雪。", 
      "萬里河潢收捲去，掩長庚、弧矢光都滅。", 
      "一大片，琉璃揭。", 
      "玉□擣藥何時歇。", 
      "幾千年、陰晴隱現，團圓虧缺。", 
      "月缺還圓人但老，重換朱顏無訣。", 
      "想舊日、嫦娥心別。", 
      "且吸瓊漿斟北斗，盡今來、古往俱休說。", 
      "香茉莉，正清絕。"
    ], 
    "rhythmic": "賀新郎"
  }, 
  {
    "author": "吳潛", 
    "paragraphs": [
      "月綻浮雲裏。", 
      "未須臾、長風掃蕩，碧空如水。", 
      "誰在冰壺玉界上，眇視徵蠻戰蟻。", 
      "便棄擲、塵寰脫屣。", 
      "絺葛清冷緊袖冷，露華濃、暗襲人肌理。", 
      "和酷暑，爭些氣。", 
      "譙樓漏轉三更二。", 
      "夜沈沈、經星緯宿，換垣移市。", 
      "萬籟漸生秋意思，時節那堪屈指。", 
      "奈投老、未酬歸計。", 
      "矯首高天天不應，忽林梢、睡鵲驚飛起。", 
      "同一夢，我與爾。"
    ], 
    "rhythmic": "賀新郎"
  }, 
  {
    "author": "吳潛", 
    "paragraphs": [
      "銀河半隱，玉蟾高掛，已覺炎光向後。", 
      "穿針樓上未眠人，應自把、荷花挼揉。", 
      "雙星縹緲，霎時聚散，肯向鵲橋回首。", 
      "原來一歲一番期，卻捱得、天長地久。"
    ], 
    "rhythmic": "鵲橋仙"
  }, 
  {
    "author": "吳潛", 
    "paragraphs": [
      "馨香餅餌，新鮮瓜果，乞巧千門萬戶。", 
      "到頭人事控摶難，與拙底、無多來去。", 
      "癡兒忘想，夜看銀漢，要待雲車飛度。", 
      "誰知牛女已尊年，又那得、歡娛意緒。"
    ], 
    "rhythmic": "鵲橋仙"
  }, 
  {
    "author": "吳潛", 
    "paragraphs": [
      "不嫌天上雲遮月。", 
      "雨來正是雙絕。", 
      "雷公驅電母，盡收卷、十分袢熱。", 
      "三更又報初秋了，少待他、西風悽冽。", 
      "靈悟話頭莫說。", 
      "且唱飲、劉郎一闋。"
    ], 
    "rhythmic": "秋夜雨"
  }, 
  {
    "author": "吳潛", 
    "paragraphs": [
      "雲頭電掣如金索。", 
      "須臾天盡幃幕。", 
      "一涼恩到骨，正驟雨、盆傾檐角。", 
      "桃笙今夜難禁也，賴醉鄉、情分非薄。", 
      "清夢何處託。", 
      "又只是、故園籬落。"
    ], 
    "rhythmic": "秋夜雨"
  }, 
  {
    "author": "吳潛", 
    "paragraphs": [
      "單于繫頸須長索。", 
      "捷書新上油幕。", 
      "盡沈邊柝也，更底問、悲笳哀角。", 
      "衰翁七十迎頭了，先自來、聲利都薄。", 
      "歸計猶未託。", 
      "又一葉、西風吹落。"
    ], 
    "rhythmic": "秋夜雨"
  }, 
  {
    "author": "吳潛", 
    "paragraphs": [
      "吳翁裏第還巾角。", 
      "不妨天地席幕。", 
      "家僮歸報道，快釀酒、休教醨薄。", 
      "相逢聚散應搔首，且趁時、一笑爲樂。", 
      "人世大都護落。", 
      "更莫問、是非今昨。"
    ], 
    "rhythmic": "秋夜雨"
  }, 
  {
    "author": "吳潛", 
    "paragraphs": [
      "西風半入孤城角。", 
      "人生歸燕巢幕。", 
      "倦翁衰甚也，又不是、官卑祿薄。", 
      "收繩卷索今番穩，盡一丘一壑足樂。", 
      "還是遠空雁落。", 
      "報宛句、溪光猶昨。"
    ], 
    "rhythmic": "秋夜雨"
  }, 
  {
    "author": "吳潛", 
    "paragraphs": [
      "晚來小雨鳴檐角。", 
      "又還煙障雲幕。", 
      "四明窗透蕩，漸夜永、綀衫輕薄。", 
      "候蟲但要吟教老，不管人、老欠歡樂。", 
      "閒看燭花盡落。", 
      "浮世事、轉頭成昨。"
    ], 
    "rhythmic": "秋夜雨"
  }, 
  {
    "author": "吳潛", 
    "paragraphs": [
      "坐臨芳沼邊，荷氣侵衣溼。", 
      "唧唧暗蛩鳴，點點流螢入。", 
      "人生歧路中，底用楊朱泣。", 
      "一笑倚闌干，頹玉當風立。"
    ], 
    "rhythmic": "生查子"
  }, 
  {
    "author": "吳潛", 
    "paragraphs": [
      "夜夜雲氣浮，帶得香菸溼。", 
      "萬籟本無情，一一秋聲入。", 
      "須臾離合間，應笑兒曹泣。", 
      "新雨漲鄞江，明日桅檣立。"
    ], 
    "rhythmic": "生查子"
  }, 
  {
    "author": "吳潛", 
    "paragraphs": [
      "都會地。", 
      "東南盛府堪記。", 
      "蓬萊縹緲十洲中，雉城擁起。", 
      "憑高一盼大江橫，遙連滄海無際。", 
      "壁同衆山翠倚。", 
      "赤龍、白鷂爭系。", 
      "風帆指顧便青齊，勢雄萬壘。", 
      "越棲吳沼古難憑，興亡都付流水。", 
      "畫堂綺屋錦繡市。", 
      "是洛陽、耆舊州里。", 
      "富貴榮華當世。", 
      "問昔年、賀老疏狂，何事輕寄平生、煙波裏。"
    ], 
    "rhythmic": "西河"
  }, 
  {
    "author": "吳潛", 
    "paragraphs": [
      "三年海國。", 
      "又荏苒素秋，天淨如沐。", 
      "悽砌寒蛩暗語，杵聲相續。", 
      "梧桐一葉西風裏，對斜陽、好個團簇。", 
      "老香堂畔，蒼然古檜，無限心曲。", 
      "嘆石室、棋方半局。", 
      "便時換人非，光景能蹙。", 
      "千古鴟夷，尚恐欠些歸宿。", 
      "倚空笑把輪雲事，付坤牛、乾馬徵逐。", 
      "且巴重九，昭亭句溪，杖藜巾幅。"
    ], 
    "rhythmic": "桂枝香"
  }, 
  {
    "author": "吳潛", 
    "paragraphs": [
      "野思浩難收。", 
      "坐看魚舟度遠洲。", 
      "蘆葦已雕荷已敗，風颼。", 
      "桂子飄香八月頭。", 
      "歸計這回酬。", 
      "猶及家山一半秋。", 
      "雖則家山元是客，浮休。", 
      "有底歡娛有底愁。"
    ], 
    "rhythmic": "南鄉子"
  }, 
  {
    "author": "吳潛", 
    "paragraphs": [
      "野景有誰收。", 
      "只在蒼鷗白鷺洲。", 
      "風樹飄搖雲樹暗，衣颼。", 
      "目斷青天天際頭。", 
      "壯志世難酬。", 
      "丹桂紅蕖又晚秋。", 
      "多少心情多少事，都休。", 
      "載取江湖一片愁。"
    ], 
    "rhythmic": "南鄉子"
  }, 
  {
    "author": "吳潛", 
    "paragraphs": [
      "世事塵輕。", 
      "寵辱何驚。", 
      "□不須、更問君平。", 
      "一帆客棹，幾曲漁汀。", 
      "正年華晚，露華澹，月華明。", 
      "休論煙閣，莫說雲屏。", 
      "算惟堪、瓜種東陵。", 
      "駒陰短景，蝸角浮名。", 
      "但歲難留，身難健，鬢難青。"
    ], 
    "rhythmic": "行香子"
  }, 
  {
    "author": "吳潛", 
    "paragraphs": [
      "腰棚傀儡曾懸索。", 
      "粗瞞憑一層幕。", 
      "施呈精妙處，解幻出、蛟龍頭角。", 
      "誰知鮑老從旁笑，更郭郎、搖手消薄。", 
      "歧路難準託。", 
      "田稻熟、只宜村落。"
    ], 
    "rhythmic": "秋夜雨"
  }, 
  {
    "author": "吳潛", 
    "paragraphs": [
      "鷗鷺水中洲。", 
      "夕陽天際流。", 
      "倚西風、底處危樓。", 
      "若使中秋無好月，虛過了、一年秋。", 
      "舉眼望雲頭。", 
      "蟾光一線不。", 
      "想孀娥、自古多愁。", 
      "安得仙師呼鶴駕，將我去、廣寒遊。"
    ], 
    "rhythmic": "糖多令・唐多令"
  }, 
  {
    "author": "吳潛", 
    "paragraphs": [
      "黃耳訊初收。", 
      "爲說鷗汀與鷺洲。", 
      "爭問主人歸近遠，颼颼。", 
      "定是登高九月頭。", 
      "有酒且相酬。", 
      "莫管西風滿鬢秋。", 
      "今日是今明日古，休休。", 
      "轉首鄞江總別愁。"
    ], 
    "rhythmic": "南鄉子"
  }, 
  {
    "author": "吳潛", 
    "paragraphs": [
      "今宵分破鶻淪秋。", 
      "孤客興何悠。", 
      "要向雲中邀月，真個是呆頭。", 
      "風陣緊，電光流。", 
      "雨聲颼。", 
      "嫦娥應道，未卜明年，是樂還愁。"
    ], 
    "rhythmic": "訴衷情"
  }, 
  {
    "author": "吳潛", 
    "paragraphs": [
      "今歲月和桂，不肯作中秋。", 
      "一年惟此佳節，底事白教休。", 
      "我已侵尋七秩，況復輪囷萬感，合恨更分愁。", 
      "先自無聊賴，雨意得能稠。", 
      "天柱峯，知何處，老難遊。", 
      "癡雲如妒，不知弦管可吹不。", 
      "安得風姨掃蕩，推出團圓月姊，便遣桂香浮。", 
      "世事十常九，不使展眉頭。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "已是三堪樂，更是百無憂。", 
      "山朋溪友呼酒，互勸復爭酬。", 
      "釣水肥鮮鯿鱖，採樹甘鮮梨慄，䆉稏一齊收", 
      "樹底飛輕蓋，溪上放輕舟。", 
      "笑鴟夷，名已謝，利還謀。", 
      "蝸蠅些小頭角，何事被渠鉤。", 
      "春際鷺翻蝶舞，秋際猿啼鶴唳，物我共悠悠。", 
      "倚棹明當發，歸夢落三洲。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "老子百般足，無事可閒憂。", 
      "幾年思返林壑，今日願方酬。", 
      "潦倒戲衫舞袖，郎講門槌拍板，端的這回收。", 
      "日月兩浮轂，身世一虛舟。", 
      "想鷦鷯，與鴻鵠，不相謀。", 
      "驚鱗萬里深逝，誰肯更吞鉤。", 
      "醉則北窗高臥，醒則南園行樂，莫莫更悠悠。", 
      "雲在山中谷，月在水中洲。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "若說故園景，何止可消憂。", 
      "買鄰誰欲來住，須把萬金酬。", 
      "屋外泓澄是水，水外陰森是竹，風月盡兜收。", 
      "柳徑荷漪畔，燈火系漁舟。", 
      "且東皋，田二頃，稻粱謀。", 
      "竹籬茅舍，窗戶不用玉爲鉤。", 
      "新擘黃雞肉嫩，新斫紫螯膏美，一醉自悠悠。", 
      "巴得春來到，蘆筍長沙洲。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "且盡一杯酒，莫問百年憂。", 
      "胸中多少磊塊，老去已難酬。", 
      "見說旄頭星落，半夜天矯隕墜，玉壘陣雲收。", 
      "世運回如此，穩泛輞川舟。", 
      "鷗鷺侶，猿鶴伴，爲吾謀。", 
      "主人歸也，正是重九月如鉤。", 
      "便把三程爲兩，更趲兩程爲一，尚恐是悠悠。", 
      "旁有漁翁道，肯負白蘋洲。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "處處羊腸路，歸路是安便。", 
      "從頭點檢身世，今日豈非天。", 
      "未論分封邦國，未論分符鄉國，晚節且圓全。", 
      "但覺君恩重，老淚忽潸然。", 
      "謝東山，裴綠野，李平泉。", 
      "從今許我，攀附諸老與齊肩。", 
      "更得十年安樂，便了百年光景，不是謾歸田。", 
      "謹勿傷離別，聊共醉觥船。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "半餉西風暖換涼。", 
      "巖花月魄襯雲裳。", 
      "一杯旋擘翠橙香。", 
      "舊醞不妨排日醉，新篘尚可去時嘗。", 
      "無何鄉里是吾鄉。"
    ], 
    "rhythmic": "浣溪沙"
  }, 
  {
    "author": "吳潛", 
    "paragraphs": [
      "秋已老。", 
      "又是敗荷衰草。", 
      "客子安排歸棹了。", 
      "回頭煙樹渺。", 
      "檀板休教歌杳。", 
      "金獸且教香繞。", 
      "一醉秋堂秋夜悄。", 
      "從他霜漏曉。"
    ], 
    "rhythmic": "謁金門"
  }, 
  {
    "author": "吳潛", 
    "paragraphs": [
      "湯怕老。", 
      "緩煮龍芽鳳草。", 
      "七碗徐徐撐腹了。", 
      "廬家詩興渺。", 
      "君豈荊溪路杳。", 
      "我已涇川夢繞。", 
      "酒興茶酣人語悄。", 
      "莫教雞聒曉。"
    ], 
    "rhythmic": "謁金門"
  }, 
  {
    "author": "吳潛", 
    "paragraphs": [
      "休怨老。", 
      "更替北邙荒草。", 
      "勘破人生都已了。", 
      "江湖歸興渺。", 
      "盤谷深深杳杳。", 
      "曲水彎彎繞繞。", 
      "啼鳥空山山更悄。", 
      "鍾昏鍾又曉。"
    ], 
    "rhythmic": "謁金門"
  }, 
  {
    "author": "吳潛", 
    "paragraphs": [
      "倚舵秋江滸，明日片帆輕。", 
      "從頭點檢身世，百事已圓成。", 
      "及第曾攀龍首，仕宦曾居鴟閣，衣錦更光榮。", 
      "若又不知止，天道恐虧盈。", 
      "借稱呼，遮俗眼，便歸耕。", 
      "但餘心願，朝暮香火告神明。", 
      "一願君王萬壽，次願干戈永息，三願歲豐登。", 
      "四願老安樂，疾病免相榮。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "便作陽關別，煙雨暗孤汀。", 
      "浮屠三宿桑下，猶自不忘情。", 
      "何況情鍾我輩，聚散蔥蔥草草，真個是雲萍。", 
      "上下四方客，後會渺難憑。", 
      "願諸公，皆袞袞，喜通津。", 
      "老夫從此歸隱，耕釣了餘生。", 
      "若見江南蒼鴚，更遇江東黃耳，莫惜寄音聲。", 
      "強閣兒女淚，有酒且頻傾。"
    ], 
    "rhythmic": "水調歌頭"
  }, 
  {
    "author": "吳潛", 
    "paragraphs": [
      "晚打西江渡。", 
      "便擡頭、嚴城鼓角，亂煙深處。", 
      "無限珠璣雙手接，頗覺奚囊暴富。", 
      "強載月、空舟回去。", 
      "勸子不須憂百草，四周維、自著靈鰲柱。", 
      "互今古，只如許。", 
      "杭州直北還鄉路。", 
      "想山中、猿呼鹿嘯，鷺翔鷗舞。", 
      "盡道翁歸真個也，只怕顏容非故。", 
      "願從此、耕雲釣雨。", 
      "盤谷幽深空谷杳，但書來、時寄相思句。", 
      "千里外，鎮延佇。"
    ], 
    "rhythmic": "賀新郎"
  }, 
  {
    "author": "方君遇", 
    "paragraphs": [
      "春被雨禁持。", 
      "傷心事、彷彿去年時。", 
      "記芳徑暮歸，褪妝微醉，暗幃先寢，聞笑佯癡。", 
      "回首別離容易過，楊柳又依依。", 
      "紅燭怨歌，鬢花零落，青綾牽夢，屏影參差。", 
      "桃源今何在，劉郎去，應念瘦損香肌。", 
      "誤約夜闌，從前怪我都疑。", 
      "但怕收殘淚，對人徐語，指彈新恨，推戶潛窺。", 
      "還是懨懨病也，無計憐伊。"
    ], 
    "rhythmic": "風流子"
  }, 
  {
    "author": "平江妓", 
    "paragraphs": [
      "春色元無主。", 
      "荷東君、著意看承，等閒分付。", 
      "多少無情風與浪，又那更、蜂欺蝶妒。", 
      "算燕雀、眼前無數。", 
      "縱使簾櫳能愛護，到如今、已是成遲暮。", 
      "芳草碧，遮歸路。", 
      "看看做到難言處。", 
      "怕宣郎、旌旗輕轉，易歌襦褲。", 
      "月滿西樓絃索靜，雲蔽崑城閬府。", 
      "便恁地、一帆輕舉。", 
      "獨倚闌干愁拍碎，慘玉容、淚眼如紅雨。", 
      "去與住，兩難訴。"
    ], 
    "rhythmic": "賀新郎"
  }, 
  {
    "author": "陳塏", 
    "paragraphs": [
      "萬里長江，天與限、東南吳楚。", 
      "何人者，提英□□，指鞭欲渡。", 
      "孟德舳艫煙赤壁，佛狸心膽寒瓜步。", 
      "問波濤、說盡幾英雄，今猶古。", 
      "中原地，紛（下缺）。"
    ], 
    "rhythmic": "滿江紅", 
    "tags": [
      "長江"
    ]
  }, 
  {
    "author": "淮上女", 
    "paragraphs": [
      "淮山隱隱。", 
      "千里雲峯千里恨。", 
      "淮水悠悠。", 
      "萬頃煙波萬頃愁。", 
      "山長水遠。", 
      "遮住行人東望眼。", 
      "恨舊愁新。", 
      "有淚無言對晚春。"
    ], 
    "rhythmic": "減字木蘭花"
  }, 
  {
    "author": "黃孝邁", 
    "paragraphs": [
      "一春花下，幽恨重重。", 
      "又愁晴，又愁雨，又愁風。"
    ], 
    "rhythmic": "行香子"
  }, 
  {
    "author": "黃孝邁", 
    "paragraphs": [
      "自側金卮，臨風一笑，酒容吹盡。", 
      "恨東風、忙去薰桃染柳，不念淡妝人冷。", 
      "驚鴻去後，輕拋素襪，杳無音信。", 
      "細看來，只怕蕊仙不肯，讓梅花俊。"
    ], 
    "rhythmic": "水龍吟"
  }, 
  {
    "author": "黃孝邁", 
    "paragraphs": [
      "近清明。", 
      "翠禽枝上消魂。", 
      "可惜一片清歌，都付與黃昏。", 
      "欲共柳花低訴，怕柳花輕薄，不解傷春。", 
      "念楚鄉旅宿，柔情別緒，誰與溫存。", 
      "空樽夜泣，青山不語，殘月當門。", 
      "翠玉樓前，惟是有、一波湘水，搖盪湘雲。", 
      "天長夢短，問甚時、重見桃根。", 
      "這次第，算人間沒個並刀，翦斷心上愁痕。"
    ], 
    "rhythmic": "湘春夜月", 
    "tags": [
      "宋詞三百首"
    ]
  }, 
  {
    "author": "黃孝邁", 
    "paragraphs": [
      "閒情小院沈吟，草深柳密簾空翠。", 
      "風檐夜響，殘燈慵剔，寒輕怯睡。", 
      "店舍無煙，關山有月，梨花滿地。", 
      "二十年好夢，不曾圓合，而今老、都休矣。", 
      "誰共題詩秉燭，兩厭厭、天涯別袂。", 
      "柔腸一寸，七分是恨，三分是淚。", 
      "芳信不來，玉簫塵染，粉衣香退。", 
      "待問春，怎把千紅換得，一池綠水。"
    ], 
    "rhythmic": "水龍吟"
  }, 
  {
    "author": "吳千能", 
    "paragraphs": [
      "澹氏人安在，縹緲九霄間。", 
      "我來唯有石屋，周覽百尋寬。", 
      "一曲中分夷險，兩牖空光平布，滿洞貯清寒。", 
      "高歌自堪仰，何必論金丹。", 
      "周賢士，知此意，薄秦官。", 
      "一牀一枕，依然猶伴白雲間。", 
      "門外俗塵如海，門裏道心如水，談笑足回瀾。", 
      "此事無今古，不信叩嵛山。"
    ], 
    "rhythmic": "水調歌頭"
  }, 
  {
    "author": "史雋之", 
    "paragraphs": [
      "危岑孤秀，飛軒爽豁，空江泱漭黃流。", 
      "吳札故邱，春申舊國，西風吹換清秋。", 
      "滄海浪初收。", 
      "共登高臨眺，尊俎綢繆。", 
      "鳳集高罔，駒留空谷接英遊。", 
      "八窗盡控瓊鉤。", 
      "送帆檣杳杳，潮汐悠悠。", 
      "千古興懷，關河極目，愁邊滅沒輕鷗。", 
      "淮岸隔重洲。", 
      "認澹霞天末，一縷青浮。", 
      "未許英雄老去，西北是神州。"
    ], 
    "rhythmic": "望海潮"
  }, 
  {
    "author": "張友仁", 
    "paragraphs": [
      "石屋勢平曠，峭壁幾巉巖。", 
      "妙哉天造地設，誰復謂神剜。", 
      "疇昔涪翁題品，曾說人寰稀有，豈特冠湘南。", 
      "趁取腳輕健，相與上高寒。", 
      "避秦者，君莫問，意其間。", 
      "祖龍文密，至今草木尚愁顏。", 
      "贏得功成丹鼎，久矣乘風而去，跨鶴與驂鸞。", 
      "猶有白雲在，鎮日繞禪關。"
    ], 
    "rhythmic": "水調歌・水調"
  }, 
  {
    "author": "王柏", 
    "paragraphs": [
      "今歲臘前，苦無多寒色、梅花先白。", 
      "可惜橫斜清淺處，誰妨孤山仙客。", 
      "玉勒尋芳，金尊護冷，定與心期隔。", 
      "夜闌人悄，可無一段春月。", 
      "怕它香已飄零，羅浮夢斷，不與東君接。", 
      "買得鵝湖千幅絹，留取天然標格。", 
      "樹老梢癯，蕊圓須健，不放風騷歇。", 
      "花光何處，兒孫聲價方徹。"
    ], 
    "rhythmic": "酹江月・念奴嬌"
  }, 
  {
    "author": "劉震孫", 
    "paragraphs": [
      "怕綠野堂邊，劉郎去後，誰伴老裴度。"
    ], 
    "rhythmic": "賀新郎"
  }, 
  {
    "author": "周晉", 
    "paragraphs": [
      "午夢初回，捲簾盡放春愁去。", 
      "晝長無侶。", 
      "自對黃鸝語。", 
      "絮影蘋香，春在無人處。", 
      "移舟去。", 
      "未成新句。", 
      "一硯梨花雨。"
    ], 
    "rhythmic": "點絳脣"
  }, 
  {
    "author": "周晉", 
    "paragraphs": [
      "圖書一室。", 
      "香暖垂簾密。", 
      "花滿翠壺薰研席。", 
      "睡覺滿窗晴日。", 
      "手寒不了殘棋。", 
      "篝香細勘唐碑。", 
      "無酒無詩情緒，欲梅欲雪天時。"
    ], 
    "rhythmic": "清平樂"
  }, 
  {
    "author": "周晉", 
    "paragraphs": [
      "似霧中花，似風前雪，似雨餘雲。", 
      "本自無情，點萍成綠，卻又多情。", 
      "西湖南陌東城。", 
      "甚管定、年年送春。", 
      "薄倖東風，薄情遊子，薄命佳人。"
    ], 
    "rhythmic": "柳梢青", 
    "tags": [
      "西湖"
    ]
  }, 
  {
    "author": "曾原一", 
    "paragraphs": [
      "淡黃斜日留汀草。", 
      "檐低半露遙岑小。", 
      "病眼不禁愁。", 
      "闌干無數秋。", 
      "雁聲何處落。", 
      "舊夢還驚覺。", 
      "風重葛衣單。", 
      "深山吹笛寒。"
    ], 
    "rhythmic": "菩薩蠻"
  }, 
  {
    "author": "曾原一", 
    "paragraphs": [
      "薄雪初消銀月單。", 
      "疏疏浮竹影、矮紅闌。", 
      "梅花夢事落孤山。", 
      "禁人處，霜重鼓聲寒。", 
      "留取曉來看。", 
      "斑簾低小閣、燭花殘。", 
      "一帆明月去滄灣。", 
      "空相憶，雪浪月痕翻。"
    ], 
    "rhythmic": "小重山"
  }, 
  {
    "author": "曾原一", 
    "paragraphs": [
      "梅粉褪。", 
      "點點雨聲春恨。", 
      "半吐桃花芳意嫩。", 
      "草痕青寸寸。", 
      "把酒花邊低問。", 
      "莫解寒深紅損。", 
      "等待春風晴得穩。", 
      "琵琶重整頓。"
    ], 
    "rhythmic": "謁金門"
  }, 
  {
    "author": "趙希囿", 
    "paragraphs": [
      "天宇泬寥山氣肅，雲寒樹立無聲。", 
      "讀書巖下石縱橫。", 
      "紅塵飛不到，溪水自澄清。", 
      "疏影暗香沙路古，何妨曳杖閒行。", 
      "巢林凍雀不曾驚。", 
      "晚鐘穿翠靄，來共話平生。"
    ], 
    "rhythmic": "臨江仙"
  }, 
  {
    "author": "江萬里", 
    "paragraphs": [
      "生日重重見，餘閏有新春。", 
      "爲吾母壽，富貴外物總休論。", 
      "且說家懷舊話，教學也曾菽水，親意盡欣欣。", 
      "只此是真樂，樂豈在邦君。", 
      "吾二老，常說與，要廉勤。", 
      "廬陵幾千萬戶，休慼屬兒身。", 
      "三瑞堂中綠醑，釀就滿城和氣，端又屬人倫。", 
      "吾亦老吾老，誰不敬其親。"
    ], 
    "rhythmic": "水調歌頭"
  }, 
  {
    "author": "蕭廷之", 
    "paragraphs": [
      "兩手劈開混沌，坦然直露丹宗。", 
      "日魂月魄自西東。", 
      "牢捉莫輕放縱。", 
      "外道邪魔縮項，相將結寶中宮。", 
      "九還七返片時功。", 
      "皆賴黃婆相送。"
    ], 
    "rhythmic": "西江月"
  }, 
  {
    "author": "蕭廷之", 
    "paragraphs": [
      "默運乾坤否泰，抽添妙在屯蒙。", 
      "起於復卦剝於終。", 
      "溫養兩般作用。", 
      "沐浴要防危險，吹噓全藉離風。", 
      "工夫還返入坤宮。", 
      "火足不宜輕弄。"
    ], 
    "rhythmic": "西江月"
  }, 
  {
    "author": "蕭廷之", 
    "paragraphs": [
      "要識真鉛真汞，都來只一根源。", 
      "烹煎火候妙中玄。", 
      "不是知音難辨。", 
      "採取莫差時日，仍分弦後弦前。", 
      "玉爐一霎火燒天。", 
      "無位真人出現。"
    ], 
    "rhythmic": "西江月"
  }, 
  {
    "author": "蕭廷之", 
    "paragraphs": [
      "莫問九三二八，無過陰偶陽奇。", 
      "大都離坎結夫妻。", 
      "要識屯蒙既未。", 
      "若遇一陽起復，便堪進火無遲。", 
      "只應差失在毫釐。", 
      "野戰更宜仔細。"
    ], 
    "rhythmic": "西江月"
  }, 
  {
    "author": "蕭廷之", 
    "paragraphs": [
      "鼎器法天象地，坎離運用無差。", 
      "夫妻相會入黃家。", 
      "共說無生妙話。", 
      "雨意雲情了當，領頭駕動河車。", 
      "搬歸頂上結三花。", 
      "牢閉玉關金鎖。"
    ], 
    "rhythmic": "西江月"
  }, 
  {
    "author": "蕭廷之", 
    "paragraphs": [
      "撥動頂門關捩，自然虎嘯龍吟。", 
      "九還七返義幽深。", 
      "出入不離玄牝。", 
      "運用玉爐火候，鼎中練就真金。", 
      "強兵戰勝便收心。", 
      "妙在無傷無損。"
    ], 
    "rhythmic": "西江月"
  }, 
  {
    "author": "蕭廷之", 
    "paragraphs": [
      "一二復臨養火，兔雞沐浴潛藏。", 
      "分明變化在中央。", 
      "結就玄珠片餉。", 
      "還返歸根託體，守城抱一提防。", 
      "黃庭來往是尋常。", 
      "恍惚之中縱放。"
    ], 
    "rhythmic": "西江月"
  }, 
  {
    "author": "蕭廷之", 
    "paragraphs": [
      "夾脊雙關透頂，此爲大道玄門。", 
      "金丹只是此宗根。", 
      "大要知時搬運。", 
      "溫養守城野戰，華池玉液頻吞。", 
      "玉爐常使火溫溫。", 
      "採藥審他老嫩。"
    ], 
    "rhythmic": "西江月"
  }, 
  {
    "author": "蕭廷之", 
    "paragraphs": [
      "調燮火工非小，差殊只在毫釐。", 
      "鼎爐汞走黑鉛飛。", 
      "從此恐君喪志。", 
      "須共真師細論，無令妄動輕爲。", 
      "幽微玄妙最深機。", 
      "言語仍須避忌。"
    ], 
    "rhythmic": "西江月"
  }, 
  {
    "author": "蕭廷之", 
    "paragraphs": [
      "九曲江頭逆浪，霎時衝過天心。", 
      "崑崙頂上水澄澄。", 
      "醞就瓊漿自飲。", 
      "便向此時採取，河車搬運無停。", 
      "陰陽一氣自浮沈。", 
      "鎖閉玉關牢穩。"
    ], 
    "rhythmic": "西江月"
  }, 
  {
    "author": "蕭廷之", 
    "paragraphs": [
      "藥產西南坤地，金丹只此根宗。", 
      "學人著意細推窮。", 
      "妙絕無過真種。", 
      "了一萬般皆畢，休分南北西東。", 
      "執文泥象豈能通。", 
      "恰似啞人談夢。"
    ], 
    "rhythmic": "西江月"
  }, 
  {
    "author": "蕭廷之", 
    "paragraphs": [
      "金液還丹大道，古人萬劫一傳。", 
      "傾心剖腹露諸篇。", 
      "接引直超道岸。", 
      "莫怪天機泄盡，此玄玄外無玄。", 
      "留傳後代與名賢。", 
      "有目分明覷見。"
    ], 
    "rhythmic": "西江月"
  }, 
  {
    "author": "蕭廷之", 
    "paragraphs": [
      "真汞與真鉛。", 
      "產在先天與後天。", 
      "大開知時勤採取，玄玄。", 
      "得穴何愁不作仙。", 
      "進火要精專。", 
      "審究前弦與後弦。", 
      "屯卦抽添蒙卦止，難傳。", 
      "毫髮差殊不結丹。"
    ], 
    "rhythmic": "南鄉子"
  }, 
  {
    "author": "蕭廷之", 
    "paragraphs": [
      "兩手擘鴻濛。", 
      "慧劍飛來第一峯。", 
      "外道修羅驚縮項，神通。", 
      "造化元來在掌中。", 
      "鍛鍊玉爐紅。", 
      "橐龠吹噓藉巽風。", 
      "十月托胎吞入腹，坤宮。", 
      "立見三清太上翁。"
    ], 
    "rhythmic": "南鄉子"
  }, 
  {
    "author": "蕭廷之", 
    "paragraphs": [
      "溫養象周天。", 
      "須要微微火力全。", 
      "愛護嬰兒惟藉母，三年。", 
      "運用抽添象缺圓。", 
      "牛鬥會河邊。", 
      "拾取玄珠種玉田。", 
      "定意如如行火候，精專。", 
      "剖腹分明說與賢。"
    ], 
    "rhythmic": "南鄉子"
  }, 
  {
    "author": "蕭廷之", 
    "paragraphs": [
      "生甲更生庚。", 
      "此是丹頭切要明。", 
      "藥嫩採來歸土釜，煎烹。", 
      "文武剛柔次第行。", 
      "片餉結丹成。", 
      "沐浴防危更守城。", 
      "到此不須行火候，持盈。", 
      "火若加臨必定傾。"
    ], 
    "rhythmic": "南鄉子"
  }, 
  {
    "author": "蕭廷之", 
    "paragraphs": [
      "木兔與金雞。", 
      "刑德臨門有偶奇。", 
      "爐內丹砂宜沐浴，防危。", 
      "神水溶溶滿玉池。", 
      "年月日並時。", 
      "刻裏工夫一例推。", 
      "著意研窮丹造次，毫釐。", 
      "十月殷勤自保持。"
    ], 
    "rhythmic": "南鄉子"
  }, 
  {
    "author": "蕭廷之", 
    "paragraphs": [
      "鼎器法乾坤。", 
      "上是天元下地元。", 
      "若也更能顛倒運，交番。", 
      "闔劈循環在八門。", 
      "搬運上崑崙。", 
      "龜與蛇兒自吐吞。", 
      "百尺竿頭牢把線，掀援。", 
      "從此元神命永存。"
    ], 
    "rhythmic": "南鄉子"
  }, 
  {
    "author": "蕭廷之", 
    "paragraphs": [
      "關鎖自周天。", 
      "升降循環三寸田。", 
      "不在噓呵並數息，天然。", 
      "九轉無虧火力全。", 
      "胎息漫流傳。", 
      "要在陰陽不可偏。", 
      "呼吸吹噓皆賴巽，綿綿。", 
      "妙在前弦與後弦。"
    ], 
    "rhythmic": "南鄉子"
  }, 
  {
    "author": "蕭廷之", 
    "paragraphs": [
      "復卦起潛龍。", 
      "戊己微調未可攻。", 
      "九二見龍臨卦主，神通。", 
      "從此爐中次第紅。", 
      "泰卦恰相逢。", 
      "猛火燒乾藉巽風。", 
      "煉就黃芽並白雪，奇功。", 
      "還返歸坤道始窮。"
    ], 
    "rhythmic": "南鄉子"
  }, 
  {
    "author": "蕭廷之", 
    "paragraphs": [
      "識得水中金。", 
      "煅煉烹煎理更深。", 
      "進退抽添須九轉，浮沈。", 
      "溫養潛龍復與臨。", 
      "妙運自天心。", 
      "託仗黃婆配丙壬。", 
      "醞就醍醐山頂降，頻斟。", 
      "慢撥無弦一曲琴。"
    ], 
    "rhythmic": "南鄉子"
  }, 
  {
    "author": "蕭廷之", 
    "paragraphs": [
      "長子到西方。", 
      "少女歸乾變六陽。", 
      "便好下功修二八，提防。", 
      "至九方知道自昌。", 
      "牛鬥共商量。", 
      "巧奪天功妙莫量。", 
      "離坎夫妻交媾後，難忘。", 
      "始覺壺中日月長。"
    ], 
    "rhythmic": "南鄉子"
  }, 
  {
    "author": "蕭廷之", 
    "paragraphs": [
      "白雪與黃芽。", 
      "兩味精華共一家。", 
      "採擇辨時衰與旺，堪誇。", 
      "火候毫釐不可差。", 
      "頂上結三花。", 
      "駕動羊車與鹿車。", 
      "烏兔往來南北面，交加。", 
      "從此天河穩泛槎。"
    ], 
    "rhythmic": "南鄉子"
  }, 
  {
    "author": "蕭廷之", 
    "paragraphs": [
      "盡淨露天機。", 
      "只恐時人自執迷。", 
      "頷下藏珠當猛取，休遲。", 
      "道在身中更問誰。", 
      "塵綱忽拋離。", 
      "百歲年華七十稀。", 
      "莫待老來鉛汞少，堪悲。", 
      "業報前途難自欺。"
    ], 
    "rhythmic": "南鄉子"
  }, 
  {
    "author": "朱渙", 
    "paragraphs": [
      "瑞芳樓下，有花中君子，羣然相聚。", 
      "笑把筒露浥，來慶黃堂初度。", 
      "淨植無塵，清香近遠，人與花名伍。", 
      "六郎那得，這般瀟灑襟宇。", 
      "運了多少兵籌，依紅泛綠，向儉池容與。", 
      "歌褲方騰持節去，未許製衣湘楚。", 
      "紫禁荷囊，玉堂蓮炬，遍歷清華處。", 
      "歸尋太乙，輕舟一葉江渚。"
    ], 
    "rhythmic": "百歲令"
  }, 
  {
    "author": "周弼", 
    "paragraphs": [
      "浪花皺石，氈葉月、欲移還定。", 
      "想白佇烘晴，黃蕉攤雨，人整斜巾照領。", 
      "翦斷鮫綃何人續，黯夢想、秋江風冷。", 
      "空露漬藻鋪，雲根苔甃，指痕環影。", 
      "重省。", 
      "五湖萬里，誰問煙艇。", 
      "料寶像塵侵，玉瓢珠鎖，羞對菱花故鏡。", 
      "領略鴉黃，破除螺黛，都付渚蘋汀荇。", 
      "春醉醒，暮雨朝雲何處，柳蹊花逕。"
    ], 
    "rhythmic": "二郎神"
  }, 
  {
    "author": "周弼", 
    "paragraphs": [
      "樸樸精神的的香。", 
      "荼縻一朵曉來妝。", 
      "雛鶯葉底學宮商。", 
      "著意勸人須盡醉，扶頭中酒又何妨。", 
      "綠窗花影日偏長。"
    ], 
    "rhythmic": "浣溪沙"
  }, 
  {
    "author": "黃時龍", 
    "paragraphs": [
      "雨歇花梢月正明。", 
      "映簾人靜繡燈昏。", 
      "鴛鴦成字便停針。", 
      "笑啓玉奩明酒暈，緩尋金葉熨香心。", 
      "一春情緒此時深。"
    ], 
    "rhythmic": "浣溪沙"
  }, 
  {
    "author": "黃時龍", 
    "paragraphs": [
      "十四絃聲猶未斷。", 
      "星月上、西牆一半。", 
      "卻手休彈，含情微妒，報道春宵短。", 
      "銀燭紗籠須早辦。", 
      "不住地、金蕉催勸。", 
      "別院人歸，小窗燈靜，自把花枝看。"
    ], 
    "rhythmic": "夜行船"
  }, 
  {
    "author": "黃時龍", 
    "paragraphs": [
      "捲簾人出身如燕。", 
      "燭底粉妝明豔。", 
      "羯鼓初催按六麼。", 
      "無限春嬌都上、舞裙腰。", 
      "畫堂深窈親曾見。", 
      "宛轉楚波如怨。", 
      "小立花心曲未終。", 
      "一把柳絲無力、倚東風。"
    ], 
    "rhythmic": "虞美人"
  }, 
  {
    "author": "陳雲", 
    "paragraphs": [
      "瓊奴家與章臺並。", 
      "路遠可憐歸夢近。", 
      "波頭浪語臉紅潮，鏡面頻思眉翠暈。", 
      "年年花月年年病。", 
      "花月無情人有恨。", 
      "欲將此恨寄湘流，又恐湘流流不盡。"
    ], 
    "rhythmic": "玉樓春"
  }, 
  {
    "author": "陳雲", 
    "paragraphs": [
      "春晝永。", 
      "接葉鳴禽相應。", 
      "風定落紅香一徑。", 
      "疏疏窗竹影。", 
      "寂寞年時酒病。", 
      "遠笛悠悠吹醒。", 
      "閒上層樓天又暝。", 
      "雲山青不盡。"
    ], 
    "rhythmic": "謁金門"
  }, 
  {
    "author": "陳東甫", 
    "paragraphs": [
      "西風竹。", 
      "風入翠煙□矗。", 
      "紅小闌干知幾曲。", 
      "聲聲敲碧玉。", 
      "窗下鳳台銀燭。", 
      "斷夢已驚難續。", 
      "曾伴去年庭下菊。", 
      "夜闌聽雨宿。"
    ], 
    "rhythmic": "謁金門"
  }, 
  {
    "author": "陳東甫", 
    "paragraphs": [
      "花深深。", 
      "柳陰陰。", 
      "度柳穿花覓信音。", 
      "君心負妾心。", 
      "怨鳴琴。", 
      "恨孤衾。", 
      "鈿誓釵盟何處尋。", 
      "當初誰料今。"
    ], 
    "rhythmic": "長相思"
  }, 
  {
    "author": "陳東甫", 
    "paragraphs": [
      "芳思遠，南苑惜春時。", 
      "翠柳枝柔金笛怨，碧桃花老玉笙悲。", 
      "風日正遲遲。"
    ], 
    "rhythmic": "望江南・憶江南"
  }, 
  {
    "author": "黃中", 
    "paragraphs": [
      "睡餘拋倦枕。", 
      "憶篆鼎香銷，起來慵整。", 
      "晴光破清冷。", 
      "正柳黃梅淡，染金勻粉。", 
      "茶甌雋永。", 
      "試經行、桐花舊井。", 
      "記前回、未綠鷗波，近日燕芹青盡。", 
      "因省。", 
      "春風如舊，人面何歸，對時傷景。", 
      "樓高望回。", 
      "潮有信，雁無準。", 
      "任相如多病，沈郎全瘦，都沒音塵寄問。", 
      "便做無、阿鵲頻頻，可能睡穩。"
    ], 
    "rhythmic": "瑞鶴仙"
  }, 
  {
    "author": "李曾伯", 
    "paragraphs": [
      "西風吹上牛頭，天涯慰此人情耳。", 
      "斜陽任晚，青山全似，故人知己。", 
      "迤邐歸來，須臾懶去，桂華猶未。", 
      "待冰輪推上，梧桐樹了，更兒是、點兒幾。", 
      "滿眼碧天如洗。", 
      "便分明、水晶宮裏。", 
      "區區玩事，一觴一詠，一燈而已。", 
      "欲待無眠，爭如且恁，有無窮意。", 
      "怕嫦娥，隔窗偷看，須下卻、帳兒睡。"
    ], 
    "rhythmic": "水龍吟"
  }, 
  {
    "author": "李曾伯", 
    "paragraphs": [
      "幾年野渡孤舟，蕭然袖此經綸手。", 
      "歸來廊廟，從容進退，祖風猶有。", 
      "小隊環花，輕艘漕玉，暫臨金斗。", 
      "把持書帷幄，期年坐嘯，塵不動、依依柳。", 
      "好是公堂稱壽。", 
      "正元戎、閫垣開後。", 
      "旌旗才舉，胡雛馬上，聞風西走。", 
      "一點陽春，無邊德澤，淮山長久。", 
      "待官軍，定了長安，貂蟬侍、未央酒。"
    ], 
    "rhythmic": "水龍吟"
  }, 
  {
    "author": "李曾伯", 
    "paragraphs": [
      "明堂一柱擎天，眼看黃閣空諸老。", 
      "平生方寸、班班四字，誠心公道。", 
      "玉帳雲旗，金城露布，尚勤征討。", 
      "向淮頭蜀口，一時做就，安石傳、孔明表。", 
      "談笑妖氛如掃。", 
      "看整齊、乾坤都了。", 
      "袞衣赤舄，歸來廊廟，雍容師保。", 
      "三相一門，雙親千歲，人間蓬島。", 
      "舉黃封，細唱調羹，官梅上、正春早。"
    ], 
    "rhythmic": "水龍吟"
  }, 
  {
    "author": "李曾伯", 
    "paragraphs": [
      "東南一氣當春，便從黃鉞登臺鬥。", 
      "紫皇舉此，亨屯濟泰，屬之公手。", 
      "淮浦烽銷，未央觴獻，捷傳清晝。", 
      "慶太平朝野，駸駸重見，昔淳化、今嘉祐。", 
      "史觀年編新就。", 
      "看勳庸、光前垂後。", 
      "三槐鼎盛，雙椿盤固，古今希有。", 
      "宴侍龍顏，歡承鶴髮，相期長久。", 
      "問前朝，相業誰同，八九十、邁文富。"
    ], 
    "rhythmic": "水龍吟"
  }, 
  {
    "author": "李曾伯", 
    "paragraphs": [
      "岷峨壽佛東來，手移斗柄春寰宇。", 
      "經綸事業，詩書流出，時爲膏雨。", 
      "載採三階，炳丹一念，雍容樞輔。", 
      "望巖廊風範，揚休山立，真漢相、殆天與。", 
      "國步時當如許。", 
      "賴明堂、倚空一柱。", 
      "蒼生引領，整齊中夏，奠安西土。", 
      "多士相期，直須無愧，範韓文富。", 
      "且梅邊一笑，春風祝公，壽介東魯。"
    ], 
    "rhythmic": "水龍吟"
  }, 
  {
    "author": "李曾伯", 
    "paragraphs": [
      "舉杯長揖常娥，高情憐我霜髯白。", 
      "婆娑樹底，老蟾何物，千秋一色。", 
      "一鏡高懸，肺肝洞燭，了無塵隔。", 
      "任億千萬裏，同然玉界，都不管、天南北。", 
      "老子萍蓬縱跡。", 
      "對西風、幾番行役。", 
      "平生玩事，從頭細數，山川歷歷。", 
      "明月明年，知他何處，能如今夕。", 
      "惜無人共我，登樓酹古，一笑橫笛。"
    ], 
    "rhythmic": "水龍吟"
  }, 
  {
    "author": "李曾伯", 
    "paragraphs": [
      "少年管領良宵，直須醉待東方白。", 
      "而今老去，何憂何樂，不空不色。", 
      "桐影橫斜，桂香搖落，仙凡奚隔。", 
      "悵銀橋夢斷，玉嘯聲杳，人如往、楚天北。", 
      "冷眼乾坤陣跡。", 
      "笑英雄、等爲行役。", 
      "庾樓袁舫，浩歌長嘯，壯遊曾歷。", 
      "萬里瑤臺，乘風歸去，不知何夕。", 
      "對冰輪孤負，欠千鍾酒，與三弄笛。"
    ], 
    "rhythmic": "水龍吟"
  }, 
  {
    "author": "李曾伯", 
    "paragraphs": [
      "歸來袖手江湖，不妨左右持螯白。", 
      "涼宵幸對，一輪端正，娟娟秋色。", 
      "萬宇冰清，千林霜縞，更無雲隔。", 
      "對金莖露冷，銅壺漏靜，梧陰轉、畫橋北。", 
      "堪嘆平生轍跡。", 
      "算紛紛、爲誰驅役。", 
      "兔蟾應笑，蠅蝸累我，中年虛歷。", 
      "抖擻吟情，徘徊舞影，可憐佳夕。", 
      "悵力微心在，夢中一曲，似黃樓笛。"
    ], 
    "rhythmic": "水龍吟"
  }, 
  {
    "author": "李曾伯", 
    "paragraphs": [
      "歸來三見梅花，年年藉此花爲壽。", 
      "八窗軒檻，月邊竹畔，數枝開又。", 
      "姑射肌膚，廣平風度，對人依舊。", 
      "把離騷讀遍，椒蘭荃蕙，奚敢及、衆芳首。", 
      "幸與歲寒爲友。", 
      "任天公、雪僝霜僽。", 
      "香名一點，西湖東閣，遜浦曾有。", 
      "金鼎家氈，玉堂椽筆，儻來斯受。", 
      "且巡檐、管領先春，林外事、付卮酒。"
    ], 
    "rhythmic": "水龍吟", 
    "tags": [
      "西湖"
    ]
  }, 
  {
    "author": "李曾伯", 
    "paragraphs": [
      "幾番南極星邊，樽前常借南枝壽。", 
      "今年好處，冰清漢節，與梅爲友。", 
      "老檜蒼榕，婆娑環拱，影橫香瘦。", 
      "把草庭生意，蠻煙盡洗，都付與、風霜手。", 
      "嶺首小春時候。", 
      "看明宵、桂輪圓又。", 
      "此人此地，此花此月，宜詩宜酒。", 
      "把繡歸來，調羹金鼎，西湖春後。", 
      "願玉奴、歲與素娥不老，共人長久。"
    ], 
    "rhythmic": "水龍吟", 
    "tags": [
      "西湖"
    ]
  }, 
  {
    "author": "李曾伯", 
    "paragraphs": [
      "小窗香霧籠蔥，硯寒金井頻呵凍。", 
      "老坡仙去，新聲猶寄，綠毛麼鳳。", 
      "瘦臉盈盈，不禁僝僽，雪濃霜重。", 
      "賴墨池佳致，草成玄白，聊以此、當清供。", 
      "長記月明曾共。", 
      "拈虯髯、幾番孤聳。", 
      "春風一點，著公翠袖，撩人清夢。", 
      "逋爾何如，西湖慣見，影斜薌動。", 
      "要歲寒得友，豈容無竹，倩誰添種。"
    ], 
    "rhythmic": "水龍吟", 
    "tags": [
      "西湖"
    ]
  }, 
  {
    "author": "李曾伯", 
    "paragraphs": [
      "元英燕罷瑤臺，玉妃滿地花鈿委。", 
      "山川幻出，剡溪樑苑，齊宮郢裏。", 
      "半點瑕無，一團和就，珠圓瓊碎。", 
      "任謝家兒女，庭前爭詫，臨空撤、絮風起。", 
      "夜入蔡州城裏。", 
      "問官軍、果誰堪比。", 
      "飲羔烹鳳，衆賓一笑，直聊爾耳。", 
      "寒聳玉樓，凍呵金井，屬公詩史。", 
      "更須待大白，浩歌黃竹，爲豐年喜。"
    ], 
    "rhythmic": "水龍吟"
  }, 
  {
    "author": "李曾伯", 
    "paragraphs": [
      "玉龍飛下殘鱗，千巖萬壑皆填委。", 
      "乾坤一色，不知身隔，蓬萊幾裏。", 
      "疑是瑤英，盛開元圃，被風敲碎。", 
      "倚危樓極目，長江渺處，渾錯認、沙鷗起。", 
      "依約青帘遙指。", 
      "記山家、酒香無比。", 
      "訪梅江路，何時歸喚，小蒼長耳。", 
      "孫案袁門，不妨高臥，足娛書史。", 
      "且摩挲霜鬢，嘲吟冰著，共荊人喜。"
    ], 
    "rhythmic": "水龍吟", 
    "tags": [
      "長江"
    ]
  }, 
  {
    "author": "李曾伯", 
    "paragraphs": [
      "琅琅環佩三千，一樓玉立中端委。", 
      "瑤琚碾就，襄王故國，屈平遺裏。", 
      "多少鉛華，飛瓊塗抹，一時挼碎。", 
      "記少年馳逐，銀盃縞帶，幾番被、雞呼起。", 
      "冷入重貂如水。", 
      "鬢絲絲、嘆非前比。", 
      "羔兒滿泛，獅兒低唱，飄風過耳。", 
      "冰釋邊憂，春生民樂，歡形佐史。", 
      "倩何人蜚奏，五雲天上，助吾君喜。"
    ], 
    "rhythmic": "水龍吟"
  }, 
  {
    "author": "李曾伯", 
    "paragraphs": [
      "倚欄干一笑，舊日琵琶，何處尋覓。", 
      "獨立東風，吹未醒狂客。", 
      "沙外青歸，柳邊黃淺，依舊自春色。", 
      "極目長淮，晴煙一抹，不堪重憶。", 
      "老子平生，萍流蓬轉，昔去今來，鷗鷺都識。", 
      "拍拍輕舟，煙浪暗天北。", 
      "自有乾坤，江山如此，多少等陳跡。", 
      "世事從來，付之杯酒，青衫休溼。"
    ], 
    "rhythmic": "醉蓬萊"
  }, 
  {
    "author": "李曾伯", 
    "paragraphs": [
      "是人生好處，仕宦歸來，享清閒福。", 
      "屈指吾翁，恰八年荊蜀。", 
      "星火叢中，風濤局上，轉青天芻粟。", 
      "軺傳欣還，里閭相慶，雙鬢猶綠。", 
      "爲報中朝，如今老子，肯把貂蟬，換取鬆菊。", 
      "西舍東鄰，正新篘初熟。", 
      "屋僅一椽，田姑二頃，剩種花蒔竹。", 
      "緩引金釵，細斟瓊斝，唱長生曲。"
    ], 
    "rhythmic": "醉蓬萊"
  }, 
  {
    "author": "李曾伯", 
    "paragraphs": [
      "把東南溫厚，天遣西來，試薰風手。", 
      "一佛人間，與峨眉長久。", 
      "玉帳旌旗，金城鼓吹，笑烏奴歌酒。", 
      "狐兔煙清，貔貅月淡，凱音新奏。", 
      "元祐明時，中朝司馬，記得邊人，歲問安否。", 
      "勳業如今，□□□□□。", 
      "公袞沙堤，歸來無恙，有西湖花柳。", 
      "更借當年，一龜一鶴，伴千秋壽。"
    ], 
    "rhythmic": "醉蓬萊", 
    "tags": [
      "西湖"
    ]
  }, 
  {
    "author": "李曾伯", 
    "paragraphs": [
      "有擎天一柱，殿角西頭，手扶宗祐。", 
      "萬里魚鳧，倚金城山立。", 
      "亭障驚沙，氈裘卷地，倏度黃龍磧。", 
      "玉帳從容，招搖才指，頓清邊色。", 
      "見說中天，翠華南渡，一捷金平，膽寒西賊。", 
      "帝錫公侯，更高逾前績。", 
      "箕尾輝騰，昴街芒斂，看清平天日。", 
      "周袞歸來，鳳池麟閣，雙鬢猶黑。"
    ], 
    "rhythmic": "醉蓬萊"
  }, 
  {
    "author": "李曾伯", 
    "paragraphs": [
      "記石湖佳句，爲海棠花，合來西蜀。", 
      "不道東州，更香霏情淑。", 
      "漢竹光中，召棠陰裏，想清歡未足。", 
      "少駐旌麾，姑留樽俎，待春風曲。", 
      "見說吾家，丹溪老子，萬籍名堂，孫枝猶馥。", 
      "南極星邊，正魁星明燭。", 
      "五馬歸來，一龜無恙，訪舊鬆新菊。", 
      "從今長伴，西山一佛，鎮岷江綠。"
    ], 
    "rhythmic": "醉蓬萊"
  }, 
  {
    "author": "李曾伯", 
    "paragraphs": [
      "問江東父老，十數年來，誰爲安石。", 
      "萬里鯨波，一柱獨山立。", 
      "漢橐班高，郢斤名重，喜動旌旗色。", 
      "虎踞龍盤，有人於此，千載猶昔。", 
      "好是元戎，護寒舊手，到處人傳，爭道公別。", 
      "辦取風檣，指顧定南北。", 
      "只恐爲霖，玉麟堂小，留不住臺席。", 
      "一片仁心，壽身壽國，與同箕翼。"
    ], 
    "rhythmic": "醉蓬萊"
  }, 
  {
    "author": "李曾伯", 
    "paragraphs": [
      "自隴頭垂譜，調鼎傳家，典刑猶有。", 
      "歲歲芳期，報小春時候。", 
      "仙骨非凡，生香不斷，標格蕙蘭右。", 
      "江路孤山，水邊雪際，爲渠詩瘦。", 
      "白玉堂前，青氈席上，孰謂無人，有如此酒。", 
      "得意春風，且佔万花首。", 
      "會看常娥，移栽月殿，肯向桂華後。", 
      "應笑家林，枯鬆厭蹇，歲寒堪友。"
    ], 
    "rhythmic": "醉蓬萊"
  }, 
  {
    "author": "李曾伯", 
    "paragraphs": [
      "正陽生一脈，繡日添長，臺雲書瑞。", 
      "勁節昂霄，仁意雪霜裏。", 
      "粟庾紅陳，草扉綠茂，襦褲藹千里。", 
      "馬熟車輕，鈴齋曾到，從容遊戲。", 
      "好是邦人，能言世美，猶愛其棠，而況其子。", 
      "洞裏桃花，歲月任渠記。", 
      "一點梅梢，爲傳消息，有東皇知己。", 
      "倚看明年，相逢貢襪，曳星辰履。"
    ], 
    "rhythmic": "醉蓬萊"
  }, 
  {
    "author": "李曾伯", 
    "paragraphs": [
      "桂香深處，傾蓋嶺之西。", 
      "雲南外，曾指點，是攣鞮。", 
      "酌玻璃。", 
      "篸帶江山裏，揮銀筆，摛綺句，湖海氣，羞篷弱，吐虹霓。", 
      "回首煙塵碌碌，公家事、自笑癡兒。", 
      "盍田園歸去，耕釣侶黔黎。", 
      "月夕花時。", 
      "恣吟題。", 
      "悵荊州路，同北望，剡溪興，又東馳。", 
      "雄邊上，誇前躅，壯新基。", 
      "燦宸奎。", 
      "客問西陲事，公莫惜，語教知。", 
      "秋城夢，笳卻騎，舞聞雞。", 
      "休作中年離恨，聊拼取、一醉如泥。", 
      "梅邊佳致，逸興與逋齊。", 
      "人在蘇堤。"
    ], 
    "rhythmic": "六州歌頭"
  }, 
  {
    "author": "李曾伯", 
    "paragraphs": [
      "對樓頭、欠招歡伯，和風吹老芳訊。", 
      "憑闌面面蒲萄綠，依約碧岑才寸。", 
      "無盡興。", 
      "縱燃竹烹泉，亦自清腸吻。", 
      "憑誰與問。", 
      "舊城郭何如，英雄安在，何說解孤憤。", 
      "銅鞮路，極目長安甚近。", 
      "當時賓主相信。", 
      "翩翩公子登高賦，局面還思著緊。", 
      "乘暇整。", 
      "謾課柳評花，援鏡搔蓬鬢。", 
      "江平浪穩。", 
      "悵我有蘭舟，何人共楫，毋作孔明恨。"
    ], 
    "rhythmic": "摸魚兒"
  }, 
  {
    "author": "李曾伯", 
    "paragraphs": [
      "擬龍山、把酒酹西風，西風苦無情。", 
      "似秋容不受，騷人登眺，特地慳晴。", 
      "依稀兩三過雁，何處是方城。", 
      "目斷危樓外，山遠煙輕。", 
      "且對黃花一笑，嘆浮生易老，樂事難並。", 
      "喚遏雲低唱，檐溜任霏鈴。", 
      "問何如、烏紗折角，把芳名、蓋取晉參軍。", 
      "東籬下，陰晴不管，輸與淵明。"
    ], 
    "rhythmic": "八聲甘州"
  }, 
  {
    "author": "李曾伯", 
    "paragraphs": [
      "有龐眉、扶杖峴山來，舉觴壽南山。", 
      "道天憐赤子，相逢鈞播，久望氈還。", 
      "幸際君王神武，上宰是甘盤。", 
      "少運風霆手，整頓何難。", 
      "好個霜天時候，聽雁門新雁，眺遠憑闌。", 
      "想經綸心上，一點炳如丹。", 
      "撫輿圖、真儒事了，把勳庸、留在鼎彝看。", 
      "八千歲，四明洞府，一佛人間。"
    ], 
    "rhythmic": "八聲甘州"
  }, 
  {
    "author": "李曾伯", 
    "paragraphs": [
      "形勝風流，樂事良辰，一時四並。", 
      "正榆更新火，觴浮曲水，那堪上巳，又是清明。", 
      "赤壁功名，東坡文字，俯仰人間無古今。", 
      "詩書帥，對烽煙靜晝，俎豆添春。", 
      "水邊天氣催人。", 
      "便須認楊花雪樣生。", 
      "慨英風滿席，思旌綿上，清談束閣，肯記蘭亭。", 
      "安得長繩，高懸碧落，繫住畫檐紅日陰。", 
      "柔桑外，聽鳴鳩喚雨，全勝流鶯。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "鴻禧主人，一閒半年，未嘗厭閒。", 
      "謂有溪可釣，有田可秣，有蘭堪佩，有菊堪餐。", 
      "羽檄秋風，胡笳夜月，多少勳名留漢關。", 
      "如今且，效樽罍北海，歌舞東山。", 
      "門前。", 
      "咫尺長安。", 
      "但只恐綸音催禁班。", 
      "把鷺鬢數莖，更因民白，鷗心一片，猶爲君丹。", 
      "藍綬兒癡，綵衣家慶，倦羽伶俜江漢還。", 
      "春光小，看庭葦歲歲，一笑梅間。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "軒冕儻來，功名杯水，行藏依樓。", 
      "把方略評梅，工夫課柳，精神伴鶴，談笑盟鷗。", 
      "草檄尋樵，移文問釣，任江上東南風未休。", 
      "君知否，問如今綠野，勝似青油。", 
      "從伊萬戶封留。", 
      "算得似團欒歌笑不。", 
      "怕魏闕興思，高車駟馬，江湖難著，緩帶輕裘。", 
      "雪意何如，新醪熟未，樂事良辰聊獻酬。", 
      "從今去，更八千椿算，才一春秋。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "今代清流，北斗以南，文昌一星。", 
      "對露門進讀，鑾坡演翰，瑣闈批敕，寶牒成文。", 
      "筆下權衡，胸中律度，禮樂人才俱討論。", 
      "鴛行裏，羨才高片玉，輝映條冰。", 
      "幾年簡在吾君。", 
      "便須把詩書開太平。", 
      "笑諸公炙手，昔成何事，一賢冷眼，今獨脩名。", 
      "花底退朝，槐邊聽制，一武商巖霖雨新。", 
      "金罍舉，對春風九十，歲歲平分。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "天下中庸，千載一燈，傳之自公。", 
      "有涵洪雅量，陂澄千頃，堅凝定力，壁立孤峯。", 
      "佐鼎調梅，參帷借箸，略試斯文經濟功。", 
      "聽淮鶴，暫素絲攬轡，玉帳分弓。", 
      "朝來鼓角聲雄。", 
      "慶元帥新除初度逢。", 
      "任西風局面，人皆澒洞，福星堂上，我獨從容。", 
      "草檄傳燕，開門釋蔡，了卻中原公袞東。", 
      "歸廊廟，把格天勳業，與宋無窮。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "畫舸呼風，長劍倚天，壯哉此行。", 
      "指洞庭彭蠡，遍觀吳楚，瞿塘灩澦，直上峨岷。", 
      "帝語春溫，軍聲秋肅，手濟時屯開泰平。", 
      "天應是，念蠶叢父老，公爲更生。", 
      "眼看四海無人。", 
      "今天下英雄惟使君。", 
      "想馳情忠武，將興王業，撫膺司馬，忍咎吾民。", 
      "淨洗甲兵，歸來鼎輔，定使八荒同一雲。", 
      "經營事，比京河形勢，更近函秦。"
    ], 
    "rhythmic": "沁園春", 
    "tags": [
      "洞庭湖"
    ]
  }, 
  {
    "author": "李曾伯", 
    "paragraphs": [
      "漫浪江頭，三聽秋砧，一登故臺。", 
      "望煙蕪莽蒼，令人目斷，風檣掀舞，何日眉開。", 
      "把酒新亭，圍棋別墅，老氣當時何壯哉。", 
      "江東事，百年無恙，全是時才。", 
      "紛然競付輕埃。", 
      "還水繞賞心東向淮。", 
      "嘆阿奴儕悲，因人碌碌，乃翁材略，餘地恢恢。", 
      "鳳闕天高，鷺洲潮落，約取白鷗歸去來。", 
      "闌干外，英雄陳跡，一醁瓊杯。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "綺閣香銷，玉砌夢殘，淒涼舊臺。", 
      "對御溝紅葉，一番木落，宮牆黃菊，幾度花開。", 
      "水溯岷源，山聯吳會，目送徵鴻安往哉。", 
      "都休問，六朝人物，誰拙誰才。", 
      "平生袞袞煙塵。", 
      "記匹馬當年荊蜀淮。", 
      "嘆雕零殆盡，詞源已竭，消磨未去，酒量猶恢。", 
      "八跪蟹肥，四腮鱸美，客有可人招不來。", 
      "油幢暇，憑欄一笑，相與傳杯。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "目斷長空，手拍危欄，高興酒濃。", 
      "擬招呼短艇，追陪飛蓋，一餐湘菊，共賦芙蓉。", 
      "雁字沈秋，鴉林噪晚，幾陣蕭蕭雨更風。", 
      "空凝佇，不如一鶴，隨意西東。", 
      "堪嗟樂事難逢。", 
      "愧元伯、巨卿千里從。", 
      "望文星聚彩，交輝吳分，天飆吹翅，獨隔崑蓬。", 
      "野墅荒煙，敗荷衰草，人在可憐憔悴中。", 
      "還相念，願持觥薄罰，別許從容。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "雨抹晴妝，修眉鏡清，寸碧翠濃。", 
      "對蒹葭盡處，叢叢煙樹，池塘側畔，面面芙蓉。", 
      "千百棲烏，兩三過雁，時有婆娑一笛風。", 
      "斜陽裏，更青帘半卷，在小橋東。", 
      "佳人何日重逢。", 
      "問還肯扁舟載酒從。", 
      "笑平生勁概，寸心如鐵，中年老態，兩鬢成蓬。", 
      "荷鍤栽蔬，腰鐮刈稻，且寄西郊圖畫中。", 
      "空回首，望五湖鷗鷺，心事容容。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "秋豈悲人，人不悲秋，比春更濃。", 
      "有蕙蘭風度，尚存芳菊，牡丹之獻，猶在芙蓉。", 
      "舉蟹持醪，得鱸作鱠，晉宋間人有此風。", 
      "休輕笑，彼柴桑傲吏，齷齪籬東。", 
      "攜壺與客還逢。", 
      "願時許先生杖履從。", 
      "嘆塵蹤如寄，鷗鳧江海，性真聊適，蜩鷃蒿蓬。", 
      "刮眼青天，驚心黃葉，立盡梧桐月正中。", 
      "悽然久，看物情終竟，不似春容。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "大江之西，康廬之陰，壯哉此州。", 
      "有舳櫓千里，旌旗百萬，襟喉上國，屏翰中流。", 
      "彈壓鯨波，指麾虎渡，著此商川萬斛舟。", 
      "青氈舊，看崇詩說禮，緩帶輕裘。", 
      "十年泉石優遊。", 
      "久高臥元龍百尺樓。", 
      "正九重側席，相期巖弼，一賢砥柱，聊試邊籌。", 
      "了卻分弓，歸來調鼎，得見茂洪何復憂。", 
      "談兵暇，問琵琶歌曲，無恙還不。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "北固臺端，南渡後來，無此偉人。", 
      "自從容佐鼎，光華攬轡，幾年中外，屬目經綸。", 
      "萬竈炊煙，千艘漕雪，手整江淮如掌平。", 
      "詩書效，看馬騰士飽，酒好兵精。", 
      "平生。", 
      "餘事功名。", 
      "豈管葛諸人能擬倫。", 
      "暫牙籌遊戲，小淹惟月，金甌注想，便合爲霖。", 
      "沆瀣一襟，風流八詠，秋入詩壇如許清。", 
      "爲公壽，有黃花不老，長伴香名。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "攬秀岷峨，著鞭江淮，諸公所奇。", 
      "對塞垣煙淡，相隨弓劍，城樓月落，幾共燈棋。", 
      "驛柳搖黃，溪桃漲綠，穩趁春風度玉墀。", 
      "亨衢去，看紫薇紅藥，太乙青藜。", 
      "孤山若放梅時。", 
      "莫忘卻揚州曾有詩。", 
      "悵英遊難駐，堪憐隻影，中年易感，祗付雙眉。", 
      "珍重交情，勉旃時用，回首岫雲從此歸。", 
      "能相憶，有好音遺我，在水之湄。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "水北洛南，未嘗無人，不同者時。", 
      "賴交情蘭臭，綢繆相好，宦情雲薄，得失何知。", 
      "夜觀論兵，春原弔古，慷慨事功千載期。", 
      "蕭如也，料行囊如水，只有新詩。", 
      "歸兮。", 
      "歸去來兮。", 
      "我亦辦征帆非晚歸。", 
      "正姑蘇臺畔，米廉酒好，吳松江上，蓴嫩魚肥。", 
      "我住孤村，相連一水，載月不妨時過之。", 
      "長亭路，又何須回首，折柳依依。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "天下奇觀，江浮兩山，地雄一州。", 
      "對晴煙抹翠，怒濤翻雪，離離塞草，拍拍風舟。", 
      "春去春來，潮生潮落，幾度斜陽人倚樓。", 
      "堪憐處，悵英雄白髮，空敝貂裘。", 
      "淮頭。", 
      "虜尚虔劉。", 
      "誰爲把中原一戰收。", 
      "問只今人物，豈無安石，且容老子，還訪浮丘。", 
      "鷗鷺眠沙，漁樵唱晚，不管人間半點愁。", 
      "危欄外，渺滄波無極，去去歸休。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "紫金山前，鐵騎圍中，惟公尚知。", 
      "悵當時卯角，魚猶同隊，如今縞鬢，鷗已忘機。", 
      "故壘荒榛，羣賢拱木，疇記官軍夜戰時。", 
      "不圖見，獨歲寒不改，老氣猶奇。", 
      "嗟哉月駛舟移。", 
      "四十載光陰昨夢非。", 
      "嘆荷薪弗克，祗慚弓冶，扃柴卻掃，絕望簪圭。", 
      "菌短椿長，鷃微鵬巨，天分當然何足疑。", 
      "聞公里，有磻溪堪釣，盍亦云歸。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "大疏歸來，小阮適閒，喜同此時。", 
      "問垂弧歷載，幾番遙祝，舉觴華旦，相會良希。", 
      "頌以鬆椿，酌之椒柏，預卜明年百事宜。", 
      "春猶淺，趁雪晴梅放，且和新詩。", 
      "公雖厭直蘭闈。", 
      "如正色朝端當寧知。", 
      "看大廷諸老，爭推前席，吾家五祖，自有傳衣。", 
      "暖律初回，要津立上，卿相時來皆可爲。", 
      "祈公壽，與東君不老，南極齊輝。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "弧矢四方，江漢一萍，少年壯遊。", 
      "嘆而今老矣，祗宜野服，欲何爲者，還著輕裘。", 
      "匹馬蕭蕭，孤鸞杳杳，城郭重來空白頭。", 
      "西風裏，對一番新月，又荻花秋。", 
      "依然千古荊州。", 
      "問劉表諸人還在不。", 
      "向亭前舉酒，不堪北顧，船頭擊楫，忍負中流。", 
      "遠水長天，淡煙衰草，還是當時王粲樓。", 
      "何如且，倩吳歌楚舞，一洗新愁。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "嗟矍鑠翁，對嬋娟月，懷汗漫遊。", 
      "悵江湖幸有，季鷹鱸膾，田園忍負，晏子弧裘。", 
      "丹桂開時，青苹渺處，家在三吳天盡頭。", 
      "庭皋靜，又一番葉落，天下皆秋。", 
      "少年弓劍邊州。", 
      "驚轉首黃粱還夢不。", 
      "嘆悠悠千載，關山無恙，滔滔一水，歲月俱流。", 
      "鏡老菱花，笳悲廬葉，新雁數行人倚樓。", 
      "君知否，把眉峯蹙破，豈爲身愁。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "喚麴生來，與常娥約，從太守遊。", 
      "把玉簫聲寄，蕭關短笛，霓裳曲換，清塞重裘。", 
      "桂影飄搖，桐陰立盡，多少徵人霜滿頭。", 
      "油幢暇，不掀髯一笑，辜負中秋。", 
      "斗杓矗處中州。", 
      "還有解聞雞起舞不。", 
      "看鳴弦中鵠，穿楊電激，飛球戲馬，策垂星流。", 
      "繡帽歸軍，玳簪環客，薄晚同登庾亮樓。", 
      "浮生事，是幾番玩月，何苦多愁。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "麴生來言，素娥寄聲，偶閬苑遊。", 
      "問去年今夕，逢餘桂嶺，前年今夕，見子菟裘。", 
      "何事塵勞，啓人厭倦，癡兔老蟾因縮頭。", 
      "宜珍重，要相期後會，直待來秋。", 
      "休休。", 
      "莫舞涼州。", 
      "豈巫女風姨相妒不。", 
      "枉停歌準擬，冰輪東上，持杯顧戀，銀漢西流。", 
      "一笑天慳，四並時少，應負珠簾十二樓。", 
      "呼蕉葉，且與生酹古，排遣牢愁。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "百尺樓頭，奇哉此翁，元龍後身。", 
      "當壯年襟度，百川鯨吸，平生出處，一片鷗輕。", 
      "冷淡逋梅，淋漓旭草，但見風雷筆下生。", 
      "荊州幕，覺坐間小異，乃有斯人。", 
      "牙檣喜色津津。", 
      "正江影涵秋無點塵。", 
      "對白蘋黃葦，且供詩卷，紫薇紅藥，卻演絲綸。", 
      "舉酒延蟾，倚欄聞雁，應念徵人歸尚春。", 
      "君王問，盡不妨細說，萬里戎情。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "一段太清境，誰幻出階坳。", 
      "不知身住何處，爽氣逼霜袍。", 
      "但見人間一樣，似夜又還非夜，棲鳥不安巢。", 
      "認得在塵世，禁鼓二更敲。", 
      "最忺看，來竹底，上梅梢。", 
      "幾家朱戶，不如兒女醉蓬茅。", 
      "誰把琴聲三弄，不管騷人幽趣，似向曲中嘲。", 
      "長嘯賦赤壁，有酒更無餚。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "夜永厭銀燭，移步下堂坳。", 
      "秋風昨夢少年，高興鵠成袍。", 
      "世上癡兒睡去，歷歷江山細數，孤鶻嘯危巢。", 
      "地靜未容去，門掩不妨敲。", 
      "轉巍闌，低畫桶，落寒梢。", 
      "南樓老子爭似，短笛一椽茅。", 
      "無色界間長嘯，不夜城中高臥，隨意弄詩嘲。", 
      "洗斝要更酌，爲我問佳餚。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "千一載英傑，百二國山河。", 
      "提封幾半宇宙，萬里仗天戈。", 
      "十乘晉軍旗鼓，三歲秦關扃鎖，地利屬人和。", 
      "位次功第一，未數酇侯何。", 
      "建青油，持柴荷，聽黃麻。", 
      "乾坤整頓都了，玉殿侍羲娥。", 
      "且醉東湖花柳，卻泛西湖舟楫，留不住岷峨。", 
      "誰爲語儒館，濃墨被詩歌。"
    ], 
    "rhythmic": "水調歌頭", 
    "tags": [
      "西湖"
    ]
  }, 
  {
    "author": "李曾伯", 
    "paragraphs": [
      "三蜀最佳處，昌是海棠州。", 
      "清香燕寢閒暇，人與地風流。", 
      "十萬人家壽域，六七十翁兒狀，眉壽祝公侯。", 
      "誰爲語廊廟，且許寇恂留。", 
      "過書雲，才幾日，紀千秋。", 
      "祖孫卮酒相賀，慶事襲箕裘。", 
      "自有詩書萬卷，安用田園千頃，鬆菊足優遊。", 
      "持以壽公者，梅萼伴清修。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "老子世北客，家本住吳頭。", 
      "登臨聊復爾耳，佳節懶爲酬。", 
      "剛被西風斷送，又爲黃花牽帥，草創作斯遊。", 
      "目力眇無際，更上一層樓。", 
      "對長江，流不盡，古今愁。", 
      "憑蘭正擬一笑，襟袍怯於秋。", 
      "高處令人心悸，放曠舒懷何暇，好趁醒時休。", 
      "留取江湖量，歸去醉中州。"
    ], 
    "rhythmic": "水調歌頭", 
    "tags": [
      "長江"
    ]
  }, 
  {
    "author": "李曾伯", 
    "paragraphs": [
      "行客送行客，況又值新秋。", 
      "蓴鄉此去萬里，先我上扁舟。", 
      "三載烏奴聚首，異縣鄉情對語，乘月幾登樓。", 
      "去去遠蜀口，日日望吳頭。", 
      "丹青手，描不就，此離愁。", 
      "半生萍梗江漢，別恨最綢繆。", 
      "遠水長空一色，風順波平如掌，雁序際天遊。", 
      "故舊有相問，猶滯劍南州。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "驟雨送行色，把劍渡長淮。", 
      "西風咄咄怪事，吹不散煙霾。", 
      "纔是橙黃時候，早似梅邊天氣，寒意已相催。", 
      "老子尚頑耐，僕馬苦虺隤。", 
      "嘆平生，身客路，半天涯。", 
      "飛鳶跕跕曾見，底事又重來。", 
      "回首白雲何處，目送孤鴻千里，去影爲徘徊。", 
      "籬菊漸秋色，杜甕有新醅。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "萬里長淮北，青是漢時山。", 
      "幾年壁壘相望，高枕度春閒。", 
      "不道草廬豪傑，手袖伊吾長劍，馳志在樓蘭。", 
      "鍾鼓令秋肅，氈罽膽冰寒。", 
      "詩書帥，金橫帶，玉爲鞍。", 
      "天生如結數輩，虜豈易江南。", 
      "京索成皋此際，東郭韓廬俱困，故老正爭看。", 
      "琳檄未能草，馮鋏直空彈。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "峴山羊叔子，江左管夷吾。", 
      "勳名掀揭宇宙，金匱侈丹書。", 
      "兩載風寒臥護，一柱狂瀾屹立，形勢壯陪都。", 
      "功業笑兒輩，別有大規模。", 
      "看東歸，遊鳳沼，轉鴻樞。", 
      "不應廊廟人物，猶佩玉麟符。", 
      "好是茅峯仙客，更與鍾山佛子，同日慶垂弧。", 
      "一飲共千歲，永永輔皇圖。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "簪履盛元幕，領袖屬英遊。", 
      "登車攬轡餘事，何止客諸候。", 
      "看盡巫雲岷雪，卻妨廬峯湓浦，砥柱贊中流。", 
      "百疊青山路，一片白蘋洲。", 
      "今日事，風濤上，一虛舟。", 
      "長江萬頃寒碧，猶謂馬能浮。", 
      "況是眼前局面，心腹憂如邊角，勝著賴帷籌。", 
      "談笑濟時了，勳業邁前修。"
    ], 
    "rhythmic": "水調歌頭", 
    "tags": [
      "長江"
    ]
  }, 
  {
    "author": "李曾伯", 
    "paragraphs": [
      "風捲江湖浪，舉足是羊腸。", 
      "峽山知在何處，榛莽更淒涼。", 
      "不爲淵明五斗，直爲班超萬里，雅志未能忘。", 
      "耿耿富襟抱，行計有詩囊。", 
      "溯吳頭，逾楚尾，界瞿塘。", 
      "從他暱暱燕語，留不住徵檣。", 
      "芳草天涯彌望，着我飛鳧來去，在在可徜徉。", 
      "持此見劉表，抵掌與談王。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "幻出廣寒境，羅襪淨無塵。", 
      "素娥風格分明，玉骨水爲神。", 
      "手攬清光盈掬，眼看山河一色，閱盡古今人。", 
      "對影且長嘯，一酌甕頭春。", 
      "千萬頃，琉璃色，楚天清。", 
      "庾樓袁舫何事，汩汩主和賓。", 
      "但見老蟾無恙，不管鏡圓鉤闕，寒暑任相更。", 
      "此夕幸無雨，何惜放顏醺。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "碾就一輪玉，掃盡四邊塵。", 
      "白乎不涅不磷，千古此丰神。", 
      "領略常娥體態，寂寞謫仙材調，四海豈無人。", 
      "安得金丹訣，長駐玉顏春。", 
      "鏡圓明，冰樣潔，水來清。", 
      "良宵難值如許，何惜且留賓。", 
      "擬喚桓伊三弄，影轉畫檐西畔，鐘鼓趣殘更。", 
      "肺腑盡霜雪，麴糵不能醺。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "久欲乘槎去，間闊幾仙塵。", 
      "乾坤炯炯不夜，造化抑何神。", 
      "誰道二分無賴，到處一輪都滿，天未始私人。", 
      "今夕果何夕，非夏亦非春。", 
      "風露下，明作哲，聖之清。", 
      "紛紛浮世代謝，燕客與鴻賓。", 
      "歡恨離愁盡掃，謝賦鮑詩高束，一枕聽嚴更。", 
      "爾自屋樑落，吾已醉醺醺。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "薄酒長亭別，飽飯故園歸。", 
      "兩年婉婉席上，甘苦每同之。", 
      "騄驥羣中獨步，糜鹿興前不瞬，孰可與爭馳。", 
      "力挽不能寸，健翮遽斜飛。", 
      "經營事，艱難狀，老天知。", 
      "區區塞馬得失，一笑付觀棋。", 
      "用則風雲萬里，不用煙霞一壑，兩鬢未應絲。", 
      "回首烏檣外，鷗鳥自忘機。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "壁壘壯西塞，形勢古州來。", 
      "九重廟算經遠，邊隙肯輕開。", 
      "整頓金城千仞，遮護風寒數處，蛇豕敢當哉。", 
      "惆悵倚長劍，掃未盡煙埃。", 
      "騎連營，橋列柵，木成排。", 
      "老酋魚釜視我，孰與障吾淮。", 
      "橫槊衝圍四出，北府牢之何勇，新進喜多才。", 
      "老子何歸矣，擊壤樂春臺。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "棗頰上秋色，朔漠寇南來。", 
      "斧螗蜂蝟棼集，腥霧掃難開。", 
      "細看眼前局面，驚落人間匕箸，砥柱者誰哉。", 
      "熊虎賈餘勇，弧兔等輕埃。", 
      "炮雷轟，戈日耀，陣雲排。", 
      "不圖風定波息，談笑靜長淮。", 
      "休詫穿楊妙手，乘早鬧藍抽腳，誰拙又誰才。", 
      "束起樓蘭劍，歸釣子陵臺。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "壯志小鵬背，萬里欲乘風。", 
      "馬瘏裘敝，老來無復舊遊重。", 
      "楚尾吳頭蜀口，三十載間陳跡，袞袞水之東。", 
      "休說射鵰手，且學釣漁翁。", 
      "奚爲者，聊爾耳，此山中。", 
      "壺觴自引，不妨換羽與移宮。", 
      "蓬矢桑弧何事，朝菌大椿皆分，識破色俱空。", 
      "掬潤弄明月，長嘯倚青松。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "鴻雁未應到，可怪此番風。", 
      "木犀天氣，何事爽逼夾衣重。", 
      "長記呼韓塞下，每向飛廉聲裏，佔見馬蹄東。", 
      "今日閉門睡，都不管山翁。", 
      "李北平，班定遠，魏雲中。", 
      "紛紛成敗，任取勳業紀南宮。", 
      "幸得明朝無雨，定是中宵有月，莫放酒尊空。", 
      "起舞弄庭葉，清影伴巖鬆。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "一番蓼花雨，幾陣桂枝風。", 
      "杖藜多暇，準擬同醉小山重。", 
      "底事阮郎清致，苦託休文瘦損，咫尺阻西東。", 
      "秋色浩如許，豈可欠詩翁。", 
      "門前事，都莫問，付杯中。", 
      "紛紛蠻觸等耳，富貴大槐宮。", 
      "何惜振衣而起，相與憑欄一笑，抵掌共談空。", 
      "佳客儻不至，推枕臥雲鬆。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "締好恨不早，覿面雅相志。", 
      "璇星樓上，一見天產此英奇。", 
      "功在淮樑砥柱，政藹漢扶襦褲，僅借寇恂期。", 
      "懊惱劍花冷，手欲鱠鯨鯢。", 
      "濡須塢，咽喉地，腹心誰。", 
      "公其攬轡憑軾，勳業笑談爲。", 
      "貫索旄頭息焰，斗極泰階動色，歸佐太平基。", 
      "客有問僕者，只說在漁磯。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "之子問行役，火傘正當天。", 
      "酷哉幾可炙手，流汗滿襟沾。", 
      "僕僕長亭古道，人在竹輿何似，甑釜受蒸煎。", 
      "帝憫蒼生熱，敕下九龍淵。", 
      "命豐隆，驅屏翳，起蜚廉。", 
      "神工一炊黍頃，爽氣遍垓埏。", 
      "洗滌山河塵土，轉作清涼境界，物類舉醒然。", 
      "稽首謝天賜，伸腳快宵眠。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "君莫厭行役，易爾此非難。", 
      "人情無已，久陰憂潦霽憂乾。", 
      "借得庭軒一榻，忘卻徵塗炎暑，小駐瀹龍團。", 
      "世路任渠險，襟抱五湖寬。", 
      "嘆平生，環轍跡，已蒼顏。", 
      "梅花雪片萬里，奚又縶南冠。", 
      "應是江山好處，猶待推排老眼，天未許休官。", 
      "莫憶故園竹，日日報平安。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "喬木老盤谷，仙李盛峨岷。", 
      "參橫井轉，月邊猶賴有長庚。", 
      "傳得丹溪正派，更是平庵宅相，夷路早蜚英。", 
      "十載星沙幕，一片玉壺冰。", 
      "題輿了，千萬裏，盡雲津。", 
      "渚宮小駐，不妨談笑對秋城。", 
      "西去憑熊駕駟，東下握蘭持橐，袞袞看崢嶸。", 
      "願借鷲峯桂，歲以壽金觥。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "萬里淨無翳，一鏡獨當天。", 
      "老蟾癡兔頑甚，閱世幾何年。", 
      "任爾炎涼千變，不改山河一色，爽氣逼人寒。", 
      "何必乘槎去，直到鬥牛間。", 
      "嘆常娥，元不嫁，只孤眠。", 
      "古今遺恨，不能長似此宵圓。", 
      "我有竹溪茅舍，辦取金風玉露，一笑四並全。", 
      "細和坡仙句，低唱教嬋娟。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "鎮日山行，人倦也、馬還無力。", 
      "遊歷處，總堪圖畫，足供吟筆。", 
      "澗水綠中聲漱玉，嶺雲白外光浮碧。", 
      "信野花、啼鳥一般春，今方識。", 
      "真可羨，林泉客。", 
      "真可嘆，塵埃役。", 
      "想希夷冷笑，我曹蹤跡。", 
      "七十二峯神物境，幾千萬壑仙人室。", 
      "待身名、辦了卻歸來，相尋覓。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "袞袞青春，都只恁、堂堂過了。", 
      "才解得，一分春思，一分春惱。", 
      "兒態尚眠庭院柳，夢魂已入池塘草。", 
      "問不知、春意到花梢，深多少。", 
      "花正似，人人小。", 
      "人應似，年年好。", 
      "奈吳帆望斷，秦關聲杳。", 
      "不恨碧雲遮雁絕，只愁紅雨催鶯老。", 
      "最苦是、茅店月明時，雞聲曉。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "天顧坤維，煩紫氣、來從南鬥。", 
      "鞭才定，匆匆塞上，詠薇吟柳。", 
      "少借日邊霖雨望，教知天下風雲手。", 
      "聽吾民、爭說近年無，前朝有。", 
      "平安夜，舒長晝。", 
      "笳鼓靜，笙歌奏。", 
      "記西湖五月，藕花時候。", 
      "待把雁門冠帶了，歸來麟閣丹青舊。", 
      "放蜀山、萬點入樽罍，爲君壽。"
    ], 
    "rhythmic": "滿江紅", 
    "tags": [
      "西湖"
    ]
  }, 
  {
    "author": "李曾伯", 
    "paragraphs": [
      "姑射山人，仙去後、唯存標格。", 
      "猶賴有、墨池老手，草玄能白。", 
      "留得歲寒風骨在，豈煩造化栽培力。", 
      "有世間、肉眼莫教看，非渠識。", 
      "元不夜，枝何月。", 
      "元未臘，花何雪。", 
      "最孤高不受，多情輕折。", 
      "只有暗香天靳予，黃金作指難爲術。", 
      "更若將、解語付真真，空成色。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "老去生涯，都付與、一丘一壑。", 
      "功名事，慚非好手，幾逢危著。", 
      "走馬鬥雞年少趣，椎牛釃酒軍中樂。", 
      "到而今、渾似夢中看，休休莫。", 
      "江湖路，西風惡。", 
      "霄漢志，秋雲薄。", 
      "更那堪州鐵，鑄成重錯。", 
      "當貴買臣毋足羨，知非伯玉真能覺。", 
      "問心期、應有海翁鷗，山人鶴。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "竹馬同遊，平生志、相期霄壑。", 
      "今老矣，儒冠寧誤，戎妝徒著。", 
      "捲起鯨鯢江海事，放教禽鳥山林樂。", 
      "問尚堪、舞劍渡河無，公應莫。", 
      "粟可飯，衣從惡。", 
      "秫可酒，茶勝薄。", 
      "但此身長健，老天不錯。", 
      "竹院晝閒參內景，蒲團夜坐披圓覺。", 
      "願此生、無愧北山猿，西湖鶴。"
    ], 
    "rhythmic": "滿江紅", 
    "tags": [
      "西湖"
    ]
  }, 
  {
    "author": "李曾伯", 
    "paragraphs": [
      "小小池亭，彷彿似、洛川巖壑。", 
      "天付與、老身遊戲，餘生吃著。", 
      "剩喜酒能消思慮，翻疑書解妨人樂。", 
      "聽雨翁、白雪寄新詞，愁言莫。", 
      "毋自嘆，蒿萊惡。", 
      "甘自味，齏鹽薄。", 
      "對亂花叢竹，翠紅交錯。", 
      "元亮悅聞親友話，羲之常恐兒曹覺。", 
      "望碧雲、休憶女乘鸞，人騎鶴。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "既作閒人，便應付、此身溝壑。", 
      "不應更，將愁半點，寸心中著。", 
      "責子淵明徒自苦，憂君範老何時樂。", 
      "縱一嘲、一詠欲奚爲，何如莫。", 
      "不自鄙，葵蔬惡。", 
      "還肯薦，茅柴薄。", 
      "任侯門海陸，雜陳珍錯。", 
      "有暇盍聯車騎過，相忘勿遣詩情覺。", 
      "怕家僮、無處買蓴鱸，烹琴鶴。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "萬里歸朝去。", 
      "倚江亭、綠波碧色，一川晴絮。", 
      "贏得威名留草木，玉壘雪山高處。", 
      "未應減、平淮裴度。", 
      "見說金甌書字久，待公來、便作商巖雨。", 
      "休望卻，蜀都賦。", 
      "旌旗回首春城暮。", 
      "聽檣頭、飛燕似把，人情低訴。", 
      "兩兩三三鷗鷺裏，拍拍船兒一羽。", 
      "算惟有、清芬載取。", 
      "百萬人家兒樣戀，恨柳風、不爲留連住。", 
      "離夢繞，沙堤路。"
    ], 
    "rhythmic": "賀新郎"
  }, 
  {
    "author": "李曾伯", 
    "paragraphs": [
      "滿酌荊州酒。", 
      "望萊庭、斑衣拜祝，俾吾親壽。", 
      "玉水雪樓遊宦地，近訪甘棠依舊。", 
      "逢父老、頌聲盈口。", 
      "爭道蜀邊勞數載，也真宜、略畔雲橫岫。", 
      "小兒輩，任成否。", 
      "東皋十月梅開後。", 
      "想親朋、團欒一笑，從容觴豆。", 
      "塞上弓刀成底事，不過腰金如鬥。", 
      "算不直、淵明株柳。", 
      "只恐鯨鯢無計取，更須煩、綠野持竿手。", 
      "看勳業，國長久。"
    ], 
    "rhythmic": "賀新郎"
  }, 
  {
    "author": "李曾伯", 
    "paragraphs": [
      "將謂霏微雨。", 
      "恍朝來、虛檐生白，寒侵冒絮。", 
      "擬和鹽花凌謝韞，巧思翻成金注。", 
      "誰寄我、雪車冰柱。", 
      "釀熟羊羔爐擁獸，羨畫樓、金帳調宮羽。", 
      "人應共，迴風舞。", 
      "圍場校獵淮雲暮。", 
      "記當時、銀盃縞帶，網禽罝兔。", 
      "老去不禁鞍馬力，獨對愁吟似甫。", 
      "問一棹、剡溪何處。", 
      "願與鐵衣春解戍，把梁園、舊話供兒語。", 
      "孤梅外，夢魂度。"
    ], 
    "rhythmic": "賀新郎"
  }, 
  {
    "author": "李曾伯", 
    "paragraphs": [
      "才過黃花雨。", 
      "問長堤、依依萬柳，未春何絮。", 
      "一目河山銀幻出，驚詫夜光流注。", 
      "巍觀矗、玉爲雲柱。", 
      "風捲寒廬迷過雁，渺滄波、莫認沙鷗羽。", 
      "千萬蝶，空中舞。", 
      "霸橋寂寞前溪暮。", 
      "聳詩肩、霜裘擁貉，月毫揮兔。", 
      "記得梅奴曾索笑，解珮如逢交甫。", 
      "今孤壘、寒煙深處。", 
      "休說鵝池平蔡事，慶新年、一稔歡相語。", 
      "持大白，勿虛度。"
    ], 
    "rhythmic": "賀新郎"
  }, 
  {
    "author": "李曾伯", 
    "paragraphs": [
      "幸得閒中趣。", 
      "問何爲、倏逾桂嶺，重來荊渚。", 
      "喚醒門前弧矢夢，鉤月相輝初度。", 
      "謾羞聽、軍中鼙鼓。", 
      "馬上弓刀成底事，僅平明、旆入襄州去。", 
      "能不愧，古羊杜。", 
      "此身何以酬明主。", 
      "悵新來、鬢毛添白，衰容如許。", 
      "三萬貔貅齊賈勇，好爲一清狐兔。", 
      "看柳色、大堤如故。", 
      "世事付之杯酒外，那棋邊、得失都休語。", 
      "來共看，雁兒舞。"
    ], 
    "rhythmic": "賀新郎"
  }, 
  {
    "author": "李曾伯", 
    "paragraphs": [
      "黃梅過雨，望隔林、一縷長煙浮碧。", 
      "亟擁徵鞍尋午夢，臥看青山排闥。", 
      "掃戶風清，拂檐雲淡，爽氣生蕭發。", 
      "黃粱驚覺，子規枝上啼徹。", 
      "堪羨麥熟蠶成，酒香雞嫩，風味農家別。", 
      "幸有住山供活計，何苦江湖南北。", 
      "菊老陶園，瓜荒邵圃，空負干時策。", 
      "洛陽三頃，勝如金印六國。"
    ], 
    "rhythmic": "念奴嬌"
  }, 
  {
    "author": "李曾伯", 
    "paragraphs": [
      "平生宦海，是幾番風雨，幾番霜雪。", 
      "綠野來歸身強健，鏡裏微添華髮。", 
      "劍束牀頭，書尋架上，富貴輕於葉。", 
      "南坡石竹，年來尤更清絕。", 
      "好是梅塢鬆關，對湘溪一曲，翠屏千疊。", 
      "柱杖籃輿詩卷裏，尚小東山勳業。", 
      "只恐鷗盟，難望鶴怨，未是閒時節。", 
      "片雲收卻，照人依舊明月。"
    ], 
    "rhythmic": "念奴嬌"
  }, 
  {
    "author": "李曾伯", 
    "paragraphs": [
      "雲胡不喜。", 
      "得抽腳籃中，安身局外。", 
      "世路風濤都歷遍，幾度眉攢心碎。", 
      "八尺藤牀，二升粟飯，方寸恢餘地。", 
      "翻雲覆雨，從伊造物兒戲。", 
      "不見刻木牽絲，雞皮鶴髮，弄罷寂無事。", 
      "隨分風光堪領略，聊放疏狂些子。", 
      "劉項雌雄，跖顏修短，無彼亦無此。", 
      "茅檐高臥，不知春到花底。"
    ], 
    "rhythmic": "念奴嬌"
  }, 
  {
    "author": "李曾伯", 
    "paragraphs": [
      "浮生如寄，嘆征塵驅我，擔簦西去。", 
      "煙障雲屏相迎送，幾幅鵝溪縑素。", 
      "揮汗流金，飲冰漱玉，桃葉呼前渡。", 
      "若將有意，道傍一鷺延佇。", 
      "細讀壁上龍蛇，太丘筆在，更著茶玻句。", 
      "樽酒十年今白髮，不改江流東注。", 
      "勝概難逢，旅懷易動，信美非吾土。", 
      "恨無六翮，長風萬里高舉。"
    ], 
    "rhythmic": "念奴嬌"
  }, 
  {
    "author": "李曾伯", 
    "paragraphs": [
      "浪拍金鰲，春浮鐵甕，氣清天朗如秋。", 
      "江皋無事，飛蓋強追遊。", 
      "萬頃蒲萄光裏，風檣共、塔影悠悠。", 
      "人間事，年華似擲，一水與俱流。", 
      "綢繆。", 
      "千古恨，紛紛離合，晉宋曹劉。", 
      "望長安何處，落照西頭。", 
      "往事蒼苔陳跡，夷吾在、吾屬何愁。", 
      "清樽畔，誰能爲我，一曲舞梁州。"
    ], 
    "rhythmic": "滿庭芳"
  }, 
  {
    "author": "李曾伯", 
    "paragraphs": [
      "山接平蕪，煙橫遠墅，修眉淡抹晴妝。", 
      "菊梅交際，天未十分霜。", 
      "幾許無窮秋思，空凝佇、衰柳斜陽。", 
      "溪頭路，黃蘆一片，鳧雁兩三行。", 
      "平章。", 
      "風景似，畫圖一幅，著我徜徉。", 
      "山中無事，聊爾適吾狂。", 
      "不用登臨感慨，青帘外、新酒堪嘗。", 
      "何爲者，東家宋玉，千古嘆淒涼。"
    ], 
    "rhythmic": "滿庭芳"
  }, 
  {
    "author": "李曾伯", 
    "paragraphs": [
      "百年過半也。", 
      "悵壯心零落，鬢星星也。", 
      "風兒漸涼也。", 
      "近中秋月兒，又初生也。", 
      "田園暇也。", 
      "矍鑠哉、是翁也。", 
      "記當時，弧矢垂門，孤負四方誌也。", 
      "休也。", 
      "牙籤插架，玉帳持麾，總成非也。", 
      "浮生夢也。", 
      "皇皇欲、奚爲也。", 
      "趁身閒、隨分粗衣淡飯，一笑又何妨也。", 
      "問神仙，底處蓬萊，醉鄉是也。"
    ], 
    "rhythmic": "瑞鶴仙"
  }, 
  {
    "author": "李曾伯", 
    "paragraphs": [
      "輕雲暮卷，望澄空如水，千里一碧。", 
      "菱鏡冰懸，桂輪玉碾，喜見中原秋色。", 
      "老蟾炯炯無翳，閱盡塵寰今夕。", 
      "堪恨處，度霓裳曾到，長生宮闕。", 
      "坐客。", 
      "休嘆息。", 
      "看此清光，天豈限南北。", 
      "便好乘風，爲持玉斧，修取山河如一。", 
      "西湖舊時花草，會遣孀娥重識。", 
      "從今去，舉太平玩事，長如今夕。"
    ], 
    "rhythmic": "喜遷鶯", 
    "tags": [
      "西湖"
    ]
  }, 
  {
    "author": "李曾伯", 
    "paragraphs": [
      "紅綃剪就，絳蠟熔成，天然一種仙姿。", 
      "竹外家風，淒涼儉薄爲宜。", 
      "東君苦憐消瘦，強教伊、傅粉勻脂。", 
      "較量盡，勝夭桃輕俗，繁杏粗肥。", 
      "好是新妝雅態，對疏蟾淡淡，薄霧霏霏。", 
      "迥出紅塵，輕盈玉骨冰肌。", 
      "猶嫌污人顏色，誰雲似、虢國娥眉。", 
      "香韻別，怕滿園、蜂蝶未知。"
    ], 
    "rhythmic": "聲聲慢"
  }, 
  {
    "author": "李曾伯", 
    "paragraphs": [
      "修潔孤高，凌霜傲雪，瀟然塵外丰姿。", 
      "一白無瑕，玉堂茅舍俱宜。", 
      "飄飄羽衣縞袂，都不染、富貴膏脂。", 
      "調羹事，看水邊清瘦，雨後紅肥。", 
      "偏愛春工尚淺，向南枝信透，東閣香霏。", 
      "翠袖猶寒，不禁弱質柔肌。", 
      "渾如故人邂逅，聊相與、一笑開眉。", 
      "歸去晚，任簾櫳、深閉未知。"
    ], 
    "rhythmic": "聲聲慢"
  }, 
  {
    "author": "李曾伯", 
    "paragraphs": [
      "棲鴉啼破煙林暝。", 
      "把旅夢、俄驚醒。", 
      "猛拍徵鞍登小嶺。", 
      "峯迴路轉，月明人靜，幻出清涼境。", 
      "馬蹄踏碎瓊瑤影。", 
      "任露壓巾紗未忺整。", 
      "貪看前山雲隱隱。", 
      "翠微深處，有人家否，試擊柴扃問。"
    ], 
    "rhythmic": "青玉案"
  }, 
  {
    "author": "李曾伯", 
    "paragraphs": [
      "去年曾借梅爲壽。", 
      "轉眼垂弧小春又。", 
      "一笑巡檐清影瘦。", 
      "雪邊聊且，收香藏白，少俟融和透。", 
      "新來東閣高吟就。", 
      "金鼎家聲自依舊。", 
      "喚取玉妃重舉酒。", 
      "百花頭上，一枝芳信，終屬東君手。"
    ], 
    "rhythmic": "青玉案"
  }, 
  {
    "author": "李曾伯", 
    "paragraphs": [
      "春在粉牆西，牆裏不知春色。", 
      "惟有桃花一樹，似故園曾識。", 
      "晚來攜客上南樓，山外又山隔。", 
      "準擬清明何處，問東風知得。"
    ], 
    "rhythmic": "好事近"
  }, 
  {
    "author": "李曾伯", 
    "paragraphs": [
      "萬里青天，西來後我，先我東歸。", 
      "夜月鞭籌，春風幕府，鶚薦爭推。", 
      "杯行到手休辭。", 
      "道秋菊、春蘭有時。", 
      "若到松江，莫驚鷗鷺，記取坡詞。"
    ], 
    "rhythmic": "柳梢青"
  }, 
  {
    "author": "李曾伯", 
    "paragraphs": [
      "韶華只隔窗兒外。", 
      "病起昏於醉。", 
      "花開花落總相忘。", 
      "惟有夢隨胡蝶、趁春忙。", 
      "故園芳草應如舊。", 
      "只恨人消瘦。", 
      "擬憑飛燕語歸期。", 
      "拼卻牡丹開了、有酴縻。"
    ], 
    "rhythmic": "虞美人"
  }, 
  {
    "author": "李曾伯", 
    "paragraphs": [
      "無可不可。", 
      "還你天公還我我。", 
      "味觸聲香。", 
      "盡付莊周蝶滿牀。", 
      "謾天不過。", 
      "留取心機休用破。", 
      "淨幾明窗。", 
      "樂取閒中日月長。"
    ], 
    "rhythmic": "減字木蘭花"
  }, 
  {
    "author": "李曾伯", 
    "paragraphs": [
      "如何則可。", 
      "我亦不知其謂我。", 
      "隱几焚香。", 
      "對酒一壺書一牀。", 
      "知仁觀過。", 
      "渾沌翻憐誰鑿破。", 
      "寄傲南窗。", 
      "堪羨淵明滋味長。"
    ], 
    "rhythmic": "減字木蘭花"
  }, 
  {
    "author": "李曾伯", 
    "paragraphs": [
      "不暖不寒天氣，無思無慮山人。", 
      "竹窗時聽野禽鳴。", 
      "更有松風成韻。", 
      "竟日蒲團打坐，有時藜杖閒行。", 
      "呼童開酒薦杯羹。", 
      "欲睡攜書就枕。"
    ], 
    "rhythmic": "西江月"
  }, 
  {
    "author": "李曾伯", 
    "paragraphs": [
      "排遣新寒有酒，追尋舊隱無人。", 
      "四山朔吹又冬鳴。", 
      "吹送午鍾餘韻。", 
      "過眼霜高木落，寄心月駛雲行。", 
      "歸歟閉戶飽藜羹。", 
      "世事華胥一枕。"
    ], 
    "rhythmic": "西江月"
  }, 
  {
    "author": "李曾伯", 
    "paragraphs": [
      "楓荻響颼颼。", 
      "長江六月秋。", 
      "二十年、重到沙頭。", 
      "城郭人民那似舊，曾識面、兩三鷗。", 
      "落日且登樓。", 
      "英雄休涕流。", 
      "望黃旗、王氣東浮。", 
      "借問煙蕪蒼莽處，還莫是、古襄州。"
    ], 
    "rhythmic": "糖多令・唐多令", 
    "tags": [
      "長江"
    ]
  }, 
  {
    "author": "李曾伯", 
    "paragraphs": [
      "懶上巍樓，楚江一望天無際。", 
      "漫遊萍寄。", 
      "莫挽東流水。", 
      "一片秋光，直到山陰裏。", 
      "人還記。", 
      "戍邊歸未。", 
      "更憶鱸魚美。"
    ], 
    "rhythmic": "點絳脣"
  }, 
  {
    "author": "李曾伯", 
    "paragraphs": [
      "趁西風、且登黃鶴，揮豪先奏秋賦。", 
      "燕山桂種清分在，人物翩翩如許。", 
      "堪羨處。", 
      "長安近、蟾宮相繼金閨步。", 
      "佳哉盛舉。", 
      "看精淬龍泉，厚培鵬背，自此要津去。", 
      "荊州事，多幸鄉情相予。", 
      "幾番燈柝棋墅。", 
      "轉頭江闊輕帆速，夢入吳鬆鷗鷺。", 
      "君記取。", 
      "舊王粲、曾言信美非吾土。", 
      "故人相語。", 
      "爲細數艱難，滿頭雪白，無奈戌邊苦。"
    ], 
    "rhythmic": "摸魚兒"
  }, 
  {
    "author": "李曾伯", 
    "paragraphs": [
      "對垂弧、引觴一笑，淒涼薄分天氣。", 
      "丁年馳騖弓刀後，報國孤忠自許。", 
      "堪嘆處。", 
      "今老矣，強顏猶踵邯鄲步。", 
      "安能遠舉。", 
      "謾目送徵鴻，夢勞胡蝶，無計便歸去。", 
      "清閒祿，舊說天公靳予。", 
      "何時鬆菊村墅。", 
      "生非燕頷鳶肩相，豈是觚棱鵷鷺。", 
      "收拾取。", 
      "休直似、文淵定遠空懷土。", 
      "阿戎可語。", 
      "待乞得身還，屏伊世累，甘受作詩苦。"
    ], 
    "rhythmic": "摸魚兒"
  }, 
  {
    "author": "李曾伯", 
    "paragraphs": [
      "少年隨分賦鸚洲。", 
      "得意桂花秋。", 
      "今日送君行色，夢和月到南樓。", 
      "材名仲父，辭華季子，香滿南州。", 
      "勉力中流擊楫，直須連釣鰲頭。"
    ], 
    "rhythmic": "朝中措"
  }, 
  {
    "author": "李曾伯", 
    "paragraphs": [
      "少年塞上秋來早，昴街尚餘芒曜。", 
      "舉目關河，驚心弧矢，顧我豈堪戎纛。", 
      "幾番鳳誥。", 
      "愧保障何功，恩隆旒藻。", 
      "笑指呼鷹，露花菸草憶劉表。", 
      "頭顱如許相與，歲寒猶賴有，白髮公道。", 
      "對月懷人，臨風訪古，往事淒涼難考。", 
      "何時是了。", 
      "莫馳志伊吾，貪名清廟。", 
      "鬆菊歸來，稽山招此老。"
    ], 
    "rhythmic": "齊天樂"
  }, 
  {
    "author": "李曾伯", 
    "paragraphs": [
      "正蓴鱸佳夢繞吳鄉，牙檣忍輕離。", 
      "向仲宣樓上，憑高舉酒，幾共燈棋。", 
      "曾記少陵留詠，出幕合持麾。", 
      "飛蓋長安去，華貫平躋。", 
      "好是倚門迎笑，恰野堂雲壑，菊後梅時。", 
      "慶鳳雛新長，攜手奉萊衣。", 
      "撫孤鬆、絕勝細柳，念徵人、徒老玉關西。", 
      "歸來也，幅巾藜杖，辦取追隨。"
    ], 
    "rhythmic": "八聲甘州"
  }, 
  {
    "author": "李曾伯", 
    "paragraphs": [
      "領青油車騎出郊坰，來遊晉龍山。", 
      "喜水天澄霽，稻畦鐮淨，榆塞戈閒。", 
      "登高謾酬佳節，一笑破蒼顏。", 
      "剩泛茱萸菊，杯莫留殘。", 
      "休說參軍往事，意當時凝眺，不到長安。", 
      "賴座間小異，豪氣眇塵寰。", 
      "到如今、祗成佳話，記封姨、曾薦衆賓歡。", 
      "吾曹事，有如此酒，要共彈冠。"
    ], 
    "rhythmic": "八聲甘州"
  }, 
  {
    "author": "李曾伯", 
    "paragraphs": [
      "悵浮生、俯仰跡成空，依然此江山。", 
      "對秋容如畫，天長雁度，水闊鷗閒。", 
      "追遊未甘老態，憑酒借紅顏。", 
      "歸騎斜陽外，柳老荷殘。", 
      "幸對黃花時節，喜賓朋晤語，烽火平安。", 
      "僅風巾一笑，名尚滿人寰。", 
      "要流芳、相期千載，肯區區、徒戀片時歡。", 
      "姑聊爾，招呼楚調，慰藉南冠。"
    ], 
    "rhythmic": "八聲甘州"
  }, 
  {
    "author": "李曾伯", 
    "paragraphs": [
      "八足橫戈，一身衷甲，將軍致爾來前。", 
      "呼僮解縛，亟薦澤虞鮮。", 
      "族類橫行草地，今駢首、鼎鑊連連。", 
      "荊江上，不圖霜後，風味似吳天。", 
      "晴川。", 
      "千里外，分甘遺遠，多謝勤拳。", 
      "對香棖新酒，一洗腥羶。", 
      "慰我吟情歸思，都忘卻、張孟鱸鯿。", 
      "持螯了，老饕作賦，佳話楚鄉傳。"
    ], 
    "rhythmic": "滿庭芳"
  }, 
  {
    "author": "李曾伯", 
    "paragraphs": [
      "大塊賦形，皇覽揆予，俾爾昌而壽。", 
      "嗟壯遊。", 
      "歲月老徵裘。", 
      "向秋來、頓如蒲柳。", 
      "桂開又。", 
      "鱸蓴蟹橙正美，故人應憶傳杯手。", 
      "想薜荔巖巒，梧桐庭院，當時風景依舊。", 
      "對斜陽、極目倚危樓。", 
      "問一舸、何時過吳頭。", 
      "乘下澤車，戴華陽巾，錦衣遊晝。", 
      "猶。", 
      "客有名流。", 
      "交情金石襟期厚。", 
      "雙湖煙艇裏，劍鋒紫氣衝鬥。", 
      "剩妙墨淋漓，清歌發越，未應獨步詩千首。", 
      "待掛了衣冠，來尋杖履，陪君此樂須有。", 
      "到如今、不願酒泉侯。", 
      "願生入、玉門早歸休。", 
      "任遠人、從問安否。", 
      "梁園賓客雖富。", 
      "誰出相如右。", 
      "相逢身健，時平無事，是處溪山明秀。", 
      "與君舉斝若爲酬。", 
      "有年年、人月長久。"
    ], 
    "rhythmic": "哨遍"
  }, 
  {
    "author": "李曾伯", 
    "paragraphs": [
      "黃旗吉語飛來，胡兒已落將軍手。", 
      "吾皇神武，一新城郭，斷謨天授。", 
      "鐵騎才臨，雕戈競逐，擊蛇先首。", 
      "快風驅雨洗，江空谷靜，淮淝上、似之否。", 
      "此事老臣何有。", 
      "想捷傳、延英方晝。", 
      "玉顏應笑，金甌堪保，賀聲交口。", 
      "吾責免夫，吾歸可矣，蕭然一叟。", 
      "把功名，分付諸公，聊自嘗酒盈鬥。"
    ], 
    "rhythmic": "水龍吟"
  }, 
  {
    "author": "李曾伯", 
    "paragraphs": [
      "荊州咫尺神州，幾番得失孫劉手。", 
      "山河天險，東南牖戶，鉞何輕授。", 
      "淚落碑存，鶴歸城是，不堪回首。", 
      "喜大堤草色，鎮長春在，羊與陸、孰能否。", 
      "風景依然吾有。", 
      "柳營深、鐵衣閒畫。", 
      "摩雲勝氣，追戎馬足，走蜚狐口。", 
      "往事紛紛，付之蠻觸，相忘莊叟。", 
      "有人焉，中夜聞雞，劍光正燭牛鬥。"
    ], 
    "rhythmic": "水龍吟"
  }, 
  {
    "author": "李曾伯", 
    "paragraphs": [
      "吾皇神武中興，直須整頓輿圖舊。", 
      "豈惟天顧，岷峨一角，但西其首。", 
      "遮護咽喉，扶持氣派，寧無醫手。", 
      "有廟謨先定，傍觀何待，留侯躡、魏侯肘。", 
      "天眷我家仁厚。", 
      "盛英才、載量車斗。", 
      "中流孤艇，千鈞一髮，老夫何有。", 
      "休對秋風，移宮換羽，吟無絕口。", 
      "看福星，太乙臨樑，此虜自不能久。"
    ], 
    "rhythmic": "水龍吟"
  }, 
  {
    "author": "李曾伯", 
    "paragraphs": [
      "梅邊連轡偕來，柳邊先我觀光去。", 
      "一門椿桂，尊君孫盛，小兒文舉。", 
      "黃鶴聯登，橫翔鵰鶚，健凌鸚鵡。", 
      "趁霜晴春小，南宮問訊，又同奏、明光賦。", 
      "從此青雲闊步。", 
      "看龍門、錦標雙取。", 
      "荊州時事，不妨大對，細陳當寧。", 
      "久要論交，中年語別，不堪離緒。", 
      "約杏園，得意歸時，吾已在浙江滸。"
    ], 
    "rhythmic": "水龍吟"
  }, 
  {
    "author": "李曾伯", 
    "paragraphs": [
      "千古襄陽，天豈肯、付之荊棘。", 
      "宸算定、圖回三載，一新堅壁。", 
      "狼吻不甘春哨衄，馬蹄又踏寒灘入。", 
      "向下洲、一鼓掃羣胡，三軍力。", 
      "連帥是，幷州績。", 
      "賓佐有，雍丘逖。", 
      "賴陰人成事，同心卻敵。", 
      "見說陳屍三十里，投鞍委甲如山積。", 
      "待老臣、爲作峴樊銘，劖諸石。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "推枕聞雞，正怪得、乾坤都白。", 
      "元是有、福星臨照，至和薰出。", 
      "緣飾夜城疑不夜，瀰漫色界成無色。", 
      "更摛詞、巧欲奪天葩，尤殊特。", 
      "貂帽擁，寒何力。", 
      "羔釀舉，情何極。", 
      "欠開樽細挹，梅花標格。", 
      "十萬鐵衣冰到骨，祈天只願王師息。", 
      "想家童、日辦剡中舟，溪頭立。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "蕩節將行，原顯盡、花氈鋪白。", 
      "人羨道、青絲轡整，紅蕖幕出。", 
      "宇宙中間無點醫，水天上下俱同色。", 
      "向箇中、著此玉爲人，真英特。", 
      "元自得，融和力。", 
      "渾不管，凝寒極。", 
      "看福星臨照，政敷民格。", 
      "且訪桃源仙世界，佇傳梅驛春消息。", 
      "定明年、拜表賀端闈，螭坳立。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "自當年、種柳向西門，古今號名州。", 
      "對風聲策策，浪濤袞袞，又是新秋。", 
      "暫爲江山彈壓，誰得似賢侯。", 
      "夜觀燈棋裏，幾共邊籌。", 
      "休效季鷹高興，爲蓴羹鱸膾，遽念吳頭。", 
      "且安排維楫，相與濟中流。", 
      "看邦人、盡歌襦褲，願紫皇、乞與福星留。", 
      "令人憶，數行過雁，月在南樓。"
    ], 
    "rhythmic": "八聲甘州"
  }, 
  {
    "author": "李曾伯", 
    "paragraphs": [
      "續仲宣、一賦小呼鷹，聲名滿荊州。", 
      "向賓筵遊戲，豪端月露，皮裏陽秋。", 
      "遍歷文書刁斗，何患不封侯。", 
      "橫槊風煙表，獨佔詩籌。", 
      "見說眉攢心事，在岷峨鄉國，落日西頭。", 
      "悵英豪遺恨，都付大江流。", 
      "偉平生、經綸雅志，把重弓、聊爲漢關留。", 
      "中秋近，何如載酒，一笑登樓。"
    ], 
    "rhythmic": "八聲甘州"
  }, 
  {
    "author": "李曾伯", 
    "paragraphs": [
      "自六朝、用武詫荊州，襟喉重疆陲。", 
      "更西風似箭，峽江如線，事勢夔夔。", 
      "須仗中流砥柱，天付治平誰。", 
      "甚矣吾衰矣，將老東籬。", 
      "休說紛紛往夢，任陰平鄧艾，駱谷姜維。", 
      "向棋邊聊且，官事了癡兒。", 
      "雨未陰、毋忘戶牖，掛長繩、系不住銅儀。", 
      "空遐想，桃源春媚，安得追隨。"
    ], 
    "rhythmic": "八聲甘州"
  }, 
  {
    "author": "李曾伯", 
    "paragraphs": [
      "對西風、先自念蓴鱸，又還月生西。", 
      "嘆平生霜露，而今都在，兩鬢絲絲。", 
      "當年門垂蓬矢，壯歲竟奚爲。", 
      "磊落中心事，只有天知。", 
      "多謝君恩深厚，費丁寧溫詔，猶置驅馳。", 
      "看弓刀何事，終是愧毛錐。", 
      "願今年、四郊無警，向酒邊、多作數篇詩。", 
      "山林下，相將見一，捨我其誰。"
    ], 
    "rhythmic": "八聲甘州"
  }, 
  {
    "author": "李曾伯", 
    "paragraphs": [
      "問秋光、乞得一宵閒，滿引玉東西。", 
      "喜親朋鹹集，宴酣真樂，非竹非絲。", 
      "坎止流行付分，豈盡是人爲。", 
      "試向君平卜，還可前知。", 
      "自笑頭顱如此，奈烏輪難系，駒隙如馳。", 
      "慨壯圖已矣，指地不須錐。", 
      "任從渠、翻雲覆雨，願老於耕釣樂於詩。", 
      "三軍事，天家自有，大將爲誰。"
    ], 
    "rhythmic": "八聲甘州"
  }, 
  {
    "author": "李曾伯", 
    "paragraphs": [
      "仿離騷、覽揆度新謳，空雲靄烏絲。", 
      "把長庚才調，小施籌筆，猶處囊錐。", 
      "鸞枳鸂灘發軔，指日問朝衣。", 
      "雪片梅花外，已露南枝。", 
      "休羨漢疏晉阮，記當年楚產，同是家兒。", 
      "悵歲華如許，同官復同時。", 
      "引宮商、細賡郢唱，向樽前、誰爲一歌之。", 
      "蓬壺侶，長春不老，有美人兮。"
    ], 
    "rhythmic": "八聲甘州"
  }, 
  {
    "author": "李曾伯", 
    "paragraphs": [
      "記當年、虜壓順昌城，直欲付靴尖。", 
      "賴君家乃祖，笑麾白羽，淨洗腥羶。", 
      "荊州甘棠藹藹，濃墨宇猶鮮。", 
      "少出拿雲手，整頓青氈。", 
      "好個嫩涼天氣，想聞雞聽雁，意氣猶忺。", 
      "看相將喜事，眉色已黃佔。", 
      "祝君齡、有如此酒，舉金罍、須放十分添。", 
      "還知否，封侯事業，正在華顛。"
    ], 
    "rhythmic": "八聲甘州"
  }, 
  {
    "author": "李曾伯", 
    "paragraphs": [
      "問孀娥、僝僽厭看人，唯復厭人看。", 
      "正涼宵準擬，招延素魄，慰藉蒼顏。", 
      "廉纖梧桐細雨，吹徹玉簫寒。", 
      "彷彿山河影，只在雲端。", 
      "又似去年今夕，枉教人愁悵，立盡闌干。", 
      "想菱花塵匣，憔悴女乘鸞。", 
      "恨無從、一登天柱，約賓朋、隨分薦清歡。", 
      "持杯祝，老蟾無恙，留待明年。"
    ], 
    "rhythmic": "八聲甘州"
  }, 
  {
    "author": "李曾伯", 
    "paragraphs": [
      "燈棋三載客邊頭。", 
      "江漢等萍浮。", 
      "一片白雲關念，對牀夜雨難留。", 
      "堂堂事會，相期烝楫，供濟涇舟。", 
      "今歲雁來應早，着鞭莫待深秋。"
    ], 
    "rhythmic": "朝中措"
  }, 
  {
    "author": "李曾伯", 
    "paragraphs": [
      "南風吹棹過吳頭。", 
      "聚散付雲浮。", 
      "且共一杯懷楚，須期萬戶封留。", 
      "藕花時候，五湖煙雨，西子扁舟。", 
      "轉首夢迴殘角，徵人塞上新秋。"
    ], 
    "rhythmic": "朝中措"
  }, 
  {
    "author": "李曾伯", 
    "paragraphs": [
      "夜來南極十分明。", 
      "申月應生申。", 
      "小范龍圖老子，大蘇玉局仙人。", 
      "擎天健手，家傳方略，功在峨岷。", 
      "看取芝封夜下，歸來盡展經綸。"
    ], 
    "rhythmic": "朝中措"
  }, 
  {
    "author": "李曾伯", 
    "paragraphs": [
      "可恨經年別。", 
      "正安排、剖瓜植竹，擬酬佳節。", 
      "應爲犁鋤機杼懶，天遣阿香磨折。", 
      "翻一餉、廉纖悽切。", 
      "寂寞金針紅線女，枉玉簫、吹斷秦樓月。", 
      "清漏靜，楚天闊。", 
      "東皋且願三農悅。", 
      "任從渠、鵲橋蛛網，一番虛設。", 
      "挽取天河聊爲我，盡洗西風殘熱。", 
      "休懊惱、雲生巫峽。", 
      "底用乞靈求太巧，看世人、弄巧多成拙。", 
      "姑止酒，命茶啜。"
    ], 
    "rhythmic": "賀新涼・賀新郎"
  }, 
  {
    "author": "李曾伯", 
    "paragraphs": [
      "曉聽平安報。", 
      "信荊州、古今形勝，金湯天造。", 
      "落日峴山陳跡在，依舊大堤芳草。", 
      "嘆紫塞、黃塵未掃。", 
      "水合水生來又去，賴胡雛、猶畏熊當道。", 
      "薇柳戌，甚時了。", 
      "乞身屢上盞天表。", 
      "感恩深、丁寧帝語，許同芳召。", 
      "自愧黔驢無伎倆，桑土綢繆盍早。", 
      "空手袖、劍鋒懊惱。", 
      "要膾鯨鯢封京觀，願漢庭用壯臣年老。", 
      "毋更取，仲華笑。"
    ], 
    "rhythmic": "賀新涼・賀新郎"
  }, 
  {
    "author": "李曾伯", 
    "paragraphs": [
      "夢覺聞雞報。", 
      "問峴邊、晉家城郭，舊邦新造。", 
      "誰遣平明旌旆入，人說當年草草。", 
      "猶幸把、腥埃俱掃。", 
      "對越老蒼方寸在，任酉渠、遠度龍堆道。", 
      "還又過，一春了。", 
      "少年意氣輕三表。", 
      "到如今、名慚小范，功卑前召。", 
      "賴有把茅歸去是，乘此抽身須早。", 
      "何苦受、天來煩惱。", 
      "報國丹忠雖未泯，奈長卿已病文淵老。", 
      "聊把酒，仰天笑。"
    ], 
    "rhythmic": "賀新涼・賀新郎"
  }, 
  {
    "author": "李曾伯", 
    "paragraphs": [
      "問金城方略，數十年來，誰堪稱許。", 
      "萬福威名，草木識淮浦。", 
      "西顧天長，中流地重，著此巨鰲柱。", 
      "見說棋邊，風聲鶴唳，膽落胡虜。", 
      "老子家聲，六韜親授，渭水歸來，非熊非虎。", 
      "江漢滔滔，建大將旗鼓。", 
      "弧矢開祥，節旄迎渥，勳業紀盟府。", 
      "好對芳天，鶯花未老，金樽頻舉。"
    ], 
    "rhythmic": "醉蓬萊"
  }, 
  {
    "author": "李曾伯", 
    "paragraphs": [
      "自鷲峯曾見，金粟如來，猶有英烈。", 
      "碧玉琅玕，點綴碎瓊屑。", 
      "不御紛華，獨餐沆瀣，比衆芳殊別。", 
      "好向涼宵，無風無雨，宜露宜月。", 
      "身在山中，名香天下，全似幽人，一種修潔。", 
      "解使多愁，對此亦紓悅。", 
      "緣綺窗前，烏雲鬢側，休爲玉人折。", 
      "剩賦新詞，滿傾佳醑，爲成三絕。"
    ], 
    "rhythmic": "醉蓬萊"
  }, 
  {
    "author": "李曾伯", 
    "paragraphs": [
      "問前身應在，香醉山中，今存風烈。", 
      "佳夕招延，清論度飛屑。", 
      "玉斝盈盈，金英點點，標格儂家別。", 
      "好個涼天，更無滴雨，只欠些月。", 
      "菊客蘭兄，紛紛儕輩，縱爾芬芳，輸我高潔。", 
      "鼻觀先知，羞取俗顏悅。", 
      "解後成歡，從容挹爽，何羨廣寒折。", 
      "我有高吟，爲君紀此，一段奇絕。"
    ], 
    "rhythmic": "醉蓬萊"
  }, 
  {
    "author": "李曾伯", 
    "paragraphs": [
      "大不逾粟許，飄散人間，直恁清烈。", 
      "管領芳樽，底事不渠屑。", 
      "中夜庭前，小山叢畔，韻度從來別。", 
      "那更今年，留連秋色，將傍菊月。", 
      "堪羨紗窗，膽瓶斜浸，淺酌低謳，人花雙潔。", 
      "惱殺多情，一見一回悅。", 
      "生怕朝來，梧桐過雨，把花神摧折。", 
      "倩取騷人，黃香作傳，筆未宜絕。"
    ], 
    "rhythmic": "醉蓬萊"
  }, 
  {
    "author": "李曾伯", 
    "paragraphs": [
      "指梅花雪片，問訊八窗，南枝開未。", 
      "一點春風，消息嶺頭寄。", 
      "太白精神，廣平韻度，是豈衆芳擬。", 
      "東閣吟邊，水清月淡，不妨遊戲。", 
      "猶記雙湖，幾番初度，持酒相期，已花爲比。", 
      "鼎味家傳，須向玉堂裏。", 
      "吏隱南昌，未應高興，香在歲寒際。", 
      "倩取瑤姬，花前一唱，壽吾仙李。"
    ], 
    "rhythmic": "醉蓬萊"
  }, 
  {
    "author": "李曾伯", 
    "paragraphs": [
      "天顧坤維，持橐秉旄，屈公此行。", 
      "正地雷觀象，一陽將復，天星驗數，五福初臨。", 
      "漢指才宣，蜀民相賀，百萬耄倪猶更生。", 
      "先聲布，便膽寒西賊，關塞無塵。", 
      "休嗟往事營營。", 
      "要清獻、乖崖相擬倫。", 
      "看作新精采，葉符氣運，轉旋機括，元在人心。", 
      "獎率三軍，掃清萬里，從此西南開太平。", 
      "功成後，卻歸來廊廟，細展經綸。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "老子家山，近古蘇州，有監本呆。", 
      "嘆長途荷擔，斯宜已矣，急湍鼓枻，豈不危哉。", 
      "我愛陶潛，休官彭澤，爲三徑荒蕪歸去來。", 
      "君恩重，奈邊戈未偃，閫轂猶推。", 
      "東南休運將回。", 
      "幸天日清明公道開。", 
      "把孤忠自許，我心匪石，一真難滅，人口如碑。", 
      "青眼舊交，黑頭新貴。", 
      "快九萬里風鵬背培。", 
      "詩筒寄，正多情未已，聊解君頤。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "我愛臨川，簪紱叢林，有宅一區。", 
      "記謝墩名字，百年猶在，平泉孫子，三世重居。", 
      "皁蓋新營，青氈舊識，此復古春秋宜大書。", 
      "奇哉事，信當時種子，下到工夫。", 
      "笑渠。", 
      "駟馬門閭。", 
      "是幾往過之凡幾墟。", 
      "喜尚存遺愛，甘棠在在，無窮生意，茂草如如。", 
      "載酒尋盟，論詩結社，想田可秫兮園可蔬。", 
      "應須念，古鄇亭喬木，無恙還無。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "甚天色。", 
      "苦問桃紅李白。", 
      "伊祈氏，沙際才歸，依約春回曉煙溼。", 
      "老寒猶煞忒。", 
      "景物。", 
      "中年慣識。", 
      "天應遣，雨洗風梳，柳睡花眠尚無力。", 
      "名園謾他適。", 
      "任黃四栽培，殷七奇特。", 
      "一年好處須寒食。", 
      "待花畔攜酒，酒邊索句，春餘太半未須急。", 
      "記舊隱幽寂。", 
      "我亦。", 
      "幾時得。", 
      "歸檢點苔封，評品梅格。", 
      "教看林下休官一。", 
      "與鶯花分界，漁樵爭席。", 
      "撫松長嘯，芳菲事，盡渠惜。"
    ], 
    "rhythmic": "蘭陵王"
  }, 
  {
    "author": "李曾伯", 
    "paragraphs": [
      "白妃卷絮逐風顛。", 
      "透朱簾。", 
      "向空漫。", 
      "剪出冰花，偏愛臘前看。", 
      "能費化工多少力，千萬裏，盡同天。", 
      "歌樓清賞記當年。", 
      "玉人佔。", 
      "繡衾寒。", 
      "老去孤高，世慮肯諮煎。", 
      "爭似小窗梅影下，聊一笑，付無言。"
    ], 
    "rhythmic": "江神子・江城子"
  }, 
  {
    "author": "李曾伯", 
    "paragraphs": [
      "昨夜雨兼風。", 
      "斷送殘紅。", 
      "老寒猶自著簾櫳。", 
      "爲問香篝人語道，翠被還重。", 
      "何處有疏鍾。", 
      "驚起匆匆。", 
      "惜春休放酒杯空。", 
      "芳草天涯寒食又，歸興尤醲。"
    ], 
    "rhythmic": "浪淘沙"
  }, 
  {
    "author": "李曾伯", 
    "paragraphs": [
      "天限長江，雲擾中原，一局持棋勢。", 
      "漢將誰。", 
      "盍爲掃清之。", 
      "彼伎猶、黔驢而止。", 
      "客亦知。", 
      "何材不生斯世。", 
      "丁寧屢費君王旨。", 
      "向馬首論詩，燈前觀劍，豈無差強人意。", 
      "幸崆峒麥熟且休師。", 
      "又焉用陳琳檄書飛。", 
      "一笛樓頭，萬柳營間，從容麾幟。", 
      "噫。", 
      "代有戎夷。", 
      "時賢患乏經綸志。", 
      "紫巖公一出，敵當驚見花字。", 
      "謾被髮憂鄰，汗顏笑斬，客邪終豈嬰元氣。", 
      "待拜表盞天，移文問隱，老夫行且歸矣。", 
      "怕胡雛穴隙尚相窺。", 
      "有淝水兒曹舉兵麾。", 
      "看中興、雋烈堪繼。", 
      "隨世樣多能底。", 
      "卿自爲卿計。", 
      "不妨老子，婆娑矍鑠，從渠屨盈戶外。", 
      "何須峴萬勒豐碑。", 
      "有天知、方寸餘地。"
    ], 
    "rhythmic": "哨遍", 
    "tags": [
      "長江"
    ]
  }, 
  {
    "author": "李曾伯", 
    "paragraphs": [
      "問樑益。", 
      "天設金城鐵壁。", 
      "西風外，依約雁來，還報關山舊秋色。", 
      "三秦聽漢檄。", 
      "遠恨綿綿脈脈。", 
      "頻年事，虛擲桑陰，褘允諸人竟何策。", 
      "彤弓誤殊錫。", 
      "悵活國難醫，救世須佛。", 
      "平生本藉毛錐力。", 
      "對弧矢初度，滿頭白髮，何堪兵衛疊畫戟。", 
      "咄青史陳磧。", 
      "酒石。", 
      "羨王績。", 
      "任擊缶呼天，此樂何極。", 
      "奚須太息驚前席。", 
      "望天閽休待，夢如陶翼。", 
      "柳邊春後，放定遠，出西域。"
    ], 
    "rhythmic": "蘭陵王"
  }, 
  {
    "author": "李曾伯", 
    "paragraphs": [
      "問西陵、治比漢河南，若爲遽東歸。", 
      "正峽江袞袞，中流我共，一楫杭之。", 
      "倏聽攀轅告語，公去褲襦誰。", 
      "賴有甘棠在，人口如碑。", 
      "百尺樓頭徒倚，記綢繆桑土，幾對燈棋。", 
      "指鷺洲何處，心事想鷗知。", 
      "向江湖、毋忘魏闕，正吾皇、當饋急賢時。", 
      "經綸事，更須玩易，勿但言詩。"
    ], 
    "rhythmic": "八聲甘州"
  }, 
  {
    "author": "李曾伯", 
    "paragraphs": [
      "序正象古琥，吉葉夢維熊。", 
      "身隨金粟出世，香滿小山叢。", 
      "鐵券丹書家世，朱閣青氈步武，名字在堯聰。", 
      "鵰鶚健雲翮，聊爾待西風。", 
      "功名事，書劍裏，笑談中。", 
      "江濤袞袞如此，天豈老英雄。", 
      "先我甲庚三日，伴子春秋千歲，何幸舉樽同。", 
      "歌以壽南澗，願學稼軒翁。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "同此三秋端正月，地高先得光輝。", 
      "分明身世玉琉璃。", 
      "不妨人未老，長與月相期。", 
      "我有芳尊共玩事，從渠魏鵲無枝。", 
      "直須飲到五更時。", 
      "大家眠玉界，莫羨宴瑤池。"
    ], 
    "rhythmic": "臨江仙"
  }, 
  {
    "author": "李曾伯", 
    "paragraphs": [
      "楚鄉三載中秋，倚樓輒值蕭蕭雨。", 
      "澄空向午，廉纖數點，又疑虛度。", 
      "捲起雲鬟，掣開妝鑑，喜瞻眉宇。", 
      "問常娥豐貌，間何闊矣，元不老、只如故。", 
      "見了悄然無語。", 
      "但令人、不堪懷古。", 
      "老蟾應記，舊時人物，孫劉陶庾。", 
      "俯仰皆空，陰晴何恨，芳樽頻舉。", 
      "問他年，憶取今宵，人如許、月如許。"
    ], 
    "rhythmic": "水龍吟"
  }, 
  {
    "author": "李曾伯", 
    "paragraphs": [
      "可愛十分月，都無一點雲。", 
      "清光是處皆有，渾不許人分。", 
      "獨是大江深處，一片水晶世界，彷彿有微痕。", 
      "坐到夜深際，萬籟寂無聞。", 
      "與諸君，同一笑，舉芳樽。", 
      "素娥自有佳約，何必命紅裙。", 
      "頃刻參橫鬥轉，歸去華胥一覺，玩事任紛紛。", 
      "我袖有玉斧，當爲整乾坤。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "公歸東里我西州。", 
      "楓荻楚天秋。", 
      "烏檣轉首，暮雲江樹，落日沙頭。", 
      "瞿唐此去風濤惡，寧願賈胡留。", 
      "明年春晚，松江笠澤，歸約追遊。"
    ], 
    "rhythmic": "眼兒媚"
  }, 
  {
    "author": "李曾伯", 
    "paragraphs": [
      "對劍花凝，笳葉卷，天宇塵清聲肅。", 
      "樓船催解處，正日戈夕照，風旗西矗。", 
      "虎戰龍爭，人非地是，形勢昔雄三國。", 
      "景升今何在，悵婆娑老子，奚堪荊牧。", 
      "豈自古常言，力寧鬥智，智寧如福。", 
      "西征非太速。", 
      "奈臣職、難負君王囑。", 
      "嗟往事、祁山抗表，劍閣刊銘，祗成墮甑並空軸。", 
      "喜聽平安信，豈止爲、區區一竹。", 
      "蚊蟁類、笑談逐。", 
      "玉關歸老，不願封侯食肉。", 
      "願還太平舊蜀。"
    ], 
    "rhythmic": "大"
  }, 
  {
    "author": "李曾伯", 
    "paragraphs": [
      "斜日掛汀洲。", 
      "帆影悠悠。", 
      "碧雲合處是吳頭。", 
      "幾片寒蘆三兩雁，人立清秋。", 
      "柳外莫停舟。", 
      "休問閒愁。", 
      "人生江海一萍浮。", 
      "世路相期如此水，萬里安流。"
    ], 
    "rhythmic": "浪淘沙"
  }, 
  {
    "author": "李曾伯", 
    "paragraphs": [
      "上巍樓、指顧劍東西，依然舊江山。", 
      "悵誰爲荊棘，委渠天險，薄我風寒。", 
      "金甌經營幾載，鴻雁尚漂殘。", 
      "一片迷棋局，著手良難。", 
      "猶幸紅旗破賊，有竹邊新報，喜聽平安。", 
      "問紛紛遺事，一笑付憑欄。", 
      "願天驅、五丁壯士，挽岷峨、生意與春還。", 
      "斜陽外，夢迴芳草，人老蕭關。"
    ], 
    "rhythmic": "八聲甘州"
  }, 
  {
    "author": "李曾伯", 
    "paragraphs": [
      "才過新正，能幾日、海棠開了。", 
      "將謂是、睡猶未足，嫣然何笑。", 
      "一片殷紅新錦樣，天機知費春多少。", 
      "更芳期、不待燕黃昏，鶯清曉。", 
      "花舊說，南昌好。", 
      "花宜佔，東風早。", 
      "想香霏地近，融和偏巧。", 
      "佳句流傳千古在，石湖不見坡翁老。", 
      "倩何人、寄驛報家山，教知道。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "自入春來，花信費、幾番風了。", 
      "先付與、紅妝萬點，蒼顏一笑。", 
      "舊說沈香亭北似，今雖濯錦江頭少。", 
      "最可人、枝上月籠春，煙含曉。", 
      "亨會稱，花王好。", 
      "嘉聘惜，梅兄早。", 
      "對芳容細玩，天然新巧。", 
      "羯鼓不須催太甚，霓裳易散梨園老。", 
      "任杜鵑、猶自殿韶華，呼殷道。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "風又雨。", 
      "芳事蔥蔥如旅。", 
      "借問甚時才百五。", 
      "東君渾弗顧。", 
      "紅紫園林幾許。", 
      "橫笛數聲何處。", 
      "桃漲連天歸未去。", 
      "客和春且駐。"
    ], 
    "rhythmic": "謁金門"
  }, 
  {
    "author": "李曾伯", 
    "paragraphs": [
      "春且駐。", 
      "休惜殘紅無主。", 
      "柳色青青還未絮。", 
      "牡丹猶待雨。", 
      "金鴨沈煙一縷。", 
      "人在紗窗覓句。", 
      "彷彿家山三月暮。", 
      "隔簾聞燕語。"
    ], 
    "rhythmic": "謁金門"
  }, 
  {
    "author": "李曾伯", 
    "paragraphs": [
      "今歲渝州熱，過似嶺南州。", 
      "火流石鑠如傲，尤更熾於秋。", 
      "竟日襟常沾汗，中夕箑無停手，幾至欲蕉頭。", 
      "世豈乏涼境，老向此山囚。", 
      "賴蒼靈，憐赤子，起龍秋。", 
      "剎那頃耳，天瓢傾下足西疇。", 
      "盪滌兩間炎酷，甦醒一番枯槁，民瘼庶其廖。", 
      "清入詩脾裏，一笑解吾憂。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "兩歲是六帙，萬里客他州。", 
      "一眉新月西掛，又報桂花秋。", 
      "想見吳中稚子，已辦秫田數頃，更種橘千頭。", 
      "堪笑新亭酒，空效楚人囚。", 
      "飯甘粗，衣任惡，臥從湫。", 
      "世緣道眼看破，聞早問先疇。", 
      "這服清涼散子，多在病坊弗悟，美疢甚時瘳。", 
      "膏秣歸盤去，無樂亦無憂。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "雪山有緣，白首重來，信不偶然。", 
      "悵愴悽未洗，平戎何策，英靈不絕，賴蜀多賢。", 
      "耆舊二三，甲兵百萬，力障狂瀾回巨川。", 
      "秋聲靜，共巍樓把酒，自足籌邊。", 
      "何人爲我盞天。", 
      "焉用此客星留井躔。", 
      "正柴桑慄裏，稻肥蟹健，松江笠澤，蓴美鱸鮮。", 
      "百計求閒，一歸未得，便得歸閒能幾年。", 
      "持公賦，待後堂新唱，誇語彭宣。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "人生能有幾中秋。", 
      "人自多愁。", 
      "月又何愁。", 
      "老娥今夜爲誰羞。", 
      "雲意悠悠。", 
      "雨意悠悠。", 
      "自憐蹤跡等萍浮。", 
      "去歲荊州。", 
      "今歲渝州。", 
      "可人誰與共斯樓。", 
      "歸去休休。", 
      "睡去休休。"
    ], 
    "rhythmic": "一剪梅・一翦梅"
  }, 
  {
    "author": "李曾伯", 
    "paragraphs": [
      "晚出千林，中立三秋，清哉此花。", 
      "自鷲峯移下，碎成玉屑，蟾宮分到，綴作金葩。", 
      "粟許來微，薰天聲價，較楚蕙庾梅還韻些。", 
      "真奇處，但餐沆瀣，不染繁華。", 
      "酒邊一笑婆娑。", 
      "疑香醉山中尊者家。", 
      "悵塵埃俗狀，強顏羞對，風騷墨客，樂事堪誇。", 
      "月照才清，露濃尤馥，飲待夜深應更佳。", 
      "姑容我，膽瓶斜插，臥看窗紗。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "一種孤荄，四出清芬，半秋始花。", 
      "只些兒肌骨，才逾一芥，許多韻度，迥壓羣葩。", 
      "得雨相催，隨風所到，較七裏山樊尤遠些。", 
      "紛紛輩，笑渠儂桃李，徒競春華。", 
      "試容老子婆娑。", 
      "恍身在廣寒仙子家。", 
      "任殷勤喚酒，恣從君賞，徘徊待月，剩向人誇。", 
      "我有家林，舊栽巖壑，得歸去相延方是佳。", 
      "姑先約，拼共橫船玉，教墮巾紗。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "江頭雨過黃花，片帆催向春闈去。", 
      "兩年共我，風舟問峽，霜砧聞楚。", 
      "定遠從軍，茲恩策第，豈堪同語。", 
      "謾諮嗟人事，分明天意，廣寒闕、待平步。", 
      "健筆凌雲如許。", 
      "看新年、榜登龍虎。", 
      "轉頭卻笑，弓刀塞上，粗官何取。", 
      "海闊鵬搏，途窮馬老，不勝離緒。", 
      "過舊遊、人問征夫，煩爲說、戌邊苦。"
    ], 
    "rhythmic": "水龍吟"
  }, 
  {
    "author": "李曾伯", 
    "paragraphs": [
      "天涯舍我先歸，還知我以何時去。", 
      "浮生萍梗，南轅北旆，之吳之楚。", 
      "豈偶然哉，祗堪一笑，無庸多語。", 
      "向臨歧賦別，丁寧祝望，竿百尺、進一步。", 
      "其奈頭顱如許。", 
      "更藩籬、穴猶據虎。", 
      "良機一失，付之誰手，探囊堪取。", 
      "君對天庭，上諮西事，歷陳條緒。", 
      "問相如、漢指來宣，果何益、亦何苦。"
    ], 
    "rhythmic": "水龍吟"
  }, 
  {
    "author": "李曾伯", 
    "paragraphs": [
      "二十年間，黃州竹樓，共酬好春。", 
      "記淮堧江表，羣賢畢集，清明上巳，二美相併。", 
      "一枕黃粱，滿頭白髮，屈指舊遊能幾人。", 
      "堪嗟處，悵光陰易老，猶困西塵。", 
      "今朝又值良辰。", 
      "空想像、長安天氣新。", 
      "問蘭亭癸丑，雪堂壬戌，倏成疇昔，將似來今。", 
      "觴泛流泉，茗烹新火，領略韶華聊嘯吟。", 
      "鸚洲去，有故人相問，爲語歸音。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "咄咄衰翁，向羽書中，又過一春。", 
      "正老懷夢想，扁舟訪剡，壯圖慚負，萬里城並。", 
      "溟翼之上，冀羣空矣，自此陽關無故人。", 
      "岷江路，憶一番風浪，三月煙塵。", 
      "美哉樂事良辰。", 
      "正好趁東門官柳新。", 
      "且舒晴慷慨，何須感舊，轉頭解後，未必猶今。", 
      "問訊南樓，勞還西戌，君爲楚歌儂越吟。", 
      "眉黃近，怕洛涯催出，便有佳音。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "萬里戌邊，八載去家，始遂一歸。", 
      "悵中年早歷，虎頭兵幕，平生屢建，豹尾神旗。", 
      "豈得閒身，毋庸多議，感荷九重淵聽知。", 
      "當時事，似狂瀾欲倒，孰障東之。", 
      "天教狂虜灰飛。", 
      "更莫問兒郎存血衣。", 
      "把雪裘霜帽，絕交楚徼，雨蓑風笠，投老吳磯。", 
      "徑與鬆荒，人同鶴在，交友曉天星樣稀。", 
      "從今去，共麴生相約，願樂清時。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "極目江濤，不有人焉，其能國乎。", 
      "偉故家風烈，激揚手段，平生踐履，精密工夫。", 
      "冰漕功成，月卿召入，小卻猶當登從塗。", 
      "斯行也，非紀網省闥，定引京都。", 
      "猗歟。", 
      "願疾其驅。", 
      "彈指頃暑收秋又初。", 
      "向玉階芳寸，親承溫問，金成十二，細述嘉謨。", 
      "苕霅船邊，藕花香裏，念人在洞庭青草湖。", 
      "它年事，約攜東老酒，附洛英圖。"
    ], 
    "rhythmic": "沁園春", 
    "tags": [
      "洞庭湖"
    ]
  }, 
  {
    "author": "李曾伯", 
    "paragraphs": [
      "天目山房，洪崖老仙，親授一燈。", 
      "自檄草參籌，賓筵領袖，鼎梅助味，省闥權衡。", 
      "華國文章，立朝風力，猶有老成人典刑。", 
      "如公樣，盍夜趨宣室，晝對延英。", 
      "乘軺惠我湘民。", 
      "作翼軫中間一福星。", 
      "正千颼漕玉，張頤西嶠，單車把繡，將指南閩。", 
      "過闕留中，歷階而上，方值漢朝更化新。", 
      "南中事，若君王問及，老弗能勝。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "明日生初，還知否、明年六十。", 
      "嗟老矣、滿頭都縞，寸心猶赤。", 
      "三十載間塵土債，幾千裏外風濤役。", 
      "賴君天、許放故山歸，恩無極。", 
      "出而作，入而息。", 
      "美可茹，鮮可食。", 
      "任浩書空咄，禹笑人寂。", 
      "斷國謀王非我事，抱孫弄子聊吾適。", 
      "且從今、時復一中之，杯中物。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "今歲瀟湘，真個見、嘉平三白。", 
      "圜闠裏、無非和氣，不知寒色。", 
      "宇宙幻成清淨境，了無一點紅塵入。", 
      "問太空、此瑞自何來，君王德。", 
      "歌笑是，兔園客。", 
      "辛苦是，鵝池役。", 
      "任謝家兒女，賦嘲紛出。", 
      "洗盡腥羶空萬里，屏除螟螣深千尺。", 
      "向此時、何以對梅花，呼歡伯。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "蝶夢驚殘，彷彿似、東方纔白。", 
      "人報道、城疑不夜，界幾無色。", 
      "敲瓦微聽冰線響，開窗倏放風花入。", 
      "擁重貂、曾不覺寒侵，將何德。", 
      "呼剡棹，行爲客。", 
      "平蔡壘，何能役。", 
      "算爭如、窮檐高臥，閉門毋出。", 
      "安得松江江上去，一蓑獨釣絲千尺。", 
      "要不持、寸鐵和前修，文章伯。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "立雪寒窗，照肝膽、瞭然明白。", 
      "渾似得、齊宮氣象，郢樓顏色。", 
      "天籟無聲隨物應，陽春有腳從中入。", 
      "與邦人、稽首謝天工，元冥德。", 
      "人正作，瀟湘客。", 
      "誰謂有，藍關役。", 
      "對江天暮景，鵝溪描出。", 
      "銀浪卷飛鷗一片，玉枝擎重龍千尺。", 
      "羨聯鑣、曾作嶽峯遊，前方伯。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "把繡成吟，真壓倒、古之元白。", 
      "佳句有、雪車冰柱，曾無衿色。", 
      "一點不留煙火氣，時脾時有清風入。", 
      "更嶺邊、多少活人恩，於公德。", 
      "公自是，朝天客。", 
      "應笑我，爲人役。", 
      "看時猶多事，公須一出。", 
      "琅腹細披忠抱寸，龍顏密侍天威尺。", 
      "借筆端、從此潤皇猷，翰林伯。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "聽徹驚烏，起覽鏡、頓添頭白。", 
      "曾不見、江南人寄，一枝春色。", 
      "風捲龍鱗殘甲下，山無虎跡新蹄入。", 
      "罄冰天、桂海使同風，修文德。", 
      "三十載，江湖客。", 
      "千萬裏，關山役。", 
      "且付之杯酒，何愁西出。", 
      "天女花邊渾似剪，志公杖上平如尺。", 
      "把富貧、都作一般看，何什伯。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "草草春盤，那敢賦、絲青玉白。", 
      "湘波動、雁懷歸思，柳催行色。", 
      "凍逐寒梢殘雪解，暖隨野燒輕煙入。", 
      "舉人間、無物不光輝，東皇德。", 
      "鶯燕報，朱門客。", 
      "烏兔老，紅塵役。", 
      "羨翠軺多暇，彩花新出。", 
      "捧日東城行應制，去天只隔城南尺。", 
      "趁五更、樺燭向端闈，班常伯。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "春日何來，深雪裏、南枝先白。", 
      "伊祈氏、一番陶冶，千林色香。", 
      "弱柳眼回青尚淺，小桃腮暈紅將入。", 
      "笑渠儂、剪綵與裁花，誇閨德。", 
      "九十日，春還客。", 
      "數千裏，官爲役。", 
      "看時來、雁隨雲去，魚從冰出。", 
      "一脈流通天造化，三杯扶植身關尺。", 
      "對東皇、太乙續離騷，需詞伯。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "萬紫千紅，都不似、玉奴一白。", 
      "三數萼、有冰霜操，無脂粉色。", 
      "長共竹君鬆友伴，豈容蝶使蜂媒人。", 
      "似惠和、伊任與夷清，兼三德。", 
      "能潔已，能娛客。", 
      "成子後，調羹役。", 
      "更歲寒風味，時然後出。", 
      "春淺吹回羌管寸，夜闌吟費花箋尺。", 
      "炯使皇、兩兩月黃昏，真詩伯。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "嶺蜀天涯路。", 
      "憶前年、擔簦西上，旌麾南去。", 
      "誰謂瀟湘還解後，重對燈前笑語。", 
      "挺喬木、森森猶故。", 
      "梅外柳邊官事了，記牢之、曾著元戎府。", 
      "聊訪問，舊遊處。", 
      "酒邊不用傷南浦。", 
      "爲鄇亭、百年門戶，正煩宗主。", 
      "見說君王方旰食，借箸哺應爲吐。", 
      "這官職、二郎須做。", 
      "若見時賢詢小阮，願早攜、襏襫耕春雨。", 
      "嗟矍鑠，恐遲暮。"
    ], 
    "rhythmic": "賀新郎"
  }, 
  {
    "author": "李曾伯", 
    "paragraphs": [
      "日近長安路。", 
      "喜驂鸞、帶簪遊戲，弓旌招去。", 
      "聞道漢朝帷幃裏，要問娵隅蠻語。", 
      "嗟時事、尚茲多故。", 
      "辦取忠謀宜入告，見石洪、曾在烏公府。", 
      "須細訪，風寒處。", 
      "左荊右嶺中湘浦。", 
      "願扶持、東南溫厚，老天張主。", 
      "翹館欽賢人共說，一飯每勤三吐。", 
      "公此去、好官須做。", 
      "從臾涇舟同共濟，更綢繆、桑土先陰雨。", 
      "滅此虜，直朝暮。"
    ], 
    "rhythmic": "賀新郎"
  }, 
  {
    "author": "李曾伯", 
    "paragraphs": [
      "老作星沙守。", 
      "問今年、平頭六十，翁還知否。", 
      "暑葛霜砧都歷遍，還著迴旋舞袖。", 
      "奚所用、皤然一叟。", 
      "欲覓金丹駐顏色，縱鐵鞋、踏破終無有。", 
      "空自詫，不龜手。", 
      "西風又近中秋候。", 
      "記相將、桂華開未，月兒圓又。", 
      "弧矢四方男子事，爭奈灰心也久。", 
      "何以報、國恩深厚。", 
      "了卻宮癡歸去好，有竹窗、蓬戶生涯舊。", 
      "姑一笑，付杯酒。"
    ], 
    "rhythmic": "賀新郎"
  }, 
  {
    "author": "李曾伯", 
    "paragraphs": [
      "問訊南州守。", 
      "悵吾生、今非昔比，後猶今否。", 
      "涉盡風濤憑個甚，一瓣心香在袖。", 
      "人競說、頑哉此叟。", 
      "識破榮途皆幻境，只形骸、已累它何有。", 
      "姑勉爾，應之手。", 
      "休煩太卜勤占候。", 
      "怕漂零、江湖易老，光陰難又。", 
      "兔魄初生人初度，期共嬋娟長久。", 
      "賴此月、於人猶厚。", 
      "燕頷封侯非我事，早攜書、歸臥吾廬舊。", 
      "渝此約，有如酒。"
    ], 
    "rhythmic": "賀新郎"
  }, 
  {
    "author": "李曾伯", 
    "paragraphs": [
      "宵旰軫先慮，嶺海屈真儒。", 
      "金城素有奇略，不待至才圖。", 
      "春滿洲鸚樓鶴，天付簪山帶水，駟馬駕輕車。", 
      "六月正炎熱，吾肯緩吾驅。", 
      "越蓬婆，逾邛筰，彼穹廬。", 
      "其能涉我煙瘴，載籍以來無。", 
      "聯絡五溪百粵，託柱南方半壁，中外保無虞。", 
      "了此經營事，歸去位鈞樞。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "洞庭千古月，湘水一天秋。", 
      "涼宵將傍三五，玩事若爲酬。", 
      "人立梧桐影下，身在桂花香裏，疑是玉爲州。", 
      "宇宙大圓鏡，沆瀣際空浮。", 
      "傍譙城，瞻嶽麓，有巍樓。", 
      "不妨舉酒，相與一笑作遨頭。", 
      "人已星星華髮，月只團團素魄，幾對老蟾羞。", 
      "回首海天闊，心與水東流。"
    ], 
    "rhythmic": "水調歌頭", 
    "tags": [
      "洞庭湖"
    ]
  }, 
  {
    "author": "李曾伯", 
    "paragraphs": [
      "佳月四時有，舉世重中秋。", 
      "金明水秀競爽，互古景難酬。", 
      "爝火繁星退斂，桂海冰天洞照，清影遍神州。", 
      "萬象自妍醜，一鑑碧虛浮。", 
      "昔蘇張，誇玉界，賦瓊樓。", 
      "素娥閱人多矣，不怕雪添頭。", 
      "只恐參橫鬥轉，還又酒闌歌散，醉態醒堪羞。", 
      "安得真仙術，兔魄駐西流。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "敢問遼天月，歷幾億春秋。", 
      "老娥盍相刮目，無一語相酬。", 
      "似訝經年間闊，類笑衰翁潦倒，歲歲客他州。", 
      "清照五湖闊，倦影一萍浮。", 
      "任渠儂，琴當戶，酒當樓。", 
      "人生適意，封君何似橘千頭。", 
      "月正圓時固好，人慾閒時須早，毋作隴西羞。", 
      "多謝錦囊句，椽筆富清流。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "問訊中秋月，瞥見一眉彎。", 
      "婆娑桂影，今年又向桂林看。", 
      "蓬天桑弧初度，羅帶玉簪舊識，俯仰十年間。", 
      "記得老坡語，頹景薄西山。", 
      "碧虛人，應笑我，已蒼顏。", 
      "歲寒耿耿，不改惟有寸心丹。", 
      "目斷風濤萬里，夢繞煙霞一壑，老矣甚時閒。", 
      "不願酒泉郡，願入玉門關。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "漸吾鄉秋近，正蓴美、更鱸肥。", 
      "顧安得相從，征帆銜尾，飛蓋追隨。", 
      "南中眼前事勢，正相持、邊腹一枰棋。", 
      "將謂燈明月暗，笑談共和韓詩。", 
      "誰知。", 
      "催上王畿。", 
      "無計可，挽留之。", 
      "想翠微深處，倚樓日望，天際人歸。", 
      "中流江濤袞袞，藉烝徒、共楫屬之誰。", 
      "回首西風過雁，料君爲我興思。"
    ], 
    "rhythmic": "木蘭花慢"
  }, 
  {
    "author": "李曾伯", 
    "paragraphs": [
      "六十衰翁，更加二齡，此何等時。", 
      "不退尋巖壑，相安耕釣，重來嶺嶠，猶事驅馳。", 
      "絕類文淵，當年矍鑠，上馬據鞍奚所爲。", 
      "偏憐處，是難堪潦霧，水際鳶飛。", 
      "雲臺銅柱空題。", 
      "奈牀下伊人心素疑。", 
      "自古來如此，只須付酒，風光縱好，勿復言詩。", 
      "蓴菜美時，桂花香裏，所願少須臾樂之。", 
      "西風外，喜羽書夜靜，即是歸期。"
    ], 
    "rhythmic": "沁園春"
  }, 
  {
    "author": "李曾伯", 
    "paragraphs": [
      "今歲垂弧，欲自壽、一辭莫措。", 
      "何可擬、翁頭如雪，香山白傅。", 
      "首夏一番罹重病，去秋數月攖狂虜。", 
      "賴天公、肯爲保餘生，逢初度。", 
      "今幸釋，千鈞負。", 
      "尤可喜，歸田去。", 
      "但蹣跚勃窣，龍鍾如許。", 
      "薇柳諸關成底事，菊鬆三徑猶堪主。", 
      "辦籃輿、尚可檄漁樵，盟鷗鷺。"
    ], 
    "rhythmic": "滿江紅"
  }, 
  {
    "author": "李曾伯", 
    "paragraphs": [
      "西風滌盡炎歊，連朝更值天無雨。", 
      "筍輿軋軋，經行三日，碧篸無數。", 
      "勝絕江山，餘行天下，無如此處。", 
      "任今來昔往，迎新送舊，風景在、只如許。", 
      "誰謂陰山驕虜。", 
      "去年冬、敢侵吾土。", 
      "哀哀鴻雁，一番蕩析，幸逢多黍。", 
      "拜表出師，安南定北，豈無忠武。", 
      "嗟病夫、老矣無能，促歸棹，艤江渚。"
    ], 
    "rhythmic": "水龍吟"
  }, 
  {
    "author": "李曾伯", 
    "paragraphs": [
      "昨夜雖三五，寶鑑未純全。", 
      "今宵既望，兔魄纔是十分圓。", 
      "又得平灘繫纜，冷浸玻璃千頃，表裏一壺天。", 
      "扶憊蓬窗下，拼卻夜深眠。", 
      "想嫦娥，應笑我，鬢蒼然。", 
      "平生修玩，猶記歷歷舊山川。", 
      "安得乘槎訪鬥，問訊廣寒宮殿，悵未了塵緣。", 
      "願賜長生藥，換我骨爲仙。"
    ], 
    "rhythmic": "水調歌頭"
  }, 
  {
    "author": "李曾伯", 
    "paragraphs": [
      "數年來、揆度在南州，今年在家山。", 
      "嘆平生蹤跡，荊淮嶺蜀，多少間關。", 
      "幸對園林花竹，一笑且團欒。", 
      "莫憶西風夢，馳志樓蘭。", 
      "贏得維摩多病，奈鬢毛剝落，步武蹣跚。", 
      "神仙何處，遺我以金丹。", 
      "願明時、清平無事，放老翁、長伴白鷗閒。", 
      "聊相與，桂花香裏，滿酌開顏。"
    ], 
    "rhythmic": "八聲甘州"
  }, 
  {
    "author": "李曾伯", 
    "paragraphs": [
      "此花迥絕他花，湘中不減吳中盛。", 
      "疑從太華，分來嶽麓，根荄玉井。", 
      "炬列千紅，蓋擎萬綠，織成雲錦。", 
      "向壺天清暑，風梳露洗，塵不染、香成陣。", 
      "好似一番雨過，似輕鬟、晚臨妝鏡。", 
      "阿環浴罷，珠橫翠亂，芳肌猶潤。", 
      "載月同遊，隔花共語，酒邊清興。", 
      "問六郎、凝佇多時，公不飲、俗幾甚。"
    ], 
    "rhythmic": "水龍吟"
  }, 
  {
    "author": "鄭薰初", 
    "paragraphs": [
      "憶南洲。", 
      "紺波縈繞，垂楊翠拂朱樓。", 
      "念十載風流夢覺，滿身花影人扶，舊曾暗遊。", 
      "無言空愴離憂。", 
      "醉袖裛將紅淚，吟箋寫許清愁。", 
      "試與問、楊瓊解憐郎否，也應還是，舊家身價，而今豔質不來眼底，柔情終在心頭。", 
      "黯凝眸。", 
      "黃昏月沈半鉤。"
    ], 
    "rhythmic": "八六子"
  }, 
  {
    "author": "鄭薰初", 
    "paragraphs": [
      "春江一望微茫。", 
      "辨桅檣。", 
      "無限青青麥裏、菜花黃。", 
      "今古恨，登臨淚，幾斜陽。", 
      "不是寄奴住處、也淒涼。"
    ], 
    "rhythmic": "烏夜啼"
  }, 
  {
    "author": "鄭薰初", 
    "paragraphs": [
      "開遍來禽，春事過也，江南倦客心苦。", 
      "料理花愁，銷磨酒病，還是年時意緒。", 
      "寒淺香輕，早一霎、朝來微雨。", 
      "柳曲聞鶯，河橋信馬，旋題新句。", 
      "漫道而今無賀鑄。", 
      "盡腸斷、滿簾飛絮。", 
      "說似風流，除非小杜，妙絕誇能賦。", 
      "黯相逢，俱有恨，空流落、江山好處。", 
      "猛拍闌干，訴天知、聲聲杜宇。"
    ], 
    "rhythmic": "氐州第一"
  }, 
  {
    "author": "鄭薰初", 
    "paragraphs": [
      "憶燕臺。", 
      "正倚簾吹絮，小立望郎來。", 
      "擫管調絲，塗妝綰髻，密意曾託蜂媒。", 
      "空恁誤、湔裙暗約，最無奈、好夢易驚回。", 
      "想見而今，淺顰雙翠，沁破妝梅。", 
      "沈帶悄然寬盡，恨年時行處，紅糝蒼苔。", 
      "前事重尋，幽歡難偶，鈿合空委鸞釵。", 
      "這一點、相思清淚，做心下、煩惱幾時灰。", 
      "數疊蠻箋怨歌，忍對花裁。"
    ], 
    "rhythmic": "一萼紅"
  }, 
  {
    "author": "餘", 
    "paragraphs": [
      "怪新來瘦損。", 
      "對鏡臺、霜華零亂鬢影。", 
      "胸中恨誰省。", 
      "正關山寂寞，暮天風景。", 
      "貂裘漸冷。", 
      "聽梧桐、聲敲露井。", 
      "可無人、爲向樓頭，試問塞鴻音信。", 
      "爭忍。", 
      "勾引愁緒，半掩金鋪，雨欺燈暈。", 
      "家僮困臥，呼不應，自高枕。", 
      "待催他、天際銀蟾飛上，喚取嫦娥細問。", 
      "要乾坤，表裏光輝，照予醉飲。"
    ], 
    "rhythmic": "瑞鶴仙"
  }, 
  {
    "author": "趙崇嶓", 
    "paragraphs": [
      "日日酒圍花陣。", 
      "畫閣紅樓相近。", 
      "殘月醉歸來，長是雨羞雲困。", 
      "低問。", 
      "低問。", 
      "獨自繡幃睡穩。"
    ], 
    "rhythmic": "如夢令"
  }, 
  {
    "author": "趙崇嶓", 
    "paragraphs": [
      "窗外燕嬌鶯妒。", 
      "窗下夢魂無據。", 
      "夢好卻頻驚，不到彩雲深處。", 
      "無緒。", 
      "無緒。", 
      "紅重一簾花雨。"
    ], 
    "rhythmic": "如夢令"
  }, 
  {
    "author": "趙崇嶓", 
    "paragraphs": [
      "玉搔頭，金約臂。", 
      "嬌重不勝殘醉。", 
      "留粉黛，暈胭脂。", 
      "淺寒生玉肌。", 
      "待歸來，渾未準。", 
      "疑殺那回書信。", 
      "春又好，思無窮。", 
      "捲簾花露濃。"
    ], 
    "rhythmic": "更漏子"
  }, 
  {
    "author": "趙崇嶓", 
    "paragraphs": [
      "春尚淺。", 
      "江上柳梢風軟。", 
      "銷盡玉梅春不管。", 
      "冷香和夢遠。", 
      "脈脈綠窗新怨。", 
      "花勝無心重翦。", 
      "簾押護香閒不卷。", 
      "捲簾芳事遍。"
    ], 
    "rhythmic": "謁金門"
  }, 
  {
    "author": "趙崇嶓", 
    "paragraphs": [
      "春意泄。", 
      "香重一枝梅雪。", 
      "寒透玉壺冰暗結。", 
      "玉奴情更劣。", 
      "似語還羞奇絕。", 
      "妒白憐紅時節。", 
      "酒力未醒雙眼纈。", 
      "一簾風弄月。"
    ], 
    "rhythmic": "謁金門"
  }, 
  {
    "author": "趙崇嶓", 
    "paragraphs": [
      "晴意早。", 
      "簾外數聲啼鳥。", 
      "有約不來春夢杳。", 
      "瑣窗微弄曉。", 
      "江上殘梅未掃。", 
      "葉底芳桃紅小。", 
      "天遠斷雲塵不到。", 
      "過春還草草。"
    ], 
    "rhythmic": "謁金門"
  }, 
  {
    "author": "趙崇嶓", 
    "paragraphs": [
      "春意薄。", 
      "江上晚來風惡。", 
      "簾外海棠花半落。", 
      "睡深渾未覺。", 
      "夢想當年行樂。", 
      "新恨暗添金鵲。", 
      "寫就金箋無處託。", 
      "去鴻天一角。"
    ], 
    "rhythmic": "謁金門"
  }, 
  {
    "author": "趙崇嶓", 
    "paragraphs": [
      "鶯歌蝶舞。", 
      "池館春多處。", 
      "滿架花雲留不住。", 
      "散作一川香雨。", 
      "相思夜夜情悰。", 
      "青衫淚滿啼紅。", 
      "料想故園桃李，也應怨月愁風。"
    ], 
    "rhythmic": "清平樂"
  }, 
  {
    "author": "趙崇嶓", 
    "paragraphs": [
      "妒紅欺綠。", 
      "輕浪潮溫玉。", 
      "鸞袖卷香金□□。", 
      "嬌怯未消寒粟。", 
      "錦衾初罷承歡。", 
      "宿妝微褪香彎。", 
      "醉眼乍鬆還困，斷雲猶繞巫山。"
    ], 
    "rhythmic": "清平樂"
  }, 
  {
    "author": "趙崇嶓", 
    "paragraphs": [
      "絲髮風輕掠，酥胸冷不侵。", 
      "揹人小立卸瑤簪。", 
      "一縷柔情、系得幾人心。", 
      "曲檻花方蓓，荷橋柳未陰。", 
      "紅羞綠困不能禁。", 
      "惱亂東風、無計等春深。"
    ], 
    "rhythmic": "南柯子・南歌子"
  }, 
  {
    "author": "趙崇嶓", 
    "paragraphs": [
      "掩笑輕擡袖，慵妝淺畫眉。", 
      "嫩晴簾箔玉梅飛。", 
      "門外寒輕、疏柳趁黃時。", 
      "綰帶香羅結，交叉綠玉枝。", 
      "看看又誤踏青期。", 
      "倚遍欄干、心事只春知。"
    ], 
    "rhythmic": "南柯子・南歌子"
  }, 
  {
    "author": "趙崇嶓", 
    "paragraphs": [
      "輕雲過雨，炎暉初減，樓臺片片餘霞。", 
      "曲徑通幽，小闌斜護，水天薄暮人家。", 
      "暝色趣歸鴉，竹風交立玉，清透窗紗。", 
      "斷岸漣漪，亂萍芳葦繞煙沙。", 
      "依稀畫艇蓮娃。", 
      "掩鮫綃微沁，急槳咿啞。", 
      "香霧霏微，冷光搖曳，婭紅深映低花。", 
      "天際玉鉤斜。", 
      "磯邊菱唱答，驚斷鳴蛙。", 
      "滿棹白蘋歸去，幽興繞天涯。"
    ], 
    "rhythmic": "望海潮"
  }, 
  {
    "author": "趙崇嶓", 
    "paragraphs": [
      "紫陌芳塵，煙縷收寒，雨絲過雲。", 
      "羨交陰桃葉，窗前曲檻，認巢燕子，柳底朱門。", 
      "回首年時，霧鬟風袖，嫋嫋娉娉嬌上春。", 
      "逢迎處，盡芳華繾綣，玉佩殷勤。", 
      "誰知此際銷魂。", 
      "漫隱約人前笑語溫。", 
      "記掌中纖細，真成一夢，花時怨憶，應爲雙文。", 
      "載酒心情，教眉詩句，空悔風流曾誤人。", 
      "憑誰去，待寄將恨事，兩處平分。"
    ], 
    "rhythmic": "沁園春"
  }, 
  {
    "author": "趙崇嶓", 
    "paragraphs": [
      "卷珠簾、幾番花信。", 
      "輕寒猶自成陣。", 
      "一年芳事如朝夢，容易綠深紅褪。", 
      "寒食近。", 
      "惟自有、斷腸垂柳禁春困。", 
      "瑣窗深靜。", 
      "悄疊損縷衣，凝塵暗掩，金斗熨清潤。", 
      "章臺恨。", 
      "準擬芳期未穩。", 
      "舊遊細把重忖。", 
      "鑑鸞釵鳳平分久，留取年時心印。", 
      "誰與問。", 
      "待試寫花箋，密寄教郎認。", 
      "妒香憐粉。", 
      "欲寫卻還羞，輕顰淺嘆，字字攬方寸。"
    ], 
    "rhythmic": "摸魚兒"
  }, 
  {
    "author": "趙崇嶓", 
    "paragraphs": [
      "隱枕輕潮，拂塵疏雨，幽夢似真還斷。", 
      "鶯雛燕婉，依約年時，花下試翻歌扇。", 
      "憔悴鬢怯春寒，慢掠輕絲，柳風如箭。", 
      "甚陽臺渺邈，行雲無準，楚天空遠。", 
      "應喚覺、當日琴心，祗今詩思，惆悵客衣塵染。", 
      "釵留股玉，襪襲鉤羅，荏苒膩寒香變。", 
      "問訊多情，別後笑巧顰嬌，對誰長倩。", 
      "但晚來江上，眼迷心想，越山兩點。"
    ], 
    "rhythmic": "過秦樓"
  }, 
  {
    "author": "趙崇嶓", 
    "paragraphs": [
      "翠羽低飛簾半揭。", 
      "寶簟牙牀涼似雪。", 
      "窗虛雲母澹無風，隔牆花動黃昏月。", 
      "玉釵鸞墜發。", 
      "盈盈白露侵羅襪。", 
      "記逢迎，鴻驚燕婉，燈影弄明滅。", 
      "蜀雨巫雲愁斷絕。", 
      "羅帶同心留綰結。", 
      "交枝紅豆雨中看，爲君滴盡相思血。", 
      "染衣香未歇。", 
      "夜闌天淨魂飛越。", 
      "正銷凝，一庭秋意，煙水浸空闊。"
    ], 
    "rhythmic": "歸朝歡"
  }, 
  {
    "author": "趙崇嶓", 
    "paragraphs": [
      "江煙如霧水滿汀。", 
      "早梅花、偏佔淺清。", 
      "倚翠竹、寒無力，想瀟湘、斜日暮雲。", 
      "幾回夢斷陽春麪，問百花、猶隔幾塵。", 
      "趁月夜、霜風峭，約綵鸞、同載玉笙。"
    ], 
    "rhythmic": "戀繡衾"
  }, 
  {
    "author": "趙崇嶓", 
    "paragraphs": [
      "一翦微寒禁翠袂。", 
      "花下重開，舊燕添新壘。", 
      "風旋落紅香幣地。", 
      "海棠枝上鶯飛起。", 
      "薄霧籠春天欲醉。", 
      "碧草澄波，的的情如水。", 
      "料想紅樓挑錦字。", 
      "輕雲淡月人憔悴。"
    ], 
    "rhythmic": "蝶戀花"
  }, 
  {
    "author": "趙崇嶓", 
    "paragraphs": [
      "桃花相向東風笑。", 
      "桃花忍放東風老。", 
      "細草碧如煙。", 
      "薄寒輕暖天。", 
      "折釵鸞作股。", 
      "鏡裏參差舞。", 
      "破碎玉連環。", 
      "捲簾春睡殘。"
    ], 
    "rhythmic": "菩薩蠻"
  }, 
  {
    "author": "趙崇嶓", 
    "paragraphs": [
      "桂海雲蒸，瘴山霧暖，片雪何曾到地。", 
      "羨長日、島仙清暑，自學得、剪冰裁□。", 
      "把歲寒、五出工夫，別妝點薰風，盡成清致。", 
      "盡虹雨翻晴，暮霞焦土，一種淒涼如洗。", 
      "醞藉丰標渾無比。", 
      "應似惜、瀟湘蕙疏蘭棄。", 
      "縱未入、衆芳題品，終自倚、一涯風味。", 
      "待等閒、留取遺芬，伴檐匐芳菲，薔薇清泚。", 
      "看佩貫胡繩，心灰寶燎，到了未輸蘭蕙。"
    ], 
    "rhythmic": "金明池"
  }, 
  {
    "author": "方岳", 
    "paragraphs": [
      "說與梅花，且莫道、今年無雪。", 
      "君不見、秋崖鬢底，莖莖騷屑。", 
      "筆硯只催人老大，湖山不了詩愁絕。", 
      "問笭箵、何事下磯來，拋雲月。", 
      "重省起，西山芴。", 
      "終負卻，東山屐。", 
      "把草堂借與，鷺眠鷗歇。", 
      "烏帽久閒蒼蘚石，青衫今作枯荷葉。", 
      "笑人間、萬事竟何如，從吾拙。"
    ], 
    "rhythmic": "滿江紅"
  }, 
  {
    "author": "方岳", 
    "paragraphs": [
      "且問黃花，陶令後、幾番重九。", 
      "應解笑、秋崖人老，不堪詩酒。", 
      "宇宙一舟吾倦矣，山河兩戒天知否。", 
      "倚西風、無奈劍花寒，虯龍吼。", 
      "江欲釂，談天口。", 
      "秋何負，持螯手。", 
      "盡石鱗蕪沒，斷煙衰柳。", 
      "故國山圍青玉案，何人印佩黃金斗。", 
      "倘只消、江左管夷吾，終須有。"
    ], 
    "rhythmic": "滿江紅"
  }, 
  {
    "author": "方岳", 
    "paragraphs": [
      "蒼石橫筇，松風外、自調龜息。", 
      "渾不記、東皋秋事，西湖春色。", 
      "底處未嫌吾輩在，此心說與何人得。", 
      "向海棠、爛醉過清明，酬佳節。", 
      "君莫道，江鱸憶。", 
      "吾自愛，山泉激。", 
      "盡月明夜半，杜鵑聲急。", 
      "人事略如春夢過，年光不啻驚弦發。", 
      "怕醒來、失口問諸公，今何日。"
    ], 
    "rhythmic": "滿江紅", 
    "tags": [
      "西湖"
    ]
  }, 
  {
    "author": "方岳", 
    "paragraphs": [
      "左手紫螯蟹，右手綠螺杯。", 
      "古今多少遺恨，俯仰已塵埃。", 
      "不共青山一笑，不與黃花一醉，懷抱向誰開。", 
      "舉酒屬吾子，此興正崔嵬。", 
      "夜何其，秋老矣，盍歸來。", 
      "試問先生歸否，茅屋欲生苔。", 
      "窮則簞瓢陋巷，達則鼎彝清廟，吾意兩悠哉。", 
      "寄語雪溪外，鷗鷺莫驚猜。"
    ], 
    "rhythmic": "水調歌頭"
  }, 
  {
    "author": "方岳", 
    "paragraphs": [
      "秋雨一何碧，山色倚晴空。", 
      "江南江北愁思，分付酒螺紅。", 
      "蘆葉蓬舟千重，菰菜蓴羹一夢，無語寄歸鴻。", 
      "醉眼渺河洛，遺恨夕陽中。", 
      "蘋洲外，山欲暝，斂眉峯。", 
      "人間俯仰陳跡，嘆息兩仙翁。", 
      "不見當時楊柳，只是從前煙雨，磨滅幾英雄。", 
      "天地一孤嘯，匹馬又西風。"
    ], 
    "rhythmic": "水調歌頭"
  }, 
  {
    "author": "方岳", 
    "paragraphs": [
      "醉我一壺玉，了此十分秋。", 
      "江濤還此，當日擊楫渡中流。", 
      "問訊重陽煙雨，俯仰人間今古，此意渺滄洲。", 
      "天地幾今夕，舉白與君浮。", 
      "舊黃花，新白髮，笑重遊。", 
      "滿船明月猶在，何日大刀頭。", 
      "誰跨揚州鶴去，已怨故山猿老，借箸欲前籌。", 
      "莫倚闌干北，天際是神州。"
    ], 
    "rhythmic": "水調歌頭"
  }, 
  {
    "author": "方岳", 
    "paragraphs": [
      "甓社有明月，夜半吐光寒。", 
      "淮南草木飛動，秀出鬥牛間。", 
      "自有秦沙以後，試問少遊而下，誰捲入毫端。", 
      "補袞仲山甫，冰雪照雲寰。", 
      "霄漢近，繡衣去，錦衣還。", 
      "江南且爲梅醉，莫道歲將闌。", 
      "三百六旬欲換，五百歲終纔始，月月兩循環。", 
      "酌彼金錯落，澆此碧琅絜。"
    ], 
    "rhythmic": "滿江紅"
  }, 
  {
    "author": "方岳", 
    "paragraphs": [
      "明日又重午，攙借玉蒲香。", 
      "勸金且盡杯酒，聽我試平章。", 
      "時事艱難甚矣，人物眇然如此，騷意滿瀟湘。", 
      "醉問屈原子，煙水正微茫。", 
      "溯層巒，浮疊嶂，碧雲鄉。", 
      "眼中猶有公在，吾意亦差強。", 
      "胸次甲兵百萬，筆底天人三策，堪補舜衣裳。", 
      "要及黑頭耳，霖雨趁梅黃。"
    ], 
    "rhythmic": "水調歌頭"
  }, 
  {
    "author": "方岳", 
    "paragraphs": [
      "剡曲一篷月，乘興到人間。", 
      "蓬萊山在何處，鶴骨不禁寒。", 
      "胸有云門禹穴，筆有禊亭晉帖，風露洗脾肝。", 
      "秋入紫宸殿，磨玉寫琅玕。", 
      "問何如，趨瑣闥，系狨鞍。", 
      "江濤今已如此，可奈寸心丹。", 
      "我宋與天無極，公壽如春難老，王氣自龍蟠。", 
      "勳業付浯石，留與世人看。"
    ], 
    "rhythmic": "水調歌頭"
  }, 
  {
    "author": "方岳", 
    "paragraphs": [
      "宇宙一杯酒，暝色倚重湖。", 
      "青山杳杳何處，煙水瀉愁予。", 
      "別岸風濤噴薄，半夜魚龍悲嘯，能撼我詩無。", 
      "李白醉不醒，喚起問何如。", 
      "是耶非，天莽蒼，雪模糊。", 
      "蒼顏白髮如此，空復笑今吾。", 
      "寄語鷺朋鷗侶，好在風餐水宿，底處不煙蕪。", 
      "吾亦從此逝，從我者誰歟。"
    ], 
    "rhythmic": "水調歌頭"
  }, 
  {
    "author": "方岳", 
    "paragraphs": [
      "盡爲春愁，盡勸春歸，直恁恨深。", 
      "況雨急黃昏，寒欺客路，月明夜半，人夢家林。", 
      "店舍無煙，楚鄉寒食，一片花飛那可禁。", 
      "小凝佇，黯紅蔫翠老，江樹陰陰。", 
      "汀洲杜若誰尋。", 
      "想朝鶴怨兮猿夜吟。", 
      "甚連天芳草，悽迷離恨，拂簾香絮，撩亂深心。", 
      "汝亦知乎，吾今倦矣，甕有餘春可共斟。", 
      "歸來也，問淵明而後，誰是知音。"
    ], 
    "rhythmic": "沁園春"
  }, 
  {
    "author": "方岳", 
    "paragraphs": [
      "歲在永和，癸丑暮春，修禊蘭亭。", 
      "有崇山峻嶺，茂林修竹，清流湍激，映帶山陰。", 
      "曲水流觴，羣賢畢至，是日風和天氣清。", 
      "亦足以，供一觴一詠，暢敘幽情。", 
      "悲夫一世之人。", 
      "或放浪形骸遇所欣。", 
      "雖快然自足，終期於盡，老之將至，後視猶今。", 
      "隨事情遷，所之既倦，俯仰之間跡已陳。", 
      "興懷也，將後之覽者，有感斯文。"
    ], 
    "rhythmic": "沁園春"
  }, 
  {
    "author": "方岳", 
    "paragraphs": [
      "鶯帶春來，鵑喚春歸，春總不知。", 
      "恨楊花多事，杏花無賴，半隨殘夢，半惹晴絲。", 
      "立盡碧雲，寒江欲暮，怕過清明燕子時。", 
      "春且住，待新雛熟了，卻問行期。", 
      "問春春竟何之。", 
      "看紫態紅情難語離。", 
      "想芳韶猶剩，牡丹知處，也須些個，付與荼縻。", 
      "喚取娉婷，勸教春醉，不道五更花漏遲。", 
      "愁一餉，笑車輪生角，早已天涯。"
    ], 
    "rhythmic": "沁園春"
  }, 
  {
    "author": "方岳", 
    "paragraphs": [
      "蠢彼鼪鼯，嗟爾何爲，敢瞰長淮。", 
      "遣詩書元帥，又勞指畫，神仙壽日，不放襟懷。", 
      "略已三年，可曾一笑，天豈慳吾老子哉。", 
      "諸人者，且攜將雅頌，留待磨崖。", 
      "我姑酌彼金罍。", 
      "便小醉、寧辭鸚鵡杯。", 
      "問今何時也，子其休矣，有如此酒，奚取吾儕。", 
      "帝曰不然，政須卿輩，作我長城惟汝諧。", 
      "凝望處，見紅塵飛騎，捷羽東來。"
    ], 
    "rhythmic": "沁園春"
  }, 
  {
    "author": "方岳", 
    "paragraphs": [
      "有美人兮，鐵石心腸，寄春一枝。", 
      "喜蘚生龍甲，那因雪瘦，月橫鶴膝，不受寒欺。", 
      "雲臥空山，夢迴孤驛，生怕渠嗔未敢詩。", 
      "江頭路，問銷魂幾許，索笑何時。", 
      "賦成字字明珠。", 
      "君莫倚、家風舊解題。", 
      "嘆水曹安在，飄然欲去，逋仙已矣，其與誰歸。", 
      "煙雨愁予，江山老我，畢竟歲寒然後知。", 
      "微酸在，盡危譙斜倚，殘角孤吹。"
    ], 
    "rhythmic": "沁園春"
  }, 
  {
    "author": "方岳", 
    "paragraphs": [
      "把酒問花，繭栗梢頭，春今幾何。", 
      "笑身居近侍，階翻萬玉，面丐菩薩，髻擁千螺。", 
      "一一牙籤，英英碧字，佔定花間甲乙科。", 
      "歸來也，傍紫薇吟處，揉作陽和。", 
      "祗今花事無多。", 
      "看幾許風煙付與他。", 
      "待圍將翡翠，怕蜂粘粉，織成雲錦，遣鳳銜梭。", 
      "誰翦並刀，贈之燕玉，莫負雙娥嬌溜波。", 
      "花應道，盡花強人面，底用能歌。"
    ], 
    "rhythmic": "沁園春"
  }, 
  {
    "author": "方岳", 
    "paragraphs": [
      "子盍規夫，商丘之木，有樗不才。", 
      "縱斧斤睥睨，何妨雪立，風煙傲兀，怎問春回。", 
      "老子似之，倦遊久矣，歸曬漁蓑羹芋魁。", 
      "村鋤外，聞韭今有子，芥已生臺。", 
      "天於我輩悠哉。", 
      "縱作賦問天天亦猜。", 
      "且醉無何有，酒徒陶陸，與二三子，詩友陳雷。", 
      "正爾眠雲，阿誰敲月，不是我曹不肯來。", 
      "君且住，怕口生荊棘，胸有塵埃。"
    ], 
    "rhythmic": "沁園春"
  }, 
  {
    "author": "方岳", 
    "paragraphs": [
      "梅欲老，撐月過南徐。", 
      "家口縱多難減鶴，路程不遠易攜書。", 
      "只是廢春鋤。", 
      "霜滿袖，茶竈借僧廬。", 
      "湖海甚豪今倦矣，丘山雖壽竟何如。", 
      "一笑薦冰蔬。"
    ], 
    "rhythmic": "望江南・憶江南"
  }, 
  {
    "author": "方岳", 
    "paragraphs": [
      "雁落寒沙秋惻惻。", 
      "明月蘆花，共是江南客。", 
      "騎鶴樓高邊羽急。", 
      "柔情不盡淮山碧。", 
      "世路只催雙鬢白。", 
      "菰菜蓴羹，正自憐人憶。", 
      "歸夢不知江水隔。", 
      "煙帆飛過平如席。"
    ], 
    "rhythmic": "蝶戀花"
  }, 
  {
    "author": "方岳", 
    "paragraphs": [
      "山抹修眉橫綠淨。", 
      "浦漵生寒，立盡梧桐影。", 
      "香灺未消簾幕靜。", 
      "醉紅如洗風吹醒。", 
      "一夜秋聲連玉井。", 
      "夢落孤篷，已盡山陰興。", 
      "戍角淒涼清漏永。", 
      "江南煙雨何堪省。"
    ], 
    "rhythmic": "蝶戀花"
  }, 
  {
    "author": "方岳", 
    "paragraphs": [
      "秋水涵空如鏡淨。", 
      "滿鏡清寒，倒碧搖山影。", 
      "藥戶誰抨圓玉靜。", 
      "碧紗人怯黃昏醒。", 
      "叢桂小山寒井井。", 
      "喚起江南，一葉蓴鱸興。", 
      "先自新愁愁夜永。", 
      "不堪宋□重提省。"
    ], 
    "rhythmic": "蝶戀花"
  }, 
  {
    "author": "方岳", 
    "paragraphs": [
      "慨晴江渺渺，乘風下、倚滄浪。", 
      "問許大乾坤，金焦兩點，曾幾興亡。", 
      "平章古人安在，但青山、煙水共微茫。", 
      "不道鷺嘲鷗笑，歸來鬢已蒼蒼。", 
      "垂楊。", 
      "舞盡斜陽。", 
      "雙燕語、盡渠忙。", 
      "黯柔情不管，花深傳漏，羽急飛觴。", 
      "思量人間如夢，放半分、佯醉半佯狂。", 
      "明日海棠猶舊，春風未老秋娘。"
    ], 
    "rhythmic": "木蘭花慢"
  }, 
  {
    "author": "方岳", 
    "paragraphs": [
      "知是誰家燕子。", 
      "直恁惺鬆言語。", 
      "深入繡簾來，無奈落花飛絮。", 
      "春去。", 
      "春去。", 
      "且道干卿何事。"
    ], 
    "rhythmic": "如夢令"
  }, 
  {
    "author": "方岳", 
    "paragraphs": [
      "雨洗海棠如雪。", 
      "又是清明時節。", 
      "燕子幾時來，只了爲花愁絕。", 
      "愁絕。", 
      "愁絕。", 
      "枉與春風分說。"
    ], 
    "rhythmic": "如夢令"
  }, 
  {
    "author": "方岳", 
    "paragraphs": [
      "霜月寒如洗。", 
      "問梅花、經年何事，尚迷煙水。", 
      "夢著翠霞尋好句，新雪闌干獨倚。", 
      "見竹外、一枝橫蕊。", 
      "已佔百花頭上了，料詩情、不但江山耳。", 
      "春已逗，有佳思。", 
      "一香吹動人間世。", 
      "奈何地、叢篁低碧，巧相虧蔽。", 
      "儘讓春風凡草木，便做雲根石底。", 
      "但留取、微酸滋味。", 
      "除卻林逋無人識，算歲寒、只是天知己。", 
      "休弄玉，怨遲暮。"
    ], 
    "rhythmic": "賀新涼・賀新郎"
  }, 
  {
    "author": "方岳", 
    "paragraphs": [
      "問訊江南客。", 
      "怕秋崖、苔荒詩屋，雲侵山屐。", 
      "留得釣竿西日手，夢落鷗傍鷺側。", 
      "倩傳語、溪翁將息。", 
      "四十飛騰斜暮景，笑雙篷、一懶無他畫。", 
      "惟飽飯，散輕策。", 
      "世間萬事知何極。", 
      "問乾坤、待誰整頓，豈無豪傑。", 
      "水驛山村還要我，料理松風竹雪。", 
      "也不學、草顛詩白。", 
      "自有春蓑黃犢在，盡諸公、寶馬搖金勒。", 
      "容我輩，醉雲液。"
    ], 
    "rhythmic": "賀新涼・賀新郎"
  }, 
  {
    "author": "方岳", 
    "paragraphs": [
      "雁向愁邊落。", 
      "渺汀洲、孤雲細雨，暮天寒角。", 
      "有美人兮山翠外，誰共霜橋月壑。", 
      "想朋友、春猿秋鶴。", 
      "竹屋一燈棋未了，問人間、局面如何著。", 
      "風雨夜，更商略。", 
      "六州鐵鑄從頭錯。", 
      "笑歸來、冰鱸堪膾，雪螯堪嚼。", 
      "莫遣孤舟橫浦漵，也怕浪狂風惡。", 
      "且容把、釣綸收卻。", 
      "雲外空山知何似，料清寒、只與梅花約。", 
      "逋老句，底須作。"
    ], 
    "rhythmic": "賀新涼・賀新郎"
  }, 
  {
    "author": "方岳", 
    "paragraphs": [
      "一笑君知否。", 
      "笑當年、山陰道士，行歌樵叟。", 
      "五十到頭公老矣，只可鷺朋鷗友。", 
      "便富貴、何如杯酒。", 
      "好在歸來蒼崖底，想月明、不負攜鋤手。", 
      "誰共酌，翦霜韭。", 
      "乾坤許大山河舊。", 
      "幾多人、劍倚西風，筆驚南鬥。", 
      "俯仰之間成陳跡，亡是子虛烏有。", 
      "渺菸草、不堪回首。", 
      "隔塢築亭開野逕，盡一筇、兩履山前後。", 
      "春且爲，催花柳。"
    ], 
    "rhythmic": "賀新涼・賀新郎"
  }, 
  {
    "author": "方岳", 
    "paragraphs": [
      "天意然乎否。", 
      "待相攜、風煙五畝，招邀迂叟。", 
      "屋上青山花木野，儘可兩朋三友。", 
      "笑老子、只堪棋酒。", 
      "似恁疏頑何爲者，向人前、不解高叉手。", 
      "寧學圃，種菘韭。", 
      "春猿秋鶴皆依舊。", 
      "怪吾今，鬢已成絲，膽還如鬥。", 
      "誰與廬山麾之去，爾輩何留之有。", 
      "黯離緒、暮江搔首。", 
      "非我督郵猶束帶，這一歸、更落淵明後。", 
      "君試問，長亭柳。"
    ], 
    "rhythmic": "賀新涼・賀新郎", 
    "tags": [
      "廬山"
    ]
  }, 
  {
    "author": "方岳", 
    "paragraphs": [
      "茅屋何堪翠袖，芝田自有霓裳。", 
      "一雙雪舞碧雲鄉。", 
      "富貴人家以上。", 
      "竹外山童敲臼，梅邊溪友傳觴。", 
      "青霞道服石爐香。", 
      "便是壽星模樣。"
    ], 
    "rhythmic": "西江月"
  }, 
  {
    "author": "方岳", 
    "paragraphs": [
      "燕子催將初度，梨花指定清明。", 
      "春風可是太多情。", 
      "樂事良辰一併。", 
      "絳老從頭甲子，楚騷幾度庚寅。", 
      "晴光不隔鳳凰城。", 
      "花底舉頭天近。"
    ], 
    "rhythmic": "西江月"
  }, 
  {
    "author": "方岳", 
    "paragraphs": [
      "蔬甲初肥雨潤，茶槍小摘春明。", 
      "野籬是處可詩情。", 
      "打過下湖船並。", 
      "捷報秋來旁午，賢關早晚同寅。", 
      "綠楊連騎帶春城。", 
      "不問南山遠近。"
    ], 
    "rhythmic": "西江月"
  }, 
  {
    "author": "方岳", 
    "paragraphs": [
      "瘦得黃花能小。", 
      "一簾香杳。", 
      "東籬雲冷正愁予，猶幸是、西風少。", 
      "葉下亭皋渺渺。", 
      "秋何爲者。", 
      "無錢持蟹對黃花，又孤負、重陽也。"
    ], 
    "rhythmic": "一落索"
  }, 
  {
    "author": "方岳", 
    "paragraphs": [
      "雲澗之癯，有詩盟未了，鷗泛江湖。", 
      "一官直爲仙耳，不受塵驅。", 
      "高情逸韻，自蘭亭、已後都無。", 
      "準擬畫、剡舟夜雪，與君相對成圖。", 
      "半竹苔寒如此，問誰歟來者，鶴伴薰爐。", 
      "何如貯之天上，風露冰壺。", 
      "江南春早，想梅花、不肯欺吾。", 
      "疑便是，孤山之北，水鄉月影林逋。"
    ], 
    "rhythmic": "漢宮春"
  }, 
  {
    "author": "方岳", 
    "paragraphs": [
      "問訊何郎，怎春風未到，卻月橫枝。", 
      "當年東閣詩興，夫豈吾欺。", 
      "雲寒歲晚，便相逢、已負深期。", 
      "煩說與、秋崖歸也，留香更待何時。", 
      "家住江南煙雨，想疏花開遍，野竹巴籬。", 
      "遙憐水邊石上，煞欠渠詩。", 
      "月壺雪甕，肯相從、捨我其誰。", 
      "應自笑，生來孤峭，此心卻有天知。"
    ], 
    "rhythmic": "漢宮春"
  }, 
  {
    "author": "方岳", 
    "paragraphs": [
      "問天何事，雪垂垂欲下，又還晴卻。", 
      "春到梅梢香逗也，盡有心情行樂。", 
      "剡曲舟回，灞橋詩在，一笑人如昨。", 
      "此情分付，暮天寒月殘角。", 
      "誰道飛夢江南，羣山如畫，一一瓊瑤琢。", 
      "中有玉田三萬頃，雲是幼輿丘壑。", 
      "招我歸來，和春醉去，休跨揚州鶴。", 
      "萬花曾約，酒醒當有新作。"
    ], 
    "rhythmic": "酹江月・念奴嬌"
  }, 
  {
    "author": "方岳", 
    "paragraphs": [
      "綠尊翠勺，約秋風、一醉小樓先月。", 
      "誰取寶奩奔帝所，深鎖玉華宮闕。", 
      "老桂香寒，疏桐雲重，生怕金蛇掣。", 
      "那知天柱，一峯別與天接。", 
      "我欲飛佩重遊，置之衣袖，照我襟懷雪。", 
      "玉斧難藏修月手，待做明宵清絕。", 
      "天地無塵，山河有影，了不遺毫髮。", 
      "舉杯相屬，喚誰箋與天說。"
    ], 
    "rhythmic": "酹江月・念奴嬌"
  }, 
  {
    "author": "方岳", 
    "paragraphs": [
      "幅巾雲麓。", 
      "笑人生甕等，何時是足。", 
      "莫道年來無好處，第一秫田新熟。", 
      "孫息乘鸞，大兒薦鶚，翁已恩袍碌。", 
      "笑譚戎幕，儘教嶽也碌碌。", 
      "是則江南江北，月明飛夢，認得溪橋屋。", 
      "多少睡鄉閒日月，不老柯山棋局。", 
      "唱個曲兒，吃些酒子，檢點茅檐竹。", 
      "問梅開未，一枝初破寒玉。"
    ], 
    "rhythmic": "酹江月・念奴嬌"
  }, 
  {
    "author": "方岳", 
    "paragraphs": [
      "且拌春醉。", 
      "問人間、誰是十分如意。", 
      "道不好來人又道，也有一分好處。", 
      "管甚長貧，只消長健，切莫眉頭聚。", 
      "儘教江路，梅花依舊留住。", 
      "兒輩雖不如人，有何不可，怎敢嫌遲暮。", 
      "但喜吾翁躔度轉，喚起煙霞深痼。", 
      "否極而亨，剝餘而復，長至迎初度。", 
      "龜圖羲畫，直從今日重數。"
    ], 
    "rhythmic": "酹江月・念奴嬌"
  }, 
  {
    "author": "方岳", 
    "paragraphs": [
      "花風初逗，喜邊亭依舊，春閒營柳。", 
      "菸草隋宮歌舞地，誰遣萬紅圍繡。", 
      "結酒因緣，裝春富貴，也要經綸手。", 
      "笙簫聲裏，一江晴綠吹皺。", 
      "是處羽箭如飛，那知鶴府，花壓闌干晝。", 
      "油幕文書談笑了，餘事盡堪茶酒。", 
      "報答東風，流連西日，綠外沈吟久。", 
      "與春無負，醉歸香滿襟袖。"
    ], 
    "rhythmic": "酹江月・念奴嬌"
  }, 
  {
    "author": "方岳", 
    "paragraphs": [
      "槎牙詩骨，想生來無分，史闈經幄。", 
      "呵護九關多虎豹，誰道去天一握。", 
      "奏賦兩都，聞韶三月，雁遠書難託。", 
      "一寒如許，蟾枝莫倚高擢。", 
      "空使滿壑風煙，半村雪月，孤負梅花約。", 
      "渺渺愁予初度也，山互同雲垂幕。", 
      "鶴帳何如，牛衣無恙，麥隴佔優渥。", 
      "不如歸去，檐花深夜春酌。"
    ], 
    "rhythmic": "酹江月・念奴嬌"
  }, 
  {
    "author": "方岳", 
    "paragraphs": [
      "祈山底處，爲二鬆千竹，肯題崖壁。", 
      "雪灑談犀麾雁騖，爾輩何煩涉筆。", 
      "使者知乎，民其勞止，且莫閒耕織。", 
      "片言金石，喚回春意無極。", 
      "雖則王謝人家，一癯仙澤，面作蒼煙色。", 
      "茶炷筆牀將雨屐，吟到梅花消息。", 
      "賤子何爲，老仙如問，莫道頭今白。", 
      "寒蓑幾夢，研朱看點周易。"
    ], 
    "rhythmic": "酹江月・念奴嬌"
  }, 
  {
    "author": "方岳", 
    "paragraphs": [
      "當年睡裏聞香，阿誰喚做花間瑞。", 
      "巾飄瀋水，籠薰古錦，擁青綾被。", 
      "初日酣晴，柔風逗暖，十分情致。", 
      "掩窗綃，待得香融酒醒，盡消受、這春思。", 
      "從把萬紅排比。", 
      "想較伊、更爭些子。", 
      "詩仙老手，春風妙筆，要題教似。", 
      "十里揚州，三生杜牧，可曾知此。", 
      "趁紫脣微綻，芳心半透，與騷人醉。"
    ], 
    "rhythmic": "水龍吟"
  }, 
  {
    "author": "方岳", 
    "paragraphs": [
      "晝長庭院深深，春柔一枕流霞醉。", 
      "蒙鬆欲醒，嬌羞還困，錦屏圍翠。", 
      "豆寇初肥，櫻桃微綻，玉闌同倚。", 
      "記華清浴起，渭流波暖，紅漲膩、棄脂水。", 
      "燕子來時天氣。", 
      "盡韶風、與詩爲地。", 
      "芳叢雨歇，露痕日釅，英英仙意。", 
      "莫恨無香，最憐有韻，天然情致。", 
      "待問春能幾，五更猶是，拌今宵睡。"
    ], 
    "rhythmic": "水龍吟"
  }, 
  {
    "author": "方岳", 
    "paragraphs": [
      "半殼含黃，雙螯擘紫，風流渾是蘆花。", 
      "江頭秋老，誰了酒生涯。", 
      "玉質金相如許，怎消受、明月寒沙。", 
      "橙香也，不閒左手，除是付詩家。", 
      "草泥，行郭索，橫戈曾怒，張翰浮誇。", 
      "笑鱸魚雖好，風味爭些。", 
      "醉嚼霜前鬆雪，江湖夢、不枉歸槎。", 
      "停杯問，餘其負腹，是腹負餘耶。"
    ], 
    "rhythmic": "滿庭芳"
  }, 
  {
    "author": "方岳", 
    "paragraphs": [
      "淮山秋曉。", 
      "問西風幾度，雁雲蛩草。", 
      "鐵色驄驕，金花袍窄，未覺塞垣寒早。", 
      "笳鼓聲中晴色，一羽不飛邊報。", 
      "君莫道，怎乾坤許大，英雄能少。", 
      "談笑。", 
      "鳴鏑處，生縛胡雛，烽火傳音耗。", 
      "漠漠寒沙，荒荒殘照，正空不勞深討。", 
      "但喜歡迎馬首，猶是中原遺老。", 
      "關何事，待歸來細話，一尊傾倒。"
    ], 
    "rhythmic": "喜遷鶯"
  }, 
  {
    "author": "方岳", 
    "paragraphs": [
      "半殼含潮帶靨香。", 
      "雙螯嚼雪迸臍黃。", 
      "蘆花洲渚夜來霜。", 
      "短棹秋江清到底，長頭春甕醉爲鄉。", 
      "風流不枉與詩嘗。"
    ], 
    "rhythmic": "浣溪沙"
  }, 
  {
    "author": "方岳", 
    "paragraphs": [
      "夜醉淵明把菊圖。", 
      "宿酲扶曉又冰壺。", 
      "秋香留得伴雙鳧。", 
      "並日滿浮金馨落，明年初賜玉茱萸。", 
      "更書欲上有除書。"
    ], 
    "rhythmic": "浣溪沙"
  }, 
  {
    "author": "方岳", 
    "paragraphs": [
      "孤篷夜傍低叢宿，蕭蕭雨聲悲切。", 
      "一岸霜痕，半江煙色，愁到沙頭枯葉。", 
      "澹雲沒滅。", 
      "黯西風吹老，滿汀新雪。", 
      "天豈無情，離騷點點送歸客。", 
      "歸去來兮怎得，盡鷺翅鷗倚，乍寒時節。", 
      "秋晚山川，夕陽浦漵，贏得別腸千結。", 
      "濤翻浪疊。", 
      "那得似西來，一筇橫絕。", 
      "搔首江南，雁銜千里月。"
    ], 
    "rhythmic": "齊天樂"
  }, 
  {
    "author": "方岳", 
    "paragraphs": [
      "雪帶邊寒，渺愁予、雪中誰抱奇節。", 
      "遜在揚州，逋老孤山，芳信頓成消歇。", 
      "江南茅屋今安在，疏影瘦、祗堪嘆息。", 
      "歸來未，沙頭立盡，暮天雲碧。", 
      "自笑梁園賦客。", 
      "倚舊日鞍韉，春風巾幘。", 
      "問訊橫枝，暖熱新花，無處訪尋詩閣。", 
      "幾年不見冰霜面，知誰共、批風支月。", 
      "歸來也，鷗盟不妨再結。"
    ], 
    "rhythmic": "花心動"
  }, 
  {
    "author": "方岳", 
    "paragraphs": [
      "小樓簾不卷，花正鬧、燈火競春宵。", 
      "想舊日何郎，飛金叵羅，三生杜牧，醉董嬌饒。", 
      "香塵路，雲鬆鸞髻鬌，月襯馬蹄驕。", 
      "彷彿神仙，劉安雞犬，分明富貴，子晉笙簫。", 
      "人生行樂耳，君不見、迷樓春綠迢迢。", 
      "二十四、經行處，舊月今橋。", 
      "但索笑梅花，酒消新雪，縱情詩草，筆捲春潮。", 
      "俯仰人間陳跡，莫惜金貂。"
    ], 
    "rhythmic": "風流子"
  }, 
  {
    "author": "方岳", 
    "paragraphs": [
      "一年寒盡也。", 
      "問秦沙、梅放未也。", 
      "幽尋者誰也。", 
      "有何郎佳約，歲雲除也。", 
      "南枝暖也。", 
      "正同雲、商量雪也。", 
      "喜東皇，一轉洪鈞，依舊春風中也。", 
      "香也。", 
      "騷情釀就，書味薰成，這些情也。", 
      "玉堂深也。", 
      "莫道年華歸也。", 
      "是循環、三百六旬六日，生意無窮已也。", 
      "但丁寧，留取微酸，調商鼎也。"
    ], 
    "rhythmic": "瑞鶴仙"
  }, 
  {
    "author": "方岳", 
    "paragraphs": [
      "中元才過節。", 
      "正宇宙澄清，一天寒碧。", 
      "涼飆動秋色。", 
      "算佳辰恰是，下弦當日。", 
      "天生俊傑。", 
      "富文才、瑰奇挺特。", 
      "看蔥蔥，和氣薰城，共慶武夷仙伯。", 
      "難得。", 
      "釣鰲連六，虎傍登名，新題淡墨。", 
      "從容蓮幕。", 
      "遊花縣，無邀隔。", 
      "縱風流別駕，難淹紫詔，行對天顏咫尺。", 
      "更堪誇，萱草長春，紅衣交列。"
    ], 
    "rhythmic": "瑞鶴仙"
  }, 
  {
    "author": "方岳", 
    "paragraphs": [
      "月亦老乎，勸爾一杯，聽說平生事。", 
      "吾問汝，開闢自何時。", 
      "有乾坤更應有爾。", 
      "年幾許。", 
      "鴻荒邈哉遐已。", 
      "吾今斷自唐虞起。", 
      "系帝曰放勳，甲辰踐祚，數至今、宋嘉熙。", 
      "凡三千五百二十年餘。", 
      "嗟雨□風□幾盈虧。", 
      "老兔奔馳，癡蟆吞吐，定應衰矣。", 
      "噫。", 
      "月豈無悲。", 
      "吾觀人壽幾期頤。", 
      "炯炯雙眸子，明清無過嬰兒。", 
      "但纔到中年，昏然欲眊，那堪老矣知何似。", 
      "試以此推之。", 
      "吾言有理，不能不自疑耳。", 
      "恐古時月與今時異。", 
      "恨則恨今人不千歲。", 
      "但見今、冰輪如洗。", 
      "阿誰曾自前古，看到隋唐世。", 
      "幾時明潔，幾時昏暗，畢竟少晴多雨。", 
      "須臾月落夜何其。", 
      "曰先生、審之姑醉。"
    ], 
    "rhythmic": "哨遍"
  }, 
  {
    "author": "方岳", 
    "paragraphs": [
      "月曰不然，君亦怎知，天上從前事。", 
      "吾語汝，月豈有弦時。", 
      "奈人間井觀乃爾。", 
      "休浪許。", 
      "歷家繆悠而已。", 
      "誰雲魄死生明起。", 
      "又明死魄生，循環晦朔，有老兔、自熙熙。", 
      "妄相傳、月溯日光餘。", 
      "嗟萬古誰知了無虧。", 
      "玉斧修成，銀蟾奔去，此言荒矣。", 
      "噫。", 
      "世已堪悲。", 
      "聽君歌復解人頤。", 
      "桂魄何曾死，寒光不減些兒。", 
      "但與日相望，對如兩鏡，山河大地無疑似。", 
      "待既望觀之。", 
      "冰輪漸側，轉斜才一鉤耳。", 
      "論本來不與中秋異。", 
      "恐天問靈均未知此。", 
      "又底用、咸池重洗。", 
      "乾坤一點英氣。", 
      "寧老人問世。", 
      "飛上天來，摩挲月去，纔信有晴無雨。", 
      "人生圓缺幾何其。", 
      "且徘徊、與君同醉。"
    ], 
    "rhythmic": "哨遍"
  }, 
  {
    "author": "方岳", 
    "paragraphs": [
      "雁帶新霜幾多愁。", 
      "和月落滄洲。", 
      "桂花如許，菊花如許，怎不悲秋。", 
      "江山例合閒人管，也白幾分頭。", 
      "去年曾此，今年曾此，煙雨孤舟。"
    ], 
    "rhythmic": "眼兒媚"
  }, 
  {
    "author": "方岳", 
    "paragraphs": [
      "銀河無浪，瓊樓不暑。", 
      "一點柔情如水。", 
      "肯捐蘭珮了渠愁，盡閒卻、纖纖機杼。", 
      "波心沁雪，鷗邊分雨。", 
      "翦得荷花能楚。", 
      "天公煞自解風流，看得我、如何銷汝。"
    ], 
    "rhythmic": "鵲橋仙"
  }, 
  {
    "author": "方岳", 
    "paragraphs": [
      "今朝廿九，明朝初一。", 
      "怎欠秋崖個生日。", 
      "客中情緒老天知，道這月、不消三十。", 
      "春盤縷翠，春缸搖碧。", 
      "便泥做、梅花消息。", 
      "雪邊試問是耶非，笑今夕、不知何夕。"
    ], 
    "rhythmic": "鵲橋仙"
  }, 
  {
    "author": "方岳", 
    "paragraphs": [
      "木犀過了詩憔悴。", 
      "只有黃花開又未。", 
      "秋風也不管人愁，到處相尋吹短袂。", 
      "露滴碧觴誰共醉。", 
      "腸斷向來攜手地。", 
      "夜寒箋與月明看，未必月明知此意。"
    ], 
    "rhythmic": "玉樓春"
  }, 
  {
    "author": "方岳", 
    "paragraphs": [
      "鷗清眠醉晴溪月。", 
      "幾夢寒蓑雪。", 
      "斷橋籬落帶人家。", 
      "枝北枝南初著、兩三花。", 
      "曾於春底橫孤艇。", 
      "香似詩能冷。", 
      "娟娟玉立載歸壺。", 
      "渺渺愁予肯入、楚騷無。"
    ], 
    "rhythmic": "虞美人"
  }, 
  {
    "author": "方岳", 
    "paragraphs": [
      "誰翦輕瓊做物華。", 
      "春繞天涯。", 
      "水繞天涯。", 
      "園林曉樹恁橫斜。", 
      "道是梅花。", 
      "不是梅花。", 
      "宿鷺聯拳倚斷槎。", 
      "昨夜寒些。", 
      "今夜寒些。", 
      "孤舟蓑笠釣煙沙。", 
      "待不思家。", 
      "怎不思家。"
    ], 
    "rhythmic": "一剪梅・一翦梅"
  }, 
  {
    "author": "方岳", 
    "paragraphs": [
      "輦路融晴，宮雲逗曉青旗報。", 
      "梅邊香沁彩鞭寒，初信花風到。", 
      "笑語誰家簾幕，鏤冰絲、紅粉綠鬧。", 
      "髻橫玉燕，鬢顫瓊幡，不能知掉。", 
      "看見春來，麴塵微漲催蘭棹。", 
      "嬌橫拂略上柔條，等得鶯眠覺。", 
      "引出千花萬草。", 
      "喜攙先、椒盤竹爆。", 
      "問誰天上，瑤帖初供，玉堂歸儤。"
    ], 
    "rhythmic": "燭影搖紅"
  }, 
  {
    "author": "方岳", 
    "paragraphs": [
      "溪南北，本自一漁舟。", 
      "煙雨幾盟鷗。", 
      "白魚不負鸕鶿杓，青蓑不減鷫鸘裘。", 
      "怎無端，貪射策，覓封侯。", 
      "既不似、古人能識字。", 
      "又不似、今人能識事。", 
      "空老去，自宜休。", 
      "帝鄉五十六朝暮，人間四十四春秋。", 
      "問何如，茅一把，橘千頭。"
    ], 
    "rhythmic": "最高樓"
  }, 
  {
    "author": "方岳", 
    "paragraphs": [
      "朝元了，萬鶴放班回。", 
      "攜月下天來。", 
      "初平家看青羊石，滕王閣醉綠螺杯。", 
      "試鳴琴，花蕩漾，玉崔嵬。", 
      "前十日、鵲橋飛寶鐙。", 
      "後一月、兔奩開玉鏡。", 
      "秋色淨，夜徘徊。", 
      "申從五嶽三光出，亥將二首六身排。", 
      "問何其，餐沆瀣，燕蓬萊。"
    ], 
    "rhythmic": "最高樓", 
    "tags": [
      "滕王閣"
    ]
  }, 
  {
    "author": "方岳", 
    "paragraphs": [
      "秋崖底，雲臥欲生苔。", 
      "無夢到公臺。", 
      "有月鋤、曉帶烏犍去，與煙蓑、夜釣白魚來。", 
      "問誰能，供酒料，辦詩材。", 
      "君莫笑、閒忙棋得勢。", 
      "也莫笑、浮湛漁得計。", 
      "胸次老，雪崔嵬。", 
      "付老夫、小小鸕鶿杓，盡諸公、袞袞鳳凰臺。", 
      "且容儂，多種竹，剩栽梅。"
    ], 
    "rhythmic": "最高樓"
  }, 
  {
    "author": "方岳", 
    "paragraphs": [
      "說與樵青。", 
      "緊閉柴門。", 
      "道先生檢校東屯。", 
      "阿戎安在，未掃愁痕。", 
      "且免歌詞，休載妓，莫攜尊。", 
      "梅自生春。", 
      "雪立前村。", 
      "道此杯、酒也須溫。", 
      "無窮身外，付與乾坤。", 
      "誰共耕山，閒釣水、飽窺園。"
    ], 
    "rhythmic": "行香子"
  }, 
  {
    "author": "方岳", 
    "paragraphs": [
      "窗綃深隱護芳塵。", 
      "翠眉顰。", 
      "越精神。", 
      "幾雨幾晴，做得這些春。", 
      "切莫近前輕著語，題品錯，怕渠嗔。", 
      "碧壺誰貯玉粼粼。", 
      "醉香茵。", 
      "晚風頻。", 
      "吹得酒痕，如洗一番新。", 
      "只恨謫仙渾懶卻，辜負那，倚闌人。"
    ], 
    "rhythmic": "江神子・江城子"
  }, 
  {
    "author": "方岳", 
    "paragraphs": [
      "梅花吹夢過溪橋。", 
      "路迢迢。", 
      "雪初消。", 
      "似恁天寒，詩瘦想無柳。", 
      "聽得草堂人有語，能幾日，是生朝。", 
      "亂雲深處洗山瓢。", 
      "鬢蕭蕭。", 
      "酒紅朝。", 
      "回首六朝，南北黯魂銷。", 
      "縱使鍾山青眼在，終不似，侶漁樵。"
    ], 
    "rhythmic": "江神子・江城子"
  }, 
  {
    "author": "方岳", 
    "paragraphs": [
      "世不乏季子，藉甚有休聲。", 
      "芝蘭挺秀庭砌，廣廈萬間新。", 
      "胸次金天爽豁，風骨玉堂清徹，才器更輪囷。", 
      "勁節九秋斡，和氣萬家春。", 
      "過中元，才兩日，是生辰。", 
      "瓣香西上，都向此夕頌殷勤。", 
      "自有陰功天佑，合享人間長壽，不獨我知君。", 
      "從此見今日，丹桂伴靈椿。"
    ], 
    "rhythmic": "水調歌頭"
  }, 
  {
    "author": "方岳", 
    "paragraphs": [
      "中元過後恰三朝。", 
      "因甚庭闈喜氣飄。", 
      "李謫若非當此夕，甲生應是在今宵。", 
      "滿斟綠醑歌檀口，慢拍紅牙舞柳腰。", 
      "富貴榮華誰得似，祝公千歲樂逍遙。"
    ], 
    "rhythmic": "瑞鷓鴣"
  }, 
  {
    "author": "方岳", 
    "paragraphs": [
      "楚天秋早，過中元拈指，蓂飛四莢。", 
      "怪得千門佳氣滿，恰值生申時節。", 
      "蓬矢當年，椒盤今夕，瑞木金爐藝。", 
      "主人情重，酒紅潮上雙頰。", 
      "且看戲彩□□，鼎分丹桂，蘭玉同班列。", 
      "更喜萱庭南極老，親授長生祕訣。", 
      "養浩頤然，後昌青紫，天報公陰德。", 
      "年年盛會，祝延椿算千百。"
    ], 
    "rhythmic": "酹江月・念奴嬌"
  }, 
  {
    "author": "方岳", 
    "paragraphs": [
      "秋入西郊，律調夷則，韓堂風露清涼。", 
      "洞天昨夜，響動玉玎璫。", 
      "朱戶銀寰放鑰，長庚夢、應誕星郎。", 
      "垂弧旦，蓂飛五莢，簪履共稱觴。", 
      "未施經濟手，暫參雄府，公論聲揚。", 
      "便好趁昌辰，入輔吾皇。", 
      "況是中興啓運，正當寧、夢想循良。", 
      "從茲去，萬年佐主，福壽總無疆。"
    ], 
    "rhythmic": "滿庭芳"
  }, 
  {
    "author": "方岳", 
    "paragraphs": [
      "星昴呈祥，山川鍾秀，果然生此真賢。", 
      "精神瑩澈，秋水共長天。", 
      "況值西風初起，中元過、七日涼先。", 
      "庭院爽，稱觴賀客，車馬看駢闐。", 
      "開筵。", 
      "稱壽處，紅袖歌舞，脆管繁弦。", 
      "願公與椿鬆，對閱天年。", 
      "縱使平分風月，不容暫、吟醉苕川。", 
      "龍光近，行看鳳詔，促入秉鈞權。"
    ], 
    "rhythmic": "滿庭芳"
  }, 
  {
    "author": "方岳", 
    "paragraphs": [
      "河南靈地，信從生俊傑，皆由天佑。", 
      "見說簪纓稱世襲，復是青氈還舊。", 
      "學海淵源，筆端鋒鏑，未遜誰居右。", 
      "使臺暫贊，直須黃閣環召。", 
      "欣遇初度良辰，中原節過，九日方稱壽。", 
      "好看萊衣□舞處，盡羨一門三秀。", 
      "名過河東，迭居宰職，復見韋平胄。", 
      "祝君遐算，南山松柏長茂。"
    ], 
    "rhythmic": "百字謠・念奴嬌"
  }, 
  {
    "author": "方岳", 
    "paragraphs": [
      "喜椿庭。", 
      "近來強健，團欒雁序歡聲。", 
      "正柳絮簾櫳清晝，牡丹欄檻新晴，緩飛翠觥。", 
      "阿戎碌碌功名。", 
      "但要無災無難，何曾著公卿。", 
      "且抖擻斑衣，笑供兒戲，共將樂事，細酬佳景，須知翠袖全盛綠黛，金章不換蓑青。", 
      "鬆亭。", 
      "中間頓個壽星。"
    ], 
    "rhythmic": "八六子"
  }, 
  {
    "author": "樓", 
    "paragraphs": [
      "月淡風輕。", 
      "黃昏未是清。", 
      "吟到十分清處，也不啻、二三更。", 
      "曉鍾天未明。", 
      "曉霜人未行。", 
      "只有城頭殘角，說得盡、我平生。"
    ], 
    "rhythmic": "霜天曉角"
  }, 
  {
    "author": "樓", 
    "paragraphs": [
      "翦雪裁冰。", 
      "有人嫌太清。", 
      "又有人嫌太瘦，都不是、我知音。", 
      "誰是我知音。", 
      "孤山人姓林。", 
      "一自西湖別後，辜負我、到如今。"
    ], 
    "rhythmic": "霜天曉角", 
    "tags": [
      "西湖"
    ]
  }, 
  {
    "author": "徐寶之", 
    "paragraphs": [
      "人間秋至。", 
      "對暮雨滿城，沈思如水。", 
      "桐葉驚風，似語怨蛩齊起。", 
      "南樓月冷曾多恨，怕而今、夜深橫吹。", 
      "那堪更聽，蕭蕭摵摵，透窗搖睡。", 
      "問楚夢、閒云何地。", 
      "但手約輕綃，省人深意。", 
      "紅樹池塘，誰見宿妝凝睇。", 
      "舊時裘馬行歌事，合都歸、汀蘋煙芷。", 
      "思王漸老，休爲明璫，沈吟洛涘。"
    ], 
    "rhythmic": "桂枝香"
  }, 
  {
    "author": "徐寶之", 
    "paragraphs": [
      "水榭春寒，梅雪漫階，竹雲墮牆。", 
      "數花時近也，採芳香徑，舊情著處，看月西窗。", 
      "十二樓中，玉妃臥冷，懶掬胭脂放海棠。", 
      "層堤外，渺歸鴻無數，江樹蒼蒼。", 
      "席藑夜禮東皇。", 
      "剪蕙葉爲箋當綠章。", 
      "道杏晴三月，等鶯啼曉，草煙萬里，待鴂鳴芳。", 
      "九十日春，三千丈發，如此愁來白更長。", 
      "江南岸，正柳邊無路，沙雨微茫。"
    ], 
    "rhythmic": "沁園春"
  }, 
  {
    "author": "徐寶之", 
    "paragraphs": [
      "荼䕷一番過雨，灑殘花似雪。", 
      "向清曉、步入東風，細拾苔砌餘靨。", 
      "有數片、飛沾翠柳，縈迴半著雙歸蝶。", 
      "悄無人、共立幽禽，暱暱能說。", 
      "因念年華，最苦易失，對春愁暗結。", 
      "嘆自古、曾有佳人，長門深閉修潔。", 
      "寄麼弦、千言萬語，悶滿眼、欲彈難徹。", 
      "靠珠櫳，風雨微收，落花時節。", 
      "春工漸老，綠草連天，別浦共一色。", 
      "但暮靄、朝煙無際，盡日目極，江南江北，杜鵑叫裂。", 
      "此時此意，危魂黯黯，渭城客舍青青樹，問何人、把酒來看別。", 
      "思量怎向，遲迴獨掩青扉，夕陽猶照南陌。", 
      "春應記得，舊日疏狂，等受今磨折。", 
      "便永謝、五湖煙艇，只有吟詩，曲塢煎茶，小窗眠月。", 
      "春還自省，把融和事，長留芳晝人間世，與羈臣、恨妾銷離惻。", 
      "自題蕙葉回春，坐聽蓬壺，漏聲細嚥。"
    ], 
    "rhythmic": "鶯啼序"
  }, 
  {
    "author": "徐寶之", 
    "paragraphs": [
      "了卻意中事，卜築快幽情。", 
      "雨簾雲棟深窈，歌笑靄春生。", 
      "青嶂碧溪門戶，暖翠浮嵐衿席，前日展湘屏。", 
      "種竹看霜節，栽菊待秋英。", 
      "九世圖，閒居賦，麗人行。", 
      "名碑古畫，貼遍東閣與西亭。", 
      "庭下森蘭潔玉，天外驤龍舞鳳，心跡喜雙清。", 
      "頻瀹炊茶鼎，聽我扣門聲。"
    ], 
    "rhythmic": "水調歌・水調"
  }, 
  {
    "author": "祖吳", 
    "paragraphs": [
      "紫貂南北分榮，有人瑞鳳池疏秀。", 
      "月斧雲斤，斫成三絕，輝華星斗。", 
      "早歲從軍，烏戎口伐，奇功立就。", 
      "更題衡忠義，傳家清白，人道外甥似舅。", 
      "好看五經說後。", 
      "步蟾宮、桂香盈袖。", 
      "紫橐持荷，清班布武，履聲依舊。", 
      "回意刊山，當年垂棒，月明煙袖。", 
      "隱巖清秀，露玉風金，歲歲祝千秋壽。"
    ], 
    "rhythmic": "水龍吟"
  }, 
  {
    "author": "祖吳", 
    "paragraphs": [
      "佳麗東陽境，瑞氣曉籠晴。", 
      "中元逾了十日，上相喜重生。", 
      "四海文章宗匠，百里絃歌德化，官與水雙清。", 
      "懇切勸分意，賑恤活飢甿。", 
      "幸依劉，空頌魯，阻稱觥。", 
      "遙瞻快倚樓上，一點壽星明。", 
      "聞道璽書將下，看取蓬瀛直造，指日秉鈞衡。", 
      "大展平戎略，談笑復神京。"
    ], 
    "rhythmic": "水調歌頭"
  }, 
  {
    "author": "周申", 
    "paragraphs": [
      "瑞應柯山，昴宿儲祥，嵩嶽降神。", 
      "羨堂堂玉瑩，汪汪陂量，一襟風月，滿腹經綸。", 
      "試問丹砂，聊乘鳧舄，來種錦江桃李春。", 
      "絃歌地，看吏能綽著，薦墨爭新。", 
      "從茲大振家聲。", 
      "待京國來歸專秉鈞。", 
      "想宸恩初拜，北門學士，都能盡道，東閣郎君。", 
      "雨細絲輕，梅花金重，兩莢寶階呈瑞蓂。", 
      "稱觴慶，願萊衣袞袞，長照莊椿。"
    ], 
    "rhythmic": "沁園春"
  }, 
  {
    "author": "周申", 
    "paragraphs": [
      "秋來兩日，因個甚、烏鵲侵晨傳喜。", 
      "卻是常娥親姊妹，降作人間佳麗。", 
      "黛柳長青，官梅穩襯，鏡裏春明媚。", 
      "花顏難老，壽杯頻勸浮蟻。", 
      "聞道瀟灑才郎，天庭試罷，名掛登科記。", 
      "昨夜涼風新過雁，還有音書來寄。", 
      "千萬樓臺，三千粉黛，今在誰家醉。", 
      "歸來歡笑，一牀真個雙美。"
    ], 
    "rhythmic": "壺中天・念奴嬌"
  }, 
  {
    "author": "趙汝騰", 
    "paragraphs": [
      "人道恥堂，直聲勁氣，勝如鶴山。", 
      "記殿庭叱禹，風生九陛，都亭劾冀，影攝羣奸。", 
      "海內英豪，如公有幾，此地相逢同左官。", 
      "丹青閣，望煙雲縹緲，曾共憑欄。", 
      "憂時空見眉端。", 
      "嘆西事何由聖慮寬。", 
      "使蜀居諸葛，兵屯自肅，朝留一範，賊膽須寒。", 
      "天欲興唐，昴應相漢，立取勳名久遠看。", 
      "秋香耐，笑菊潭胡廣，污簡何顏。"
    ], 
    "rhythmic": "沁園春"
  }, 
  {
    "author": "趙孟堅", 
    "paragraphs": [
      "許大江山，鎮臨彈壓，豈小任哉。", 
      "從潘冢導漾，東傾注海，截然限止，南北天開。", 
      "試向中流，回觀鐵甕，萬石層棱攢劍堆。", 
      "金焦峙，號紫金浮玉，卷雪轟雷。", 
      "君侯文武兼才。", 
      "天有爲生才南國來。", 
      "□歷二十年，籌邊給餉，上流襟要，幾爲安排。", 
      "今此雄藩，精明笳鼓，又喚金湯氣象回。", 
      "長淮北，望中原非遠，更展恢規。"
    ], 
    "rhythmic": "沁園春"
  }, 
  {
    "author": "趙孟堅", 
    "paragraphs": [
      "明金點染，枝頭初見，四出如將刀翦。", 
      "芳心才露一些兒，早以被、西風傳遍。", 
      "歸來醉也，香凝襟袖，疑向廣寒宮殿。", 
      "便須著個膽瓶兒，夜深在、枕屏根畔。"
    ], 
    "rhythmic": "鵲橋仙"
  }, 
  {
    "author": "趙孟堅", 
    "paragraphs": [
      "曉上畫樓，望裏笑驚，春到那家。", 
      "便從臾閒情，安排醉事，尋芳喚友，行過平沙。", 
      "最是堪憐，花枝清瘦，欲笑還羞寒尚遮。", 
      "濃歡賞，待繁英春透，後會猶賒。", 
      "歸時月掛檐牙。", 
      "見花影重重浸寶階。", 
      "□銅壺摧箭，獸環橫釘，濃斟玉醑，芳漱瓊芽。", 
      "步繞曲廊，倦回芳帳，夢遍江南山水涯。", 
      "誰知我，有牆頭桂影，窗上梅花。"
    ], 
    "rhythmic": "沁園春"
  }, 
  {
    "author": "趙孟堅", 
    "paragraphs": [
      "擔頭看盡百花春。", 
      "春事只三分。", 
      "不似鶯鶯燕燕，相將紅杏芳園。", 
      "名繮易絆，征塵難浣，極目銷魂。", 
      "明日清明到也，柳條插向誰門。"
    ], 
    "rhythmic": "朝中措"
  }, 
  {
    "author": "趙孟堅", 
    "paragraphs": [
      "春早峭寒天，客裏倦懷尤惡。", 
      "待起冷清清地，又孤眠不著。", 
      "重溫卯酒整瓶花，總待自霍索。", 
      "忽聽海棠初賣，買一枝添卻。"
    ], 
    "rhythmic": "好事近"
  }, 
  {
    "author": "趙孟堅", 
    "paragraphs": [
      "官小宦遊初，清貧如舊。", 
      "小簇杯盤旋篘酒。", 
      "雖然微祿，不比他們豐厚。", 
      "也知慚愧是，皇恩受。", 
      "富貴千般，享之惟壽。", 
      "心地平時到頭有。", 
      "摩挲銅狄，祝望比他長久。", 
      "鼎來榮貴待，通閨後。"
    ], 
    "rhythmic": "感皇恩"
  }, 
  {
    "author": "趙孟堅", 
    "paragraphs": [
      "一百二十年，兩番甲子。", 
      "前番風霜飽諳矣。", 
      "今番甲子，一似臘盡春至。", 
      "程程有好在，應慚愧。", 
      "莫道官貧，勝如無底。", 
      "隨分杯筵稱家計。", 
      "從今數去，尚有五十八生朝裏。", 
      "待兒官大，做奢遮會。"
    ], 
    "rhythmic": "感皇恩"
  }, 
  {
    "author": "趙孟堅", 
    "paragraphs": [
      "望極思悠悠。", 
      "江如練、籟息浪紋收。", 
      "看帆卷帆舒，往來徵艇，鷺飛鷺立，遠近芳洲。", 
      "逝波不捨山常好，祗白少年頭。", 
      "杜若滿汀，離騷幽怨，鴟夷去國，煙浪遨遊。", 
      "江南知何許，青林晚，山斷處、白雲浮。", 
      "懷古慨今，誰人似我閒愁。", 
      "嘆醉生浪跡，鱸鄉蟹舍，殢紅怨粉，蓮棹菱舟。", 
      "敲遍闌干，默然竟日凝眸。"
    ], 
    "rhythmic": "風流子"
  }, 
  {
    "author": "趙孟堅", 
    "paragraphs": [
      "庭院深深，正花飛零亂，蝶懶蜂稀。", 
      "柳絮狂蹤，輕入房櫳，悄悄可有人知。", 
      "畫堂鎮日閒晴晝，金爐冷、繡幕低垂。", 
      "樑間燕，雙雙並翅，對舞高低。", 
      "蘭幌玉人睡起，情脈脈、無言暗斂雙眉。", 
      "斗帳半褰，六曲屏山，憔悴似不勝衣。", 
      "一聲笑語誰家女，鞦韆映、紅粉牆西。", 
      "斷腸處，行人馬上醉歸。"
    ], 
    "rhythmic": "花心動"
  }, 
  {
    "author": "趙孟堅", 
    "paragraphs": [
      "幾年修績，總待榮親老。", 
      "每羨院南豪，向壽席、花花草草。", 
      "如今慚愧，微勝十年前，聊爾辦，杯盤了，一對慈顏笑。", 
      "願親強健，綠鬢長長好。", 
      "來歲在琴堂，想凡事、應微熱鬧。", 
      "契天交道，只辦好心腸，官盡大，盡榮親，待受金花誥。"
    ], 
    "rhythmic": "驀山溪"
  }, 
  {
    "author": "趙孟堅", 
    "paragraphs": [
      "桃花雨動，測測輕寒小。", 
      "曲檻面危闌，對東風、傷春懷抱。", 
      "酒邊心事，花下舊閒情，流年度，芳塵杳，懊惱人空老。", 
      "粉紅題字，寄與分明道。", 
      "消息燕歸時，輾柔茵、連天芳草。", 
      "瑣窗孤影，夜卜燭花明，清漏斷，月朦朧，掛在梅梢嫋。"
    ], 
    "rhythmic": "驀山溪"
  }, 
  {
    "author": "趙崇霄", 
    "paragraphs": [
      "妒雪梅蘇，迷煙柳醒，遊絲輕揚新霽。", 
      "捲簾看燕初歸，步屧爲花早起。", 
      "春來猶淺，便做出、十分春意。", 
      "喜鳳釵、才卸珠幡，早換巧梳描翠。", 
      "著數點、催花雨膩。", 
      "更一番、遞香風細。", 
      "小鶯忺暖調聲，嫩蝶試晴舞翅。", 
      "清歡易失，怕輕負、年芳流水。", 
      "好趁閒、共整吟韉，日日訪桃尋李。"
    ], 
    "rhythmic": "東風第一枝"
  }, 
  {
    "author": "馬光祖", 
    "paragraphs": [
      "多情多愛。", 
      "還了平生花柳債。", 
      "好個檀郎。", 
      "室女爲妻也不妨。", 
      "傑才高作。", 
      "聊贈青蚨三百索。", 
      "燭影搖紅。", 
      "記取媒人是馬公。"
    ], 
    "rhythmic": "減字木蘭花"
  }, 
  {
    "author": "李南金", 
    "paragraphs": [
      "流落今如許。", 
      "我亦三生杜牧，爲秋娘著句。", 
      "先自多愁多感慨，更值江南春暮。", 
      "君看取、落花飛絮。", 
      "也有吹來穿繡幌，有因風、飄墜隨塵土。", 
      "人世事，總無據。", 
      "佳人命薄君休訴。", 
      "若說與、英雄心事，一生更苦。", 
      "且盡樽前今日意，休記綠窗眉嫵。", 
      "但春到、兒家庭戶。", 
      "幽恨一簾煙月曉，恐明年、雁亦無尋處。", 
      "渾欲倩，鶯留住。"
    ], 
    "rhythmic": "賀新郎"
  }, 
  {
    "author": "蕭", 
    "paragraphs": [
      "半山社雨欲黃昏。", 
      "燕子不過門。", 
      "楊柳染深綠意，海棠啼損紅痕。", 
      "綺寮妝束，寶釵歌舞，玉枕溫存。", 
      "一段舊情有味，十分新恨無言。"
    ], 
    "rhythmic": "朝中措"
  }, 
  {
    "author": "蕭", 
    "paragraphs": [
      "倚闌閒看燕定巢。", 
      "舊彈箏、因病久拋。", 
      "畫不盡、殘眉黛，被東風、吹在柳梢。", 
      "曉來暗理傷春曲，把金釵、枕畔細敲。", 
      "書寄與、天涯去，並相思、紅淚一包。"
    ], 
    "rhythmic": "戀繡衣"
  }, 
  {
    "author": "蕭", 
    "paragraphs": [
      "（和陳漕使仙湖韻）莫是西湖，分一派、殘波剩碧。", 
      "閒問著、鶯仙丹事，老榕知得。", 
      "荇水帶長鷗踏損，柳風絮暖魚吞入。", 
      "只前山、依舊漢時青，晴還溼。", 
      "亭疏好，何消密。", 
      "花少好，無多植。", 
      "聽黃鸝三請，要詩翁出。", 
      "消渴泉斟寒玉液，留題石剝蒼苔色。", 
      "嘆而今、翻羨□南春，乾坤窄。"
    ], 
    "rhythmic": "滿江紅", 
    "tags": [
      "西湖"
    ]
  }, 
  {
    "author": "蕭泰來", 
    "paragraphs": [
      "千霜萬雪。", 
      "受盡寒磨折。", 
      "賴是生來瘦硬，渾不怕、角吹徹。", 
      "清絕。", 
      "影也別。", 
      "知心惟有月。", 
      "原沒春風情性，如何共、海棠說。"
    ], 
    "rhythmic": "霜天曉角"
  }, 
  {
    "author": "蕭泰來", 
    "paragraphs": [
      "七十人稀，嘗記得、少陵舊語。", 
      "誰知道、五園庵主，壽今如許。", 
      "書底青瞳如月樣，鏡中黑鬢無雙處。", 
      "與人間、世味不相投，神仙侶。", 
      "文漢史，詩唐句。", 
      "字晉帖，碑周鼓。", 
      "這千年勳業，一年一部。", 
      "曄曄紫芝商隱皓，猗猗綠竹淇瞻武。", 
      "問先生、何處更高歌，憑椿樹。"
    ], 
    "rhythmic": "滿江紅"
  }, 
  {
    "author": "馬天驥", 
    "paragraphs": [
      "城頭月色明如晝。", 
      "總是青霞有。", 
      "酒醉茶醒，飢餐困睡，不把雙眉皺。", 
      "坎離龍虎勤交媾。", 
      "煉得丹將就。", 
      "借問羅浮鶴侶，還似先生否。"
    ], 
    "rhythmic": "城頭月"
  }, 
  {
    "author": "黎道靜", 
    "paragraphs": [
      "陽光子夜開清晝。", 
      "照了無何有。", 
      "弱水蓬萊，河車忽動，萬頃金波皺。", 
      "紅鉛墨汞相交媾。", 
      "片餉丹成就。", 
      "把握陰陽，一鍾造化，此訣人知否。"
    ], 
    "rhythmic": "城頭月"
  }, 
  {
    "author": "黃判院", 
    "paragraphs": [
      "桃浪翻花，柳風飄絮，翠蓂八葉呈芳。", 
      "奎星初度，箕宿耀祥光。", 
      "元是降神崧嶽，生英傑、奇偉非常。", 
      "文章士，青春未老，一鶚快飛黃。", 
      "登瀛，平步上，鰲頭獨佔，頭角軒昂。", 
      "主瓊林宴席，榮冠綠衣郎。", 
      "歸侍彩俱慶，逢生旦、品上椒觴。", 
      "從今去，公侯談笑，福壽等天長。"
    ], 
    "rhythmic": "滿庭芳"
  }, 
  {
    "author": "薛泳", 
    "paragraphs": [
      "一盤消夜江南果。", 
      "吃果看書只清坐。", 
      "罪過梅花料理我。", 
      "一年心事，半生牢落，盡向今宵過。", 
      "此身本是山中個。", 
      "纔出山來便希差。", 
      "手種青松應是大。", 
      "縛茅深處，抱琴歸去，又是明年話。"
    ], 
    "rhythmic": "青玉案"
  }, 
  {
    "author": "徐元傑", 
    "paragraphs": [
      "似玉仙人，三載相見，西湖清客。", 
      "攧不碎、一團和氣，只伊消得。", 
      "雪裏水中霜態度，臘前冬後春消息。", 
      "看簾垂、清晝一張琴，中閒著。", 
      "寒谷裏，輕回腳。", 
      "魁手段，堪描摸。", 
      "喚東風吹上，蘭臺芸閣。", 
      "只怕傅巖香不斷，摩挲商鼎羹頻作。", 
      "管一番滋味一番新，今如昨。"
    ], 
    "rhythmic": "滿江紅", 
    "tags": [
      "西湖"
    ]
  }, 
  {
    "author": "國學生", 
    "paragraphs": [
      "三學上書，冤乎天哉，哲人已萎。", 
      "自綱常一疏，爲時太息，典刑諸老，盡力扶持。", 
      "方哭南牀，繼傷右揆，死到先生事可知。", 
      "傷心處，笑寒梅冷落，血淚淋漓。", 
      "人心公論難欺。", 
      "願君父、明明悟此機。", 
      "昔九齡疏諫，祿山必叛，更生累奏，王氏爲危。", 
      "變起范陽，禍成新室，說著當年人噬臍。", 
      "君知否，但皇天祚宋，此事無之。"
    ], 
    "rhythmic": "沁園春"
  }, 
  {
    "author": "陸叡", 
    "paragraphs": [
      "溼雲黏雁影。", 
      "望徵路愁迷，離緒難整。", 
      "千金買光景。", 
      "但疏鍾催曉，亂鴉啼暝。", 
      "花悰暗省。", 
      "許多情、相逢夢境。", 
      "便行雲、都不歸來，也合寄將音信。", 
      "孤迥。", 
      "盟鸞心在，跨鶴程高，後期無準。", 
      "情絲待翦。", 
      "翻惹得，舊時恨。", 
      "怕天教何處，參差雙燕，還染殘朱剩粉。", 
      "對菱花、與說相思，看誰瘦損。"
    ], 
    "rhythmic": "瑞鶴仙", 
    "tags": [
      "宋詞三百首"
    ]
  }, 
  {
    "author": "陸叡", 
    "paragraphs": [
      "問纏腰跨鶴，事如何，人生最風流。", 
      "怕江邊潮汐，世間歧路，只是離愁。", 
      "白馬青衫往事，贏得鬢先秋。", 
      "目送紅橋晚，幾番行舟。", 
      "蘭珮空餘依黯，便南風吹水，人也難留。", 
      "但從今別後，我亦似浮漚。", 
      "敬亭上、半牀琴月，記彈將、寒影落南州。", 
      "秋聲裏，塞鴻來後，爲而登樓。"
    ], 
    "rhythmic": "八聲甘州"
  }, 
  {
    "author": "陸叡", 
    "paragraphs": [
      "滿清平世界慶秋成，看看鬥三錢。", 
      "論從來活國，論功第一，無過豐年。", 
      "辦得閒民一飽，餘事笑談間。", 
      "若問平戎策，微妙難傳。", 
      "玉帝要留公住，把西湖一曲，分入林園。", 
      "有茶爐丹竈，更有釣魚船。", 
      "覺秋風、未曾吹著，但砌蘭、長倚北堂萱。", 
      "千千歲，上天將相，平地神仙。"
    ], 
    "rhythmic": "甘州・八聲甘州", 
    "tags": [
      "西湖"
    ]
  }, 
  {
    "author": "史可堂", 
    "paragraphs": [
      "羞朱妒粉，染霧裁雲，淡然蒼佩仙裳。", 
      "半額蜂妝，莫道梳洗家常。", 
      "碧羅亂縈小帶，翠虯寒、一架清香。", 
      "春思苦，倚晴嬌無力，如待韓郎。", 
      "密幄籠芳吟夜，任露沾輕袖，月轉空樑。", 
      "弱骨柔姿，偏解勾引詩狂。", 
      "遺鈿碎金滿地，恨無情、風送韶光。", 
      "閒晝永，看青青、垂蔓過牆。"
    ], 
    "rhythmic": "聲聲慢"
  }, 
  {
    "author": "史可堂", 
    "paragraphs": [
      "危闌看月，番做聽秋雨。", 
      "一滴一聲愁，似相伴，離人悲苦。", 
      "籠香袖冷，獨立倚西風，紅葉落，菊花殘，都是關情處。", 
      "如何排遣，賴有高陽侶。", 
      "長嘯酒壚邊，且同賦、秋娘詞句。", 
      "山翁醉矣，一笛小樓空，思往事，看孤雲，目斷徵鴻去。"
    ], 
    "rhythmic": "驀山溪"
  }, 
  {
    "author": "陳詵", 
    "paragraphs": [
      "鬢邊一點似飛鴉。", 
      "休把翠鈿遮。", 
      "二年三載，千攔百就，今日天涯。", 
      "楊花又逐東風去，隨分入人家。", 
      "要不思量，除非酒醒，休照菱花。"
    ], 
    "rhythmic": "眼兒媚"
  }, 
  {
    "author": "餘桂英", 
    "paragraphs": [
      "芳草連天暮。", 
      "斜日明汀渚。", 
      "懊恨東風，恍如春夢，匆匆又去。", 
      "早知人、酒病更詩愁，鎮輕隨飛絮。", 
      "寶鏡空留恨，箏雁渾無據。", 
      "門外當時，薄情流水，如今何處。", 
      "正相思、望斷碧山雲，又鶯啼晚雨。"
    ], 
    "rhythmic": "小桃紅・連理枝"
  }, 
  {
    "author": "曾原郕", 
    "paragraphs": [
      "問巖雲朵朵爲誰飛，向來讀何書。", 
      "道江南名宦，掉頭勿顧，彩服歸與。", 
      "無限山中風物，今古屬潛夫。", 
      "渺渺遼天鶴，應費招呼。", 
      "謾說緇巾縞帶，與豸冠犀劍，憂樂如何。", 
      "漸橋橫採石，國步已趑趄。", 
      "想歸來、頓成憔悴，嘆季鷹、聞早憶蓴鱸。", 
      "丹泉冷，崖鍾絕響，夕照啼烏。"
    ], 
    "rhythmic": "八聲甘州"
  }, 
  {
    "author": "曾原郕", 
    "paragraphs": [
      "斷崖拋雪瀑，又潛溜、入山跟。", 
      "聽暗壁潺湲，山中紫霧，山下紅雲。", 
      "當年七僧甚處，但空餘、老剎靠嶙峋。", 
      "底事神糧不幻，翠窩剩積香塵。", 
      "紛紛。", 
      "結社種蓮人。", 
      "名氏已無聞。", 
      "看銀書般若，金陵故國，斜敕空存。", 
      "爭得十虛銷殞，爲讓皇、冤魄脫沈淪。", 
      "往事猶堪一笑，巖花亂點烏巾。"
    ], 
    "rhythmic": "木蘭花・玉樓春"
  }, 
  {
    "author": "許棐", 
    "paragraphs": [
      "昨夜微風細雨，今朝薄霽輕寒。", 
      "檐外一聲啼鳥，報知花柳平安。"
    ], 
    "rhythmic": "三臺春曲"
  }, 
  {
    "author": "許棐", 
    "paragraphs": [
      "春是人間過客，花隨春不多時。", 
      "人比花尤易老，那堪終日相思。"
    ], 
    "rhythmic": "三臺春曲"
  }, 
  {
    "author": "許棐", 
    "paragraphs": [
      "微雨後。", 
      "染得杏腮紅透。", 
      "春色好時人卻瘦。", 
      "鏡寒妝不就。", 
      "柳外一鶯啼晝。", 
      "約略情懷中酒。", 
      "困起半彎眉袖。", 
      "髻鬆簪玉溜。"
    ], 
    "rhythmic": "謁金門"
  }, 
  {
    "author": "許棐", 
    "paragraphs": [
      "翠鳳金鸞繡欲成。", 
      "沈香亭下款新晴。", 
      "綠隨楊柳陰邊去，紅踏桃花片上行。", 
      "鶯意緒，蝶心情。", 
      "一時分付小銀箏。", 
      "歸來玉醉花柔困，月濾窗紗約半更。"
    ], 
    "rhythmic": "鷓鴣天"
  }, 
  {
    "author": "許棐", 
    "paragraphs": [
      "冷迫春宵一半牀。", 
      "懶薰香。", 
      "不如屏裏畫鴛鴦。", 
      "永成雙。", 
      "重疊衾羅猶未暖。", 
      "紅燭短。", 
      "明朝春雨足池塘。", 
      "落花忙。"
    ], 
    "rhythmic": "柳枝・楊柳枝"
  }, 
  {
    "author": "許棐", 
    "paragraphs": [
      "正是拈芳採豔時。", 
      "連朝風雨裏，掩朱扉。", 
      "強排春恨剪新詞。", 
      "詞未就，鶯唱縷金衣。", 
      "雲薄弄晴暉。", 
      "試穿花逕去，揀雙枝。", 
      "紫香紅膩著羅衣。", 
      "簪不盡，瓶裏頓將歸。"
    ], 
    "rhythmic": "小重山"
  }, 
  {
    "author": "許棐", 
    "paragraphs": [
      "懶摶香，慵弄粉。", 
      "猶帶淺酲微困。", 
      "金鞍何處掠新歡，偷倩燕尋鶯問。", 
      "柳供愁，花獻恨。", 
      "袞絮獵紅成陣。", 
      "碧樓能有幾番春，又是一番春盡。"
    ], 
    "rhythmic": "滿宮春"
  }, 
  {
    "author": "許棐", 
    "paragraphs": [
      "欲把香繒暖纈裁。", 
      "玉箱金鎖又慵開。", 
      "一杯茶罷上春臺。", 
      "方向柳邊揉碧縷，又從花畔並紅腮。", 
      "不知凝待阿誰來。"
    ], 
    "rhythmic": "浣溪沙"
  }, 
  {
    "author": "許棐", 
    "paragraphs": [
      "淚淹紅，腮褪粉。", 
      "等得玉銷花損。", 
      "羞阮鳳，怯箏鸞。", 
      "指寒無好彈。", 
      "一庭雪。", 
      "半窗月。", 
      "又是獨眠時節。", 
      "孤枕怨，小屏愁。", 
      "天涯夢裏遊。"
    ], 
    "rhythmic": "更漏子"
  }, 
  {
    "author": "許棐", 
    "paragraphs": [
      "鵲踏畫檐雙噪。", 
      "書到。", 
      "和笑拆封看。", 
      "歸程能隔幾重山。", 
      "遠約數宵間。", 
      "準備繡輪雕轡。", 
      "遊戲。", 
      "說與百花知。", 
      "莫教枝上一紅飛。", 
      "留伴玉東西。"
    ], 
    "rhythmic": "荷葉杯"
  }, 
  {
    "author": "許棐", 
    "paragraphs": [
      "一轡東風留不住。", 
      "離歌斷、日斜春暮。", 
      "多事啼鶯，妒情飛燕，一路送人歸去。", 
      "文君自被琴心誤。", 
      "卻惆悵、落花飛絮。", 
      "錦字機寒，玉爐煙冷，門外亂山無數。"
    ], 
    "rhythmic": "夜行船"
  }, 
  {
    "author": "許棐", 
    "paragraphs": [
      "濺紫飄紅風又雨。", 
      "一刻韶芳留不住。", 
      "燕吞聲，鶯誶語。", 
      "待得晴來人已去。", 
      "怯新歌，憐舊舞。", 
      "冷落豔腔芳譜。", 
      "要識此時情緒。", 
      "豆梅酸更苦。"
    ], 
    "rhythmic": "應天長"
  }, 
  {
    "author": "許棐", 
    "paragraphs": [
      "鳩雨細，燕風斜。", 
      "春悄謝孃家。", 
      "一重簾外即天涯。", 
      "何必暮雲遮。", 
      "釧金寒，釵玉冷。", 
      "薄醉欲成還醒。", 
      "一春梳洗不簪花。", 
      "孤負幾韶華。"
    ], 
    "rhythmic": "喜遷鶯"
  }, 
  {
    "author": "許棐", 
    "paragraphs": [
      "杏花窗底人中酒。", 
      "花與人相守。", 
      "簾衣不肯護春寒。", 
      "一聲嬌嚏兩眉攢。", 
      "擁衾眠。", 
      "明朝又有秋千約。", 
      "恐未忺梳掠。", 
      "倩誰傳語畫樓風。", 
      "略吹絲雨溼春紅。", 
      "絆遊蹤。"
    ], 
    "rhythmic": "虞美人"
  }, 
  {
    "author": "許棐", 
    "paragraphs": [
      "鳳雙鸞偶。", 
      "天上人間有。", 
      "檐玉無聲花影瘦。", 
      "夜淺春濃時候。", 
      "別來幾度寒宵。", 
      "六橋風月迢迢。", 
      "燈下有誰相伴，一方紅溼鮫綃。"
    ], 
    "rhythmic": "清平樂"
  }, 
  {
    "author": "許棐", 
    "paragraphs": [
      "挼柳揉花旋染衣。", 
      "絲絲紅翠撲春輝。", 
      "羅綺叢中無此豔，小西施。", 
      "腰細最便圍舞帊，袖寒時復罩香え。", 
      "誤點一痕殘淚粉，怕人知。"
    ], 
    "rhythmic": "山花子"
  }, 
  {
    "author": "許棐", 
    "paragraphs": [
      "組繡盈箱錦滿機。", 
      "倩誰縫作護花衣。", 
      "恐花飛去，無覆上芳枝。", 
      "已恨遠山迷望眼，不須更畫遠山眉。", 
      "正無聊賴，雨外一鳩啼。"
    ], 
    "rhythmic": "相思引"
  }, 
  {
    "author": "許棐", 
    "paragraphs": [
      "一綃香暖看燈衣。", 
      "領珠襟翠爭輝。", 
      "金球斜嚲雪梅枝。", 
      "著帶都宜。", 
      "桃豔妝成醉臉，柳嬌移上歌眉。", 
      "一輪蟾玉墮花西。", 
      "攜手同歸。"
    ], 
    "rhythmic": "畫堂春"
  }, 
  {
    "author": "許棐", 
    "paragraphs": [
      "繡圍春水錦籠山。", 
      "冶遊天。", 
      "可惜連朝中酒、怯鞦韆。", 
      "妝樓暖。", 
      "朱簾卷。", 
      "燕斜穿。", 
      "衝落兩三花片、鏡臺邊。"
    ], 
    "rhythmic": "相見歡"
  }, 
  {
    "author": "許棐", 
    "paragraphs": [
      "一春不識西湖面。", 
      "翠羞紅倦。", 
      "雨窗和淚搖湘管。", 
      "意長箋短。", 
      "知心惟有雕樑燕。", 
      "自來相伴。", 
      "東風不管琵琶怨。", 
      "落花吹遍。"
    ], 
    "rhythmic": "後庭花", 
    "tags": [
      "西湖"
    ]
  }, 
  {
    "author": "陳策", 
    "paragraphs": [
      "倚危梯、酹春懷古，輕寒才轉花信。", 
      "江城望極多愁思，前事惱人方寸。", 
      "湖海興。", 
      "算合付元龍，舉白澆談吻。", 
      "憑高試問。", 
      "問舊日王郎，依劉有地，何事賦幽憤。", 
      "沙頭路，休記家山遠近。", 
      "賓鴻一去無信。", 
      "滄波渺渺空歸夢，門外北風悽緊。", 
      "烏帽整。", 
      "便做得功名，難綠星星鬢。", 
      "敲吟爲穩。", 
      "又白鷺飛來，垂楊自舞，誰與寄離恨。"
    ], 
    "rhythmic": "摸魚兒"
  }, 
  {
    "author": "陳策", 
    "paragraphs": [
      "倦繡人閒，恨春去、淺顰輕掠。", 
      "章臺路，雪黏飛燕，帶芹穿幕。", 
      "委地身如遊子倦，隨風命似佳人薄。", 
      "嘆此花、飛後更無花，情懷惡。", 
      "心下事，誰堪託。", 
      "憐老大，傷飄泊。", 
      "把前回離恨，暗中描摸。", 
      "又趁扁舟低欲去，可憐世事今非昨。", 
      "看等閒、飛過女牆來，鞦韆索。"
    ], 
    "rhythmic": "滿江紅"
  }, 
  {
    "author": "李昴英", 
    "paragraphs": [
      "燕穿幕。", 
      "春在深深院落。", 
      "單衣試，龍沫旋薰，又怕東風曉寒薄。", 
      "別來情緒惡。", 
      "瘦得腰圍柳弱。", 
      "清明近，正似海棠，怯雨芳蹤任飄泊。", 
      "釵留去年約。", 
      "恨易老嬌鶯，多誤靈鵲。", 
      "碧雲杳渺天涯各。", 
      "望不斷芳草，更迷香絮，迴文強寫字屢錯。", 
      "淚欲注還閣。", 
      "孤酌。", 
      "住春腳。", 
      "便彩局誰忺，寶軫慵學。", 
      "階除拾取飛花嚼。", 
      "是多少春恨，等閒吞卻。", 
      "闌干猛拍，嘆命薄，悔舊諾。"
    ], 
    "rhythmic": "蘭陵王"
  }, 
  {
    "author": "李昴英", 
    "paragraphs": [
      "曉風癡、繡簾低舞。", 
      "霏霏香碎紅雨。", 
      "燕忙鶯懶春無賴，懶爲好花遮護。", 
      "渾不顧。", 
      "費多少工夫，做得芳菲聚。", 
      "休顰百五。", 
      "卻自恨新年，遊疏醉少，光景恁虛度。", 
      "猊煙瘦，困起庭陰正午。", 
      "遊絲飛絮無據。", 
      "千林溼翠須臾遍，難綠鬢根霜縷。", 
      "愁絕處。", 
      "怎忍聽，聲聲杜宇深深樹。", 
      "東君寄語。", 
      "道去也還來，後期長在，紫陌歲相遇。"
    ], 
    "rhythmic": "摸魚兒"
  }, 
  {
    "author": "李昴英", 
    "paragraphs": [
      "敞茅堂、茂林環翠，苔磯低蘸煙浦。", 
      "青蓑混入漁家社，斜日斷橋船聚。", 
      "真樂處。", 
      "坐芳草，瓦樽滿酒頻頻注。", 
      "皋禽自舞。", 
      "慣鬆逕穿雲，梅村踏雪，朗笑自來去。", 
      "車乘墜，爭似修筇穩步。", 
      "前塵回首俱誤。", 
      "安閒得在中年好，抱甕尚堪蔬圃。", 
      "高眼覷。", 
      "算不識、人間寵辱除巢許。", 
      "風篁解語。", 
      "應共笑羣狙，無端喜怒，三四計朝暮。"
    ], 
    "rhythmic": "摸魚兒"
  }, 
  {
    "author": "李昴英", 
    "paragraphs": [
      "繞西園、粉籠千雉，鏡池屏石天造。", 
      "主人意匠工收拾，華屋落成聞早。", 
      "輪奐巧。", 
      "望縹緲、五雲深處移蓬島。", 
      "油幢羽葆。", 
      "指貔虎長驅，鯨鯤網取，電走捷旗報。", 
      "鐃吹髮，回廡連屯飲犒。", 
      "海山波靜煙掃。", 
      "綸巾蕭散環珠履，春滿綠楊芳草。", 
      "人境好。", 
      "是握穗五翁，福地無塵到。", 
      "芝書在道。", 
      "便整頓乾坤，經營萬宇，棟國要元老。"
    ], 
    "rhythmic": "摸魚兒"
  }, 
  {
    "author": "李昴英", 
    "paragraphs": [
      "怪朝來、片紅初瘦，半分春事風雨。", 
      "丹山碧水含離恨，有腳陽春難駐。", 
      "芳草渡。", 
      "似叫住東君，滿樹黃鸝語。", 
      "無端杜宇。", 
      "報採石磯頭，驚濤屋大，寒色要春護。", 
      "陽關唱，畫鷁徘徊東渚。", 
      "相逢知又何處。", 
      "摩挲老劍雄心在，對酒細評今古。", 
      "君此去。", 
      "幾萬裏東南，隻手擎天柱。", 
      "長生壽母。", 
      "更穩步安輿，三槐堂上，好看綵衣舞。"
    ], 
    "rhythmic": "摸魚兒"
  }, 
  {
    "author": "李昴英", 
    "paragraphs": [
      "繡谷流明幟。", 
      "穩飛輿、茵柔草碧，蓋欹鬆翠。", 
      "遨首意行窮絕頂，彩榭千年勝地。", 
      "遠峯斷、莽蒼煙水。", 
      "護日晴雲收午暑，颯長風、振葉生秋思。", 
      "籠霧炷，飄霞袂。", 
      "清明官府歌棠芾。", 
      "且蕭閒事外，下看玉城珠市。", 
      "山色驕人逢此客，麈尾霏霏露碎。", 
      "一笑又、羊銜新穗。", 
      "田野歡聲和氣合，喚觥船、猛爲魚佔喜。", 
      "誰會得，醉翁意。"
    ], 
    "rhythmic": "賀新郎"
  }, 
  {
    "author": "李昴英", 
    "paragraphs": [
      "世羨官高大。", 
      "又誰知、幾多卿相，身榮名壤。", 
      "我輩相逢無愧色，彼此蒼顏健在。", 
      "又榮易、分攜越海。", 
      "寫出陽關離別恨，看一行、雁字斜飛界。", 
      "天下寶，願自愛。", 
      "白衣蒼狗須臾改。", 
      "久冥心、雞蟲得失，鷃鵬遲快。", 
      "君帶貂蟬頭上立，老我荷衣草帶。", 
      "肯此膝、向人雅拜。", 
      "遠餞元非趨炎者，二十年、相與形骸外。", 
      "義金石，更堅耐。"
    ], 
    "rhythmic": "賀新郎"
  }, 
  {
    "author": "李昴英", 
    "paragraphs": [
      "誰種藍田玉。", 
      "碧雲深、亭亭月上，水明溪曲。", 
      "羞作時妝兒女態，冷淡冰餐露沐。", 
      "出塵外、風標幽獨。", 
      "除了留侯無此貌，便何郎、傅粉終粗俗。", 
      "意凝遠，韻清淑。", 
      "涼臺向晚微風馥。", 
      "訝銀杯羽化，折取戲浮醽醁。", 
      "安得梅花如許大，天遣闢除暑溽。", 
      "渾不覺、鷺翹鷗浴。", 
      "可恨妖妃污太液，只東林、社友追遊熟。", 
      "宜夜看，燦瑤燭。"
    ], 
    "rhythmic": "賀新郎"
  }, 
  {
    "author": "李昴英", 
    "paragraphs": [
      "細與黃花說。", 
      "是天教、開遇重陽，玉裁金屑。", 
      "老行要尋松竹伴，雅愛山翁鬢雪。", 
      "任滿插、追陪節物。", 
      "惟有淵明吾臭味，傍東籬、盤薄芳叢擷。", 
      "便無酒，也清絕。", 
      "芒寒色正孤標潔。", 
      "慣平生、餐霜飲露，倚風迎月。", 
      "不比芙蓉偏嫵媚，不比茱萸太烈。", 
      "似隱者、蕭閒巖穴。", 
      "至老枝頭猶健在，笑紛紛、紅紫塵沙汨。", 
      "香耐久，看晚節。"
    ], 
    "rhythmic": "賀新郎"
  }, 
  {
    "author": "李昴英", 
    "paragraphs": [
      "元日除書溼。", 
      "到而今、西風老矣，駕軺初入。", 
      "自是龍顏深注想，孤鳳翔而後集。", 
      "久父老、攀留原隰。", 
      "庾嶺經行梅亦喜，小奚奴、背底惟詩笈。", 
      "冰雪操，又誰及。", 
      "昨來容易風雲翕。", 
      "便三臺兩地，也只等閒如拾。", 
      "天馬不鳴凡馬喑，百步何如五十。", 
      "況洶洶、波濤方急。", 
      "此去一言迴天力，著高高、百尺竿頭立。", 
      "澆磊磈，快鯨吸。"
    ], 
    "rhythmic": "賀新郎"
  }, 
  {
    "author": "李昴英", 
    "paragraphs": [
      "過雨璇空溼。", 
      "浩秋香、光浮桂菊，曉風吹入。", 
      "柳系牙檣應小駐，草草還成勝集。", 
      "又追趁、牡車原隰。", 
      "照座玉人風骨聳，想胸蟠、蕊闕琳琅笈。", 
      "真作者，世難及。", 
      "遠山雲霧工開翕。", 
      "共朱闌徙倚，總好錦囊收拾。", 
      "老我祗今才思澀，知二爭如知十。", 
      "戛金縷、檀敲休急。", 
      "訪古夷猶行八境，憶朝陽、鳴鳳台端立。", 
      "筆也醉，硯池吸。"
    ], 
    "rhythmic": "賀新郎"
  }, 
  {
    "author": "李昴英", 
    "paragraphs": [
      "天地中間大。", 
      "縱遨遊、登山臨水，散人一個。", 
      "學易已來秋又六，肯趁名繮利鎖。", 
      "得日日、安閒笑過。", 
      "金馬玉堂也曾到，盡不妨、拍手溪頭坐。", 
      "風蒻笠，月蘭舸。", 
      "今朝記是初生我。", 
      "近小春、黃菊猶葩，早梅將朵。", 
      "拔宅危巔窮勝踐，指點塵寰蟻磨。", 
      "看澗底、飛泉珠顆。", 
      "松柏蒼蒼俱壽相，更千年、雪鶴鳴相和。", 
      "安期老，舉杯賀。"
    ], 
    "rhythmic": "賀新郎"
  }, 
  {
    "author": "李昴英", 
    "paragraphs": [
      "唱恭初意如何，朅來五十三年矣。", 
      "犁鋤頗熟，詩書粗解，簪紳聊耳。", 
      "自信柴愚，真成汲戇，卻無劉膩。", 
      "向高秋初度，同時有菊，淡相對、風霜裏。", 
      "最癖登山臨水。", 
      "又何心、蝸名蠅利。", 
      "俗緣未了，強教肉食，何曾知味。", 
      "無事微吟，會心微笑，逢場微醉。", 
      "把日生、只恁安排，領取百十二歲。"
    ], 
    "rhythmic": "水龍吟"
  }, 
  {
    "author": "李昴英", 
    "paragraphs": [
      "驛飛穩駕高秋，迎人滿目清新景。", 
      "秋還有色，芙蓉照水，晨妝對鏡。", 
      "雪卷寒蘆，字橫過雁，渡浮孤艇。", 
      "是騷人行處，腔風調月，香滿袖、過梅嶺。", 
      "斷岸煙收人靜。", 
      "雨聲乾、桐疏楓冷。", 
      "掀髯獨笑，仙翁起舞，臥龍呼醒。", 
      "近小陽春，爲梅也合，遲遲鞭影。", 
      "更鬱孤、一笑追歡，料得坡翁首肯。"
    ], 
    "rhythmic": "水龍吟"
  }, 
  {
    "author": "李昴英", 
    "paragraphs": [
      "碧潭新漲浮花，柳陰稠綠波痕膩。", 
      "一聲雷鼓，半空雪浪，雙龍驚起。", 
      "氣壓鯨鯢，怒掀鱗鬣，擘開煙水。", 
      "算戰爭蠻觸，雌雄漢楚，總皆一場如此。", 
      "點額許教借一，得頭籌、歡呼震地。", 
      "翻嗤浮世，要津攙進，奔波逐利。", 
      "鬥了還休，倩渠銜寄，三閭角黍。", 
      "會風雲、快出爲霖，可但頷明珠睡。"
    ], 
    "rhythmic": "水龍吟"
  }, 
  {
    "author": "李昴英", 
    "paragraphs": [
      "郭外足幽勝，潮入漲溪流。", 
      "舫齋小小一葉，老子日遨遊。", 
      "管領白蘋紅蓼，披戴綠蓑青箬，直釣任沈浮。", 
      "玉樓胞鱸膾，雪陣狎沙鷗。", 
      "箇中眠，箇中坐，箇中謳。", 
      "箇中收拾詩料，觴客箇中留。", 
      "休羨乘槎博望，且聽洞簫赤壁，樂處是瀛洲。", 
      "日月蕩雙槳，天地一虛舟。"
    ], 
    "rhythmic": "水調歌頭"
  }, 
  {
    "author": "李昴英", 
    "paragraphs": [
      "萬頃黃灣口，千仞白雲頭。", 
      "一亭收拾，便覺炎海豁清秋。", 
      "潮候朝昏來去，山色雨晴濃淡，天末送雙眸。", 
      "絕域遠煙外，高浪舞連艘。", 
      "風景別，勝滕閣，壓黃樓。", 
      "胡牀老子，醉揮珠玉落南州。", 
      "穩駕大鵬八極，叱起仙羊五石，飛佩過丹丘。", 
      "一笑人間世，機動早驚鷗。"
    ], 
    "rhythmic": "水調歌頭"
  }, 
  {
    "author": "李昴英", 
    "paragraphs": [
      "地位到公輔，耆艾過稀年。", 
      "幾人兼此二美，而況是名賢。", 
      "松柏蒼然長健，薑桂老來越辣，勁氣九秋天。", 
      "鯁鯁攖鱗語，不改鐵心堅。", 
      "說武夷，同此月，瑞三仙。", 
      "公雖居後，瑰奇偉特卻光前。", 
      "續得紫陽脈絡，了卻西山事業，舟楫濟商川。", 
      "飲對黃花榭，一酌歲三千。"
    ], 
    "rhythmic": "水調歌頭"
  }, 
  {
    "author": "李昴英", 
    "paragraphs": [
      "野趣在城市，崛起此臺高。", 
      "誰移蓬島，馮夷夜半策靈鰲。", 
      "十萬人家甃碧，四面峯巒涌翠，遠岫拍銀濤。", 
      "插漢筆雙塔，簸兩葉輕舠。", 
      "我乘風，時一到，共嬉遨。", 
      "江山無復偃蹇，彈壓有詩豪。", 
      "寶劍孤橫星動，鐵笛一聲雲裂，寒月冰宮袍。", 
      "滄海一杯酒，世界眇鴻毛。"
    ], 
    "rhythmic": "水調歌頭"
  }, 
  {
    "author": "李昴英", 
    "paragraphs": [
      "瑤池高會，見雲香鳳背，風柔鶴膝。", 
      "天遣月卿來拜舞，新拜璽書增秩。", 
      "有母能賢，生兒如此，總是前生佛。", 
      "孫曾戲彩，慈顏一笑閒逸。", 
      "曾向渾尺軒中，共評今古，手寫王言紼。", 
      "個裏乃翁棠蔭在，映得梅仙山碧。", 
      "人愛黃堂，祝萱堂壽，拍拍歡聲溢。", 
      "明年宣勸，蟠桃火棗庭實。"
    ], 
    "rhythmic": "念奴嬌"
  }, 
  {
    "author": "李昴英", 
    "paragraphs": [
      "麥秋時候，薄陰罩炎日，山行乘興。", 
      "筇屐追隨多勝侶，青佩黃冠方領。", 
      "坐石談玄，聽泉濯暑，直上千山頂。", 
      "倚風長嘯，籟鳴林谷相應。", 
      "忽涌雲氣漫空。", 
      "海吹急雨，覺冰綀微冷。", 
      "洗盡人間名利障，便是蓬萊仙境。", 
      "半日偷閒，一生清福，豈在榮鐘鼎。", 
      "青燈深夜，陶然獨妙清聖。"
    ], 
    "rhythmic": "念奴嬌"
  }, 
  {
    "author": "李昴英", 
    "paragraphs": [
      "玉城春不夜。", 
      "映月璧寒流，燭蕖光射。", 
      "鰲山海雲駕。", 
      "擁遨頭簫鼓，錦旗紅亞。", 
      "東風近也。", 
      "趁樂歲、良辰多暇。", 
      "想陽和、早遍南州，暖得柳嬌桃冶。", 
      "堪畫。", 
      "紗籠夾道，露重花珠，塵吹蘭麝。", 
      "歌朋舞社。", 
      "玉梅轉，鬧蛾耍。", 
      "且繭佔先探，芋郎戲巧，又卜紫姑燈下。", 
      "聽歡聲、猶自未歸，鈿車寶馬。"
    ], 
    "rhythmic": "瑞鶴仙"
  }, 
  {
    "author": "李昴英", 
    "paragraphs": [
      "纔到中年，節物渾閒，賞心頓輕。", 
      "據隨分東風，瓶簪柳雪，應時燈夜，棚綴蓮星。", 
      "自一家春，也三杯酒，巧繭堆香笑語聲。", 
      "又何須，聽那西樓弦管，南陌簫笙。", 
      "平生。", 
      "黃卷青燈。", 
      "肯珠翠奢華八尺檠。", 
      "欲趁隊閒嬉，雕鞍寶馬，回頭猛憶，破案囊螢。", 
      "鄰曲漁歌，庭除鶴舞，塵外冰輪徹骨清。", 
      "人閒處，這炯然方寸，一點長明。"
    ], 
    "rhythmic": "沁園春"
  }, 
  {
    "author": "李昴英", 
    "paragraphs": [
      "薄冷催霜，碧空豁、飛鴻斜度。", 
      "□九日、御風絕頂，下看塵宇。", 
      "滕閣芳筵箋筆妙，龍山勝踐旌旗駐。", 
      "料山靈、也要可人遊，成佳趣。", 
      "吹帽墮，羞千古。", 
      "題餳字，非吾侶。", 
      "卻坐間著得，煮茶桑苧。", 
      "萬里寒雲迷北斗，望遠峯夕照頻西顧。", 
      "且滿浮、大白送黃花，劍休舞。"
    ], 
    "rhythmic": "滿江紅"
  }, 
  {
    "author": "李昴英", 
    "paragraphs": [
      "人似梅花，峭玉立、歲寒風節。", 
      "新圃闢、種梅千樹，幻成南雪。", 
      "池碎瀑聲荷捧雨，徑涵秋影篁篩月。", 
      "喚石君、錯落坐庭前，紅塵絕。", 
      "嫌聒耳，□箏戛。", 
      "慵著眼，俳優狎。", 
      "但一觴一詠，放懷開闊。", 
      "涌地池亭工掩映，擎天柱石覘施設。", 
      "待枝頭、金顆可調羹，休輕折。"
    ], 
    "rhythmic": "滿江紅"
  }, 
  {
    "author": "李昴英", 
    "paragraphs": [
      "雲山疊疊雙眸短。", 
      "夢魂夜趁行人遠。", 
      "千里共襟期。", 
      "吟風飲月時。", 
      "碧溪穿翠峽。", 
      "雪意蓬蕭颯。", 
      "安得翅飛來。", 
      "衝寒同訪梅。"
    ], 
    "rhythmic": "菩薩蠻"
  }, 
  {
    "author": "李昴英", 
    "paragraphs": [
      "重著夾羅猶怯冷。", 
      "隔簾拜祝團圓鏡。", 
      "取片龍涎安古鼎。", 
      "香閣靜。", 
      "橫窗寫出梅花影。", 
      "寒鵲顫枝飛不定。", 
      "回紋刺就更籌永。", 
      "小玉欣眠呼不醒。", 
      "霜氣緊。", 
      "麗譙吹動梅花引。"
    ], 
    "rhythmic": "漁家傲"
  }, 
  {
    "author": "李昴英", 
    "paragraphs": [
      "小鷁載池心月，長虹誇水中天。", 
      "主人情重客留連。", 
      "便欲乘風寒殿。", 
      "霜竹且傳秋信，鏡蕖不作春妍。", 
      "夜涼正好倒金船。", 
      "朔飲而今再見。"
    ], 
    "rhythmic": "西江月"
  }, 
  {
    "author": "李昴英", 
    "paragraphs": [
      "筍玉纖纖拍扇紈。", 
      "戲拈荷葉起文鴛。", 
      "水亭初試小龍團。", 
      "拜月深深頻祝願，花枝低壓髻雲偏。", 
      "倩人解夢語喧喧。"
    ], 
    "rhythmic": "浣溪沙"
  }, 
  {
    "author": "李昴英", 
    "paragraphs": [
      "工夫作用中宵晝。", 
      "點化無中有。", 
      "真氣長存，童顏不改，底用呵磨皺。", 
      "一身二五之精媾。", 
      "積得嬰兒就。", 
      "試問霞翁，三畝田熟未，還解飛衝否。"
    ], 
    "rhythmic": "城頭月"
  }, 
  {
    "author": "吳文英", 
    "paragraphs": [
      "紺縷堆雲，清腮潤玉，汜人初見。", 
      "蠻腥未洗，海客一懷悽惋。", 
      "渺徵槎、去乘閬風，佔香上國幽心展。", 
      "□遺芳掩色，真姿凝澹，返魂騷畹。", 
      "一盼。", 
      "千金換。", 
      "又笑伴鴟夷，共歸吳苑。", 
      "離煙恨水，夢杳南天秋晚。", 
      "比來時、瘦肌更銷，冷薰沁骨悲鄉遠。", 
      "最傷情、送客咸陽，佩結西風怨。"
    ], 
    "rhythmic": "瑣窗寒"
  }, 
  {
    "author": "吳文英", 
    "paragraphs": [
      "垂楊徑。", 
      "洞鑰啓，時見流鶯迎。", 
      "涓涓暗谷流紅，應有緗桃千頃。", 
      "臨池笑靨，春色滿、銅華弄妝影。", 
      "記年時、試酒湖陰，褪花曾採新杏。", 
      "蛛窗繡網玄經，才石硯開奩，雨潤雲凝。", 
      "小小蓬萊香一掬，愁不到、朱嬌翠靚。", 
      "清尊伴、人閒永日，斷琴和、棋聲竹露冷。", 
      "笑從前、醉臥紅塵，不知仙在人境。"
    ], 
    "rhythmic": "尉遲杯"
  }, 
  {
    "author": "吳文英", 
    "paragraphs": [
      "羞紅顰淺恨，晚風爲落，片繡點重茵。", 
      "舊堤分燕尾，桂棹輕鷗，寶勒倚殘雲。", 
      "千絲怨碧，漸路入、仙塢迷津。", 
      "腸漫回，隔花時見，背面楚腰身。", 
      "逡巡。", 
      "題門惆悵，墮履牽縈，數幽期難準。", 
      "還始覺、留情緣眼，寬帶因春。", 
      "明朝事與孤煙冷，做滿湖、風雨愁人。", 
      "山黛暝，塵波澹綠無痕。"
    ], 
    "rhythmic": "渡江雲三犯・渡江雲", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "江鶃初飛，蕩萬里素雲，際空如沐。", 
      "詠情吟思，不在秦箏金屋。", 
      "夜潮上，明月蘆花，傍釣蓑夢遠，句清敲玉。", 
      "翠罌汲曉，欸乃一聲秋曲。", 
      "越裝片篷障雨，瘦半竿渭水，鷺汀幽宿。", 
      "那知暖袍挾錦，低簾籠燭。", 
      "鼓春波、載花萬斛。", 
      "帆鬣轉、銀河可掬。", 
      "風定浪息，蒼茫外、天浸寒綠。"
    ], 
    "rhythmic": "三部樂"
  }, 
  {
    "author": "吳文英", 
    "paragraphs": [
      "斷煙離緒。", 
      "關心事，斜陽紅隱霜樹。", 
      "半壺秋水薦黃花，香噀西風雨。", 
      "縱玉勒、輕飛迅羽。", 
      "淒涼誰吊荒臺古。", 
      "記醉蹋南屏，彩扇咽、寒蟬倦夢，不知蠻素。", 
      "聊對舊節傳杯，塵箋蠹管，斷闋經歲慵賦。", 
      "小蟾斜影轉東籬，夜冷殘蛩語。", 
      "早白髮、緣愁萬縷。", 
      "驚飆從卷烏紗去。", 
      "漫細將、茱萸看，但約明年，翠微高處。"
    ], 
    "rhythmic": "霜葉飛", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "淚荷拋碎璧。", 
      "正漏雲篩雨，斜捎窗隙。", 
      "林聲怨秋色。", 
      "對小山不迭，寸眉愁碧。", 
      "涼欺岸幘。", 
      "暮砧催、銀屏翦尺。", 
      "最無聊、燕去堂空，舊幕暗塵羅額。", 
      "行客。", 
      "西園有分，斷柳悽花，似曾相識。", 
      "西風破屐。", 
      "林下路，水邊石。", 
      "念寒蛩殘夢，歸鴻心事，那聽江村夜笛。", 
      "看雪飛、蘋底蘆梢，未如鬢白。"
    ], 
    "rhythmic": "瑞鶴仙"
  }, 
  {
    "author": "吳文英", 
    "paragraphs": [
      "晴絲牽緒亂。", 
      "對滄江斜日，花飛人遠。", 
      "垂楊暗吳苑。", 
      "正旗亭煙冷，河橋風暖。", 
      "蘭情蕙盼。", 
      "惹相思、春根酒畔。", 
      "又爭知、吟骨縈銷，漸把舊衫重翦。", 
      "悽斷。", 
      "流紅千浪，缺月孤樓，總難留燕。", 
      "歌塵凝扇。", 
      "待憑信，拌分鈿。", 
      "試挑燈欲寫，還依不忍，箋幅偷和淚卷。", 
      "寄殘雲、剩雨蓬萊，也應夢見。"
    ], 
    "rhythmic": "瑞鶴仙", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "藕心抽瑩繭。", 
      "引翠針行處，冰花成片。", 
      "金門從回輦。", 
      "兩玉鳧飛上，繡絨塵軟。", 
      "絲絇侍宴。", 
      "曳天香、春風宛轉。", 
      "傍星辰、直上無聲，緩躡素雲歸晚。", 
      "奇踐。", 
      "平康得意，醉踏香泥，潤紅沾線。", 
      "良工詫見。", 
      "吳蠶唾，海沈楦。", 
      "任真珠裝綴，春申客屨，今日風流霧散。", 
      "待宣供、禹步宸遊，退朝燕殿。"
    ], 
    "rhythmic": "瑞鶴仙"
  }, 
  {
    "author": "吳文英", 
    "paragraphs": [
      "亂雲生古嶠。", 
      "記舊遊惟怕，秋光不早。", 
      "人生斷腸草。", 
      "嘆如今搖落，暗驚懷抱。", 
      "誰臨晚眺。", 
      "吹臺高、霜歌縹緲。", 
      "想西風、此處留情，肯著故人衰帽。", 
      "聞道。", 
      "萸香西市，酒熟東鄰，浣花人老。", 
      "金鞭騕嫋。", 
      "追吟賦，倩年少。", 
      "想重來新雁，傷心湖上，銷減紅深翠窈。", 
      "小樓寒、睡起無聊，半簾晚照。"
    ], 
    "rhythmic": "瑞鶴仙"
  }, 
  {
    "author": "吳文英", 
    "paragraphs": [
      "記年時茂苑。", 
      "正畫堂凝香，璇奎初煥。", 
      "天邊歲華轉。", 
      "向九重春近，仙桃傳宴。", 
      "銀罌翠管。", 
      "寶香飛、蓬萊小殿。", 
      "荷玉皇、恩重千秋，翠麓峻齊雲漢。", 
      "須看。", 
      "鴻飛高處，地闊天寬，弋人空羨。", 
      "梅清水暖。", 
      "苕溪上，幾吟卷。", 
      "算金門聽漏，玉墀班早，贏得風霜滿面。", 
      "總不如、綠野身安，鏡重未晚。"
    ], 
    "rhythmic": "瑞鶴仙"
  }, 
  {
    "author": "吳文英", 
    "paragraphs": [
      "轆轤春又轉。", 
      "記旋草新詞，江頭憑雁。", 
      "乘槎上銀漢。", 
      "想車塵才踏，東華紅軟。", 
      "何時賜見。", 
      "漏聲移、深宮夜半。", 
      "問蓴鱸、今歲西風，未覺歲華遲晚。", 
      "一片。", 
      "丹心白髮，露滴研朱，雅陪清宴。", 
      "班回柳院。", 
      "蒲團底，小禪觀。", 
      "望罘罳明月，初圓此夕，應共嬋娟茂苑。", 
      "願年年、玉兔長生，聳秋井乾。"
    ], 
    "rhythmic": "瑞鶴仙"
  }, 
  {
    "author": "吳文英", 
    "paragraphs": [
      "夜寒吳館窄。", 
      "漸酒闌燭暗，猶分香澤。", 
      "輕帆展爲翮。", 
      "送高鴻飛過，長安南陌。", 
      "漁磯舊跡。", 
      "有陳蕃、虛牀掛壁。", 
      "掩庭扉，蛛網黏花，細草搖春碧。", 
      "還憶。", 
      "洛陽年少，風露秋檠，歲華如昔。", 
      "長吟墮幘。", 
      "暮潮送，富春客。", 
      "算玉堂不染，梅花清夢，宮漏聲中夜直。", 
      "正逋仙、清瘦黃昏，幾時覓得。"
    ], 
    "rhythmic": "瑞鶴仙"
  }, 
  {
    "author": "吳文英", 
    "paragraphs": [
      "彩雲棲翡翠。", 
      "聽鳳笙吹下，飛軿天際。", 
      "晴霞翦輕袂。", 
      "澹春姿雪態，寒梅清泚。", 
      "東皇有意。", 
      "旋安排、闌干十二。", 
      "早不知、爲雨爲雲，盡日建章門閉。", 
      "堪比。", 
      "紅綃纖素，紫燕輕盈，內家標緻。", 
      "遊仙舊事。", 
      "星斗下，夜香裏。", 
      "□華峯□□，紙屏橫幅，春色長供午睡。", 
      "更醉乘、玉井秋風，採花弄水。"
    ], 
    "rhythmic": "瑞鶴仙"
  }, 
  {
    "author": "吳文英", 
    "paragraphs": [
      "雲氣樓臺，分一派、滄浪翠蓬。", 
      "開小景、玉盆寒浸，巧石盤松。", 
      "風送流花時過岸，浪搖晴練欲飛空。", 
      "算鮫宮、祗隔一紅塵，無路通。", 
      "神女駕、凌曉風。", 
      "明月佩，響丁東。", 
      "對兩蛾猶鎖，怨綠煙中。", 
      "秋色未教飛盡雁，夕陽長是墜疏鍾。", 
      "又一聲、欸乃過前巖，移釣篷。"
    ], 
    "rhythmic": "滿江紅"
  }, 
  {
    "author": "吳文英", 
    "paragraphs": [
      "結束蕭仙，嘯樑鬼、依還未滅。", 
      "荒城外、無聊閒看，野煙一抹。", 
      "梅子未黃愁夜雨，榴花不見簪秋雪。", 
      "又重羅、紅字寫香詞，年時節。", 
      "簾底事，憑燕說。", 
      "合歡縷，雙條脫。", 
      "自香消紅臂，舊情都別。", 
      "湘水離魂菰葉怨，揚州無夢銅華闕。", 
      "倩臥簫、吹裂晚天雲，看新月。"
    ], 
    "rhythmic": "滿江紅"
  }, 
  {
    "author": "吳文英", 
    "paragraphs": [
      "暮檐涼薄。", 
      "疑清風動竹，故人來邈。", 
      "漸夜久、閒引流螢，弄微照素懷，暗呈纖白。", 
      "夢遠雙成，鳳笙杳、玉繩西落。", 
      "掩綀帷倦入，又惹舊愁，汗香闌角。", 
      "銀瓶恨沈斷索。", 
      "嘆梧桐未秋，露井先覺。", 
      "抱素影、明月空閒，早塵損丹青，楚山依約。", 
      "翠冷紅衰，怕驚起、西池魚躍。", 
      "記湘娥、絳綃暗解，褪花墜萼。"
    ], 
    "rhythmic": "解連環"
  }, 
  {
    "author": "吳文英", 
    "paragraphs": [
      "思和雲結。", 
      "斷江樓望睫，雁飛無極。", 
      "正岸柳、衰不堪攀，忍持贈故人，送秋行色。", 
      "歲晚來時，暗香亂、石橋南北。", 
      "又長亭暮雪，點點淚痕，總成相憶。", 
      "杯前寸陰似擲。", 
      "幾酬花唱月，連夜浮白。", 
      "省聽風、聽雨笙簫，向別枕倦醒，絮揚空碧。", 
      "片葉愁紅，趁一舸、西風潮汐。", 
      "嘆滄波、路長夢短，甚時到得。"
    ], 
    "rhythmic": "解連環"
  }, 
  {
    "author": "吳文英", 
    "paragraphs": [
      "金規印遙漢，庭浪無紋。", 
      "清雪冷沁花薰。", 
      "天銜曾醉美人畔，涼枝移插烏巾。", 
      "西風驟驚散，念棱懸愁結，蒂翦離恨。", 
      "中郎舊恨，寄橫竹、吹裂哀雲。", 
      "空剩露華煙彩，人影斷幽坊，深閉千門。", 
      "渾似飛仙入夢，襪羅微步，流水青苹。", 
      "輕冰潤□，悵今朝、不共清尊。", 
      "怕雲槎來晚，流紅信杳，縈斷秋魂。"
    ], 
    "rhythmic": "夜飛鵲・夜飛鵲慢"
  }, 
  {
    "author": "吳文英", 
    "paragraphs": [
      "秋入中山，臂隼牽盧縱長獵。", 
      "見駭毛飛雪，章臺獻穎，臞腰束縞，湯沐疏邑。", 
      "筤管刊瓊牒。", 
      "蒼梧恨、帝娥暗泣。", 
      "陶郎老、憔悴玄香，禁苑猶催夜俱入。", 
      "自嘆江湖，雕龍心盡，相攜蠹魚篋。", 
      "念醉魂悠揚，折釵錦字，黠髯掀舞，流觴春帖。", 
      "還倚荊溪楫。", 
      "金刀氏、尚傳舊業。", 
      "勞君爲、脫帽篷窗，寓情題水葉。"
    ], 
    "rhythmic": "一寸金"
  }, 
  {
    "author": "吳文英", 
    "paragraphs": [
      "秋壓更長，看見姮娥瘦如束。", 
      "正古花搖落，寒蛩滿地，參梅吹老，玉龍橫竹。", 
      "霜被芙蓉宿。", 
      "紅綿透、尚欺暗燭。", 
      "年年記、一種淒涼，繡幌金圓掛香玉。", 
      "頑老情懷，都無歡事，良宵愛幽獨。", 
      "嘆畫圖難仿，橘村砧思，笠蓑有約，蓴洲漁屋。", 
      "心景憑誰語，商弦重、袖寒轉軸。", 
      "疏籬下、試覓重陽，醉擘青露菊。"
    ], 
    "rhythmic": "一寸金"
  }, 
  {
    "author": "吳文英", 
    "paragraphs": [
      "夜空似水，橫漢靜立，銀浪聲杳。", 
      "瑤鏡奩小。", 
      "素娥乍起、樓心弄孤照。", 
      "絮雲未巧。", 
      "梧韻露井，偏借秋早。", 
      "晴暗多少。", 
      "怕教徹膽，蟾光見懷抱。", 
      "浪跡尚爲客，恨滿長安千古道。", 
      "還記暗螢、穿簾街語悄。", 
      "嘆步影歸來，人鬢花老。", 
      "紫簫天渺。", 
      "又露飲風前，涼墮輕帽。", 
      "酒杯空、數星橫曉。"
    ], 
    "rhythmic": "繞佛閣"
  }, 
  {
    "author": "吳文英", 
    "paragraphs": [
      "蒨霞豔錦，星媛夜織，河漢鳴杼。", 
      "紅翠萬縷。", 
      "送幽夢與、人閒繡芳句。", 
      "怨宮恨羽。", 
      "孤風劍漫倚，無限悽楚。", 
      "□□□□。", 
      "賦情縹緲、東風揚花絮。", 
      "鏡裏半髯雪，向老春深鶯曉處。", 
      "長閉翠陰、幽坊楊柳戶。", 
      "看故苑離離，城外禾黍。", 
      "短藜青屨。", 
      "笑寄隱閒追，雞社歌舞。", 
      "最風流、墊巾沾雨。"
    ], 
    "rhythmic": "繞佛閣"
  }, 
  {
    "author": "吳文英", 
    "paragraphs": [
      "絳雪生涼，碧霞籠夜，小立中庭蕪地。", 
      "昨夢西湖，老扁舟身世。", 
      "嘆遊蕩，暫賞、吟花酌露尊俎，冷玉紅香罍洗。", 
      "眼眩魂迷，古陶洲十里。", 
      "翠參差、澹月平芳砌。", 
      "磚花滉、小浪魚鱗起。", 
      "霧盎淺障青羅，洗湘娥春膩。", 
      "蕩蘭煙、麝馥濃侵醉。", 
      "吹不散、繡屋重門閉。", 
      "又怕便、綠減西風，泣秋檠燭外。"
    ], 
    "rhythmic": "拜星月慢", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "豔陽不到青山，古陰冷翠成秋苑。", 
      "吳娃點黛，江妃擁髻，空濛遮斷。", 
      "樹密藏溪，草深迷市，峭雲一片。", 
      "二十年舊夢，輕鷗素約，霜絲亂、朱顏變。", 
      "龍吻春霏玉濺。", 
      "煮銀瓶、羊腸車轉。", 
      "臨泉照影，清寒沁骨，客塵都浣。", 
      "鴻漸重來，夜深華表，露零鶴怨。", 
      "把閒愁換與，樓前晚色，棹滄波遠。"
    ], 
    "rhythmic": "水龍吟"
  }, 
  {
    "author": "吳文英", 
    "paragraphs": [
      "夜分溪館漁燈，巷聲乍寂西風定。", 
      "河橋徑遠，玉簫吹斷，霜絲舞影。", 
      "薄絮秋雲，澹蛾山色，宦情歸興。", 
      "怕煙江渡後，桃花又泛，宮溝上、春流緊。", 
      "新句欲題還省。", 
      "透香煤、重牒誤隱。", 
      "西園已負，林亭移酒，鬆泉薦茗。", 
      "攜手同歸處，玉奴喚、綠窗春近。", 
      "想驕驄、又踏西湖，二十四番花信。"
    ], 
    "rhythmic": "水龍吟", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "有人獨立空山，翠髯未覺霜顏老。", 
      "新香秀粒，濃光綠浸，千年春小。", 
      "布影參旗，障空雲蓋，沈沈秋曉。", 
      "駟蒼虯萬里，笙吹鳳女，驂飛乘、天風嫋。", 
      "般巧。", 
      "霜斤不到。", 
      "漢遊仙、相從最早。", 
      "皴鱗細雨，層陰藏月，朱弦古調。", 
      "問訊東橋，故人南嶺，倚天長嘯。", 
      "待凌霄謝了，山深歲晚，素心才表。"
    ], 
    "rhythmic": "水龍吟"
  }, 
  {
    "author": "吳文英", 
    "paragraphs": [
      "望中璇海波新，泛槎又幣銀河轉。", 
      "金風細嫋，龍枝聲奏，鈞簫秋遠。", 
      "南極飛仙，夜來催駕，祥光重見。", 
      "紫霄承露掌，瑤池蔭密，蟠桃秀、螽蓮綻。", 
      "新棟晴翬凌漢。", 
      "半涼生、蘭檠書卷。", 
      "繡裳五色，昆臺十二，香深簾卷。", 
      "花萼樓高處，連清曉、千秋傳宴。", 
      "賜長生玉字，鸞回鳳舞，下蓬萊殿。"
    ], 
    "rhythmic": "水龍吟"
  }, 
  {
    "author": "吳文英", 
    "paragraphs": [
      "望春樓外滄波，舊年照眼青銅鏡。", 
      "煉成寶月，飛來天上，銀河流影。", 
      "紺玉鉤簾處，橫犀塵、天香分鼎。", 
      "記殷雲殿鎖，裁花翦露，曲江畔、春風勁。", 
      "槐省。", 
      "紅塵晝靜，午朝回、吟生晚興。", 
      "春霖繡筆，鶯邊清曉，金狨旋整。", 
      "閬苑芝仙貌，生綃對、綠窗深景。", 
      "弄瓊英數點，宮梅信早，佔年光永。"
    ], 
    "rhythmic": "水龍吟"
  }, 
  {
    "author": "吳文英", 
    "paragraphs": [
      "幾番時事重論，座中共惜斜陽下。", 
      "今朝翦柳，東風送客，功名近也。", 
      "約住飛花，暫聽留燕，更攀情話。", 
      "問千牙過闕，一封入奏，忠孝事、都應寫。", 
      "聞道蘭臺清暇。", 
      "載鴟夷、煙江一舸。", 
      "貞元舊曲，如今誰聽，惟公和寡。", 
      "兒騎空迎，舜瞳回盼，玉階前借。", 
      "便急回暖律，天邊海上，正春寒夜。"
    ], 
    "rhythmic": "水龍吟"
  }, 
  {
    "author": "吳文英", 
    "paragraphs": [
      "外湖北嶺雲多，小園暗碧鶯啼處。", 
      "朝回勝賞，墨池香潤，吟船系雨。", 
      "霓節千妃，錦帆一箭，攜將春去。", 
      "算歸期未卜，青煙散後，春城詠、飛花句。", 
      "黃鶴樓頭月午。", 
      "奏玉龍、江梅解舞。", 
      "薰風紫禁，嚴更清夢，思懷幾許。", 
      "秋水生時，賦情還在，南屏別墅。", 
      "看章臺走馬，長堤種取，柔絲千樹。"
    ], 
    "rhythmic": "水龍吟", 
    "tags": [
      "黃鶴樓"
    ]
  }, 
  {
    "author": "吳文英", 
    "paragraphs": [
      "澹雲籠月微黃，柳絲淺色東風緊。", 
      "夜寒舊事，春期新恨，眉山碧遠。", 
      "塵陌飄香，繡簾垂戶，趁時妝面。", 
      "鈿車催去急，珠囊袖冷，愁如海、情一線。", 
      "猶記初來吳苑。", 
      "未清霜、飛驚雙鬢。", 
      "嬉遊是處，風光無際，舞蔥歌蒨。", 
      "陳跡征衫，老容華鏡，歡悰都盡。", 
      "向殘燈夢短，梅花曉角，爲誰吟怨。"
    ], 
    "rhythmic": "水龍吟"
  }, 
  {
    "author": "吳文英", 
    "paragraphs": [
      "杜陵折柳狂吟，硯波尚溼紅衣露。", 
      "仙桃宴早，江梅春近，還催客句。", 
      "宮漏傳雞，禁門嘶騎，宦情熟處。", 
      "正黃編夜展，天香字暖，春蔥翦、紅蜜炬。", 
      "宮帽鸞枝醉舞。", 
      "思飄揚、臞仙風舉。", 
      "星羅萬卷，雲驅千陣，飛毫海雨。", 
      "長壽杯深，探春腔穩，江湖同賦。", 
      "又看看、便系金狨鶯曉，傍西湖路。"
    ], 
    "rhythmic": "水龍吟", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "花穿簾隙透。", 
      "向夢裏銷春，酒中延晝。", 
      "嫩篁細掐，相思字、墮粉輕黏綀袖。", 
      "章臺別後，展繡絡、紅薦香舊。", 
      "□□□，應數歸舟，愁凝畫闌眉柳。", 
      "移燈夜語西窗，逗曉帳迷香，問何時又。", 
      "素紈乍試，還憶是、繡懶思酸時候。", 
      "蘭清蕙秀。", 
      "總爲比、蛾眉螓首。", 
      "誰訴與，惟有金籠，春簧細奏。"
    ], 
    "rhythmic": "玉燭新"
  }, 
  {
    "author": "吳文英", 
    "paragraphs": [
      "門橫皺碧，路入蒼煙，春近江南岸。", 
      "暮寒如翦。", 
      "臨溪影、一一半斜清淺。", 
      "飛霙弄晚。", 
      "蕩千里、暗香平遠。", 
      "端正看，瓊樹三枝，總似蘭昌見。", 
      "酥瑩雲容夜暖。", 
      "伴蘭翹清瘦，簫鳳柔婉。", 
      "冷雲荒翠，幽棲久、無語暗申春怨。", 
      "東風半面。", 
      "料準擬、何郎詞卷。", 
      "歡未闌，煙雨青黃，宜晝陰庭館。"
    ], 
    "rhythmic": "解語花"
  }, 
  {
    "author": "吳文英", 
    "paragraphs": [
      "檐花舊滴，帳燭新啼，香潤殘冬被。", 
      "澹煙疏綺。", 
      "凌波步、暗阻傍牆挑薺。", 
      "梅痕似洗。", 
      "空點點、年華別淚。", 
      "花鬢愁，釵股籠寒，彩燕沾雲膩。", 
      "還鬥辛盤蔥翠。", 
      "念青絲牽恨，曾試纖指。", 
      "雁回潮尾。", 
      "征帆去、似與東風相避。", 
      "泥雲萬里。", 
      "應翦斷、紅情綠意。", 
      "年少時，偏愛輕憐，和酒香宜睡。"
    ], 
    "rhythmic": "解語花"
  }, 
  {
    "author": "吳文英", 
    "paragraphs": [
      "春屋圍花，秋池沿草，舊家錦藉川原。", 
      "蓮花分津，桃邊迷路，片紅不到人間。", 
      "亂篁蒼暗，料惜把、行題共刪。", 
      "小晴簾卷，獨佔西牆，一鏡清寒。", 
      "風光未老吟潘。", 
      "嘶騎征塵，祗付憑闌。", 
      "鳴瑟傳杯，辟邪翻燼。", 
      "系船香斗春寬。", 
      "晚林青外，亂鴉著、斜陽幾山。", 
      "粉消莫染，猶是秦宮，綠擾雲鬟。"
    ], 
    "rhythmic": "慶春宮・高陽臺"
  }, 
  {
    "author": "吳文英", 
    "paragraphs": [
      "殘葉翻濃，餘香棲苦，障風怨動秋聲。", 
      "雲影搖寒，波塵銷膩，翠房人去深扃。", 
      "晝成悽黯，雁飛過、垂楊轉青。", 
      "闌干橫暮，酥印痕香，玉腕誰憑。", 
      "菱花乍失娉婷。", 
      "別岸圍紅，千豔傾城。", 
      "重洗清杯，同追深夜，豆花寒落愁燈。", 
      "近歡成夢，斷雲隔、巫山幾層。", 
      "偷相憐處，薰盡金篝，銷瘦雲英。"
    ], 
    "rhythmic": "慶春宮・高陽臺"
  }, 
  {
    "author": "吳文英", 
    "paragraphs": [
      "漏瑟侵瓊管。", 
      "潤鼓借、烘爐暖。", 
      "藏鉤怯冷，畫雞臨曉，憐語鶯囀。", 
      "殢綠窗、細咒浮梅盞。", 
      "換蜜炬、花心短。", 
      "夢驚回，林鴉起，曲屏春事天遠。", 
      "迎路柳絲裙，看爭拜東風，盈灞橋岸。", 
      "髻落寶釵寒，恨花勝遲燕。", 
      "漸街簾影轉。", 
      "還似新年，過郵亭、一相見。", 
      "南陌又燈火，繡囊塵香淺。"
    ], 
    "rhythmic": "塞垣春"
  }, 
  {
    "author": "吳文英", 
    "paragraphs": [
      "翠羽飛樑苑。", 
      "連催發，暮檣留話江燕。", 
      "塵街墮珥，瑤扉乍鑰，彩繩雙罥。", 
      "新煙暗葉成陰，效翠嫵、西陵送遠。", 
      "又趁得、蕊露天香，春留建章花晚。", 
      "歸來笑折仙桃，瓊樓宴萼，金漏催箭。", 
      "蘭亭秀語，烏絲潤墨，漢宮傳玩。", 
      "紅敧醉玉天上，倩鳳尾、時題畫扇。", 
      "問幾時、重駕巫雲，蓬萊路淺。"
    ], 
    "rhythmic": "宴清都"
  }, 
  {
    "author": "吳文英", 
    "paragraphs": [
      "繡幄鴛鴦柱。", 
      "紅情密，膩雲低護秦樹。", 
      "芳根兼倚，花梢鈿合，錦屏人妒。", 
      "東風睡足交枝，正夢花、瑤釵燕股。", 
      "障灩蠟、滿照歡叢，嫠蟾冷落羞度。", 
      "人間萬感幽單，華清慣浴，春盎風露。", 
      "連鬟並暖，同心共結，向承恩處。", 
      "憑誰爲歌長恨，暗殿鎖、秋燈夜語。", 
      "敘舊期、不負春盟，紅朝翠暮。"
    ], 
    "rhythmic": "宴清都", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "萬壑蓬萊路。", 
      "非煙霽，五雲城闕深處。", 
      "璇源媲鳳，瑤池種玉，練顏金姥。", 
      "長虹夢入仙懷，便洗日、銅華翠渚。", 
      "向瑞世、獨佔長春，蟠桃正飽風露。", 
      "殷勤漢殿傳卮，隔江雲起，暗飛青羽。", 
      "南山壽石，東周寶鼎，千秋鞏固。", 
      "何時地拂龍衣，待迎入、玉京閬圃。", 
      "看□□、剩擁湖船，三千彩御。"
    ], 
    "rhythmic": "宴清都"
  }, 
  {
    "author": "吳文英", 
    "paragraphs": [
      "翠匝西門柳。", 
      "荊州昔，未來時正春瘦。", 
      "如今剩舞，西風舊色，勝東風秀。", 
      "黃粱露溼秋江，轉萬里、雲檣蔽晝。", 
      "正虎落、馬靜晨嘶，連營夜沈刁斗。", 
      "含章換幾桐陰，千官邃幄，韶鳳還奏。", 
      "席前夜久，天低宴密，御香盈袖。", 
      "星槎信約長在，醉興渺、銀河賦就。", 
      "對小弦、月掛南樓，涼浮桂酒。"
    ], 
    "rhythmic": "宴清都"
  }, 
  {
    "author": "吳文英", 
    "paragraphs": [
      "柳色春陰重。", 
      "東風力，快將雲雁高送。", 
      "書檠細雨，吟窗亂雪，井寒筆凍。", 
      "家林秀橘霜老，笑分得、蟾邊桂種。", 
      "應茂苑、鬥轉蒼龍，唯潮獻奇吳鳳。", 
      "玉眉暗隱華年，凌雲氣壓，千載雲夢。", 
      "名箋澹墨，恩袍翠草，紫騮青鞚。", 
      "飛香杏園新句，眩醉眼、春遊乍縱。", 
      "弄喜音、鵲繞庭花，紅簾影動。"
    ], 
    "rhythmic": "宴清都"
  }, 
  {
    "author": "吳文英", 
    "paragraphs": [
      "萬里關河眼。", 
      "愁凝處，渺渺殘照紅斂。", 
      "天低遠樹，潮分斷港，路回淮甸。", 
      "吟鞭又指孤店。", 
      "對玉露金風送晚。", 
      "恨自古、才子佳人，此景此情多感。", 
      "吳王故苑。", 
      "別來良朋雅集，空嘆蓬轉。", 
      "揮毫記燭，飛觴趕月，夢銷香斷。", 
      "區區去程何限。", 
      "倩片紙、丁寧過雁。", 
      "寄相思，寒雨燈窗，芙蓉舊院。"
    ], 
    "rhythmic": "宴清都"
  }, 
  {
    "author": "吳文英", 
    "paragraphs": [
      "三千年事殘鴉外，無言倦憑秋樹。", 
      "逝水移川，高陵變谷，那識當時神禹。", 
      "幽雲怪雨。", 
      "翠萍溼空樑，夜深飛去。", 
      "雁起青天，數行書似舊藏處。", 
      "寂寥西窗久坐，故人慳會遇，同翦燈語。", 
      "積蘚殘碑，零圭斷璧，重拂人間塵土。", 
      "霜紅罷舞。", 
      "漫山色青青，霧朝煙暮。", 
      "岸鎖春船，畫旗喧賽鼓。"
    ], 
    "rhythmic": "齊天樂"
  }, 
  {
    "author": "吳文英", 
    "paragraphs": [
      "芙蓉心上三更露，茸香漱泉玉井。", 
      "自洗銀舟，徐開素酌，月落空杯無影。", 
      "庭陰未暝。", 
      "度一曲新蟬，韻秋堪聽。", 
      "瘦骨侵冰，怕驚紋簟夜深冷。", 
      "當時湖上載酒，翠雲開處共，雪面波鏡。", 
      "萬感瓊漿，千莖鬢雪，煙鎖藍橋花徑。", 
      "留連暮景。", 
      "但偷覓孤歡，強寬秋興。", 
      "醉倚修篁，晚風吹半醒。"
    ], 
    "rhythmic": "齊天樂"
  }, 
  {
    "author": "吳文英", 
    "paragraphs": [
      "凌朝一片陽臺影，飛來太空不去。", 
      "棟與參橫，簾鉤鬥曲，西北城高几許。", 
      "天聲似語。", 
      "便閶闔輕排，虹河平溯。", 
      "問幾陰晴，霸吳平地漫今古。", 
      "西山橫黛瞰碧，眼明應不到，煙際沈鷺。", 
      "臥笛長吟，層霾乍裂，寒月溟濛千里。", 
      "憑虛醉舞。", 
      "夢凝白闌干，化爲飛霧。", 
      "淨洗青紅，驟飛滄海雨。"
    ], 
    "rhythmic": "齊天樂"
  }, 
  {
    "author": "吳文英", 
    "paragraphs": [
      "新煙初試花如夢，疑收楚峯殘雨。", 
      "茂苑人歸，秦樓燕宿，同惜天涯爲旅。", 
      "遊情最苦。", 
      "早柔綠迷津，亂莎荒圃。", 
      "數樹梨花，晚風吹墮半汀鷺。", 
      "流紅江上去遠，翠尊曾共醉，雲外別墅。", 
      "澹月鞦韆，幽香巷陌，愁結傷春深處。", 
      "聽歌看舞。", 
      "駐不得當時，柳蠻櫻素。", 
      "睡起懨懨，洞簫誰院宇。"
    ], 
    "rhythmic": "齊天樂"
  }, 
  {
    "author": "吳文英", 
    "paragraphs": [
      "竹深不放斜陽度，橫披澹墨林沼。", 
      "斷莽平煙，殘莎剩水，宜得秋深纔好。", 
      "荒亭旋掃。", 
      "正著酒寒輕，弄花春小。", 
      "障錦西風，半圍歌袖半吟草。", 
      "獨遊清興易懶，景饒人未勝，樂事長少。", 
      "柳下交車，尊前岸幘，同撫雲根一笑。", 
      "秋香未老。", 
      "漸風雨西城，暗敧客帽。", 
      "背月移舟，亂鴉溪樹曉。"
    ], 
    "rhythmic": "齊天樂"
  }, 
  {
    "author": "吳文英", 
    "paragraphs": [
      "麴塵猶沁傷心水，歌蟬暗驚春換。", 
      "露藻清啼，煙蘿澹碧，先結湖山秋怨。", 
      "波簾翠卷。", 
      "嘆霞薄輕綃，泛人重見。", 
      "傍柳追涼，暫疏懷袖負紈扇。", 
      "南花清鬥素靨，畫船應不載，坡靜詩卷。", 
      "泛酒芳筒，題名蠹壁，重集湘鴻江燕。", 
      "平蕪未翦。", 
      "怕一夕西風，鏡心紅變。", 
      "望極愁生，暮天菱唱遠。"
    ], 
    "rhythmic": "齊天樂"
  }, 
  {
    "author": "吳文英", 
    "paragraphs": [
      "煙波桃葉西陵路，十年斷魂潮尾。", 
      "古柳重攀，輕鷗聚別，陳跡危亭獨倚。", 
      "涼颸乍起。", 
      "渺煙磧飛帆，暮山橫翠。", 
      "但有江花，共臨秋鏡照憔悴。", 
      "華堂燭暗送客，眼波回盼處，芳豔流水。", 
      "素骨凝冰，柔蔥蘸雪，猶憶分瓜深意。", 
      "清尊未洗。", 
      "夢不溼行雲，漫沾殘淚。", 
      "可惜秋宵，亂蛩疏雨裏。"
    ], 
    "rhythmic": "齊天樂", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "玉皇重賜瑤池宴，瓊筵第二十四。", 
      "萬象澄秋，羣裾曳玉，清澈冰壺人世。", 
      "鰲峯對起。", 
      "許分得鈞天，鳳絲龍吹。", 
      "翠羽飛來，舞鸞曾賦曼桃字。", 
      "鶴胎曾夢電繞，桂根看驟長，玉幹金蕊。", 
      "少海波新，芳茅露滴，涼入堂階彩戲。", 
      "香霖乍洗。", 
      "擁蓮媛三千，羽裳風佩。", 
      "聖姥朝元，煉顏銀漢水。"
    ], 
    "rhythmic": "齊天樂"
  }, 
  {
    "author": "吳文英", 
    "paragraphs": [
      "餘香才潤鸞綃汗，秋風夜來先起。", 
      "霧鎖林深，藍浮野闊，一笛漁蓑鷗外。", 
      "紅塵萬里。", 
      "就中決銀河，冷涵空翠。", 
      "岸觜沙平，水楊陰下晚初艤。", 
      "桃溪人住最久，浪吟誰得到，蘭蕙疏綺。", 
      "硯色寒雲，籤聲亂葉，蘄竹紗紋如水。", 
      "笙歌醉裏。", 
      "步明月丁東，靜傳環佩。", 
      "更展芳塘，種花招燕子。"
    ], 
    "rhythmic": "齊天樂"
  }, 
  {
    "author": "吳文英", 
    "paragraphs": [
      "麗景長安人海，避影繁華，結廬深寂。", 
      "燈窗雪戶，光映夜寒東壁。", 
      "心凋鬢改，鏤冰刻水，縹簡離離，風籤索索。", 
      "怕遣花蟲蠹粉，自採秋芸薰架，香泛纖碧。", 
      "更上新梯窈窕，暮山澹著城外色。", 
      "舊雨江湖遠，問桐陰門巷，燕曾相識。", 
      "吟壺天小，不覺翠蓬雲隔。", 
      "桂斧月宮三萬手，計元和通籍。", 
      "軟紅滿路，誰聘幽素客。"
    ], 
    "rhythmic": "丹鳳吟"
  }, 
  {
    "author": "吳文英", 
    "paragraphs": [
      "冷空澹碧，帶翳柳輕雲，護花深霧。", 
      "豔晨易午。", 
      "正笙簫競渡，綺羅爭路。", 
      "驟捲風埃，半掩長蛾翠嫵。", 
      "散紅縷。", 
      "漸紅溼杏泥，愁燕無語。", 
      "乘蓋爭避處。", 
      "就解佩旗亭，故人相遇。", 
      "恨春太妒。", 
      "濺行裙更惜，鳳鉤塵污。", 
      "酹入梅根，萬點啼痕暗樹。", 
      "峭寒暮。", 
      "更蕭蕭、隴頭人去。"
    ], 
    "rhythmic": "掃花遊・掃地遊"
  }, 
  {
    "author": "吳文英", 
    "paragraphs": [
      "水雲共色，漸斷岸飛花，雨聲初峭。", 
      "步帷素嫋。", 
      "想玉人誤惜，章臺春老。", 
      "岫斂愁蛾，半洗鉛華未曉。", 
      "艤輕棹。", 
      "似山陰夜晴，乘興初到。", 
      "心事春縹緲。", 
      "記遍地梨花，弄月斜照。", 
      "舊時鬥草。", 
      "恨凌波路鑰，小庭深窈。", 
      "凍澀瓊簫，漸入東風郢調。", 
      "暖回早。", 
      "醉西園、亂紅休掃。"
    ], 
    "rhythmic": "掃花遊・掃地遊"
  }, 
  {
    "author": "吳文英", 
    "paragraphs": [
      "草生夢碧，正燕子簾幃，影遲春午。", 
      "倦茶薦乳。", 
      "看風籤亂葉，老沙昏雨。", 
      "古簡蟫篇，種得雲根療蠹。", 
      "最清楚。", 
      "帶明月自鋤，花外幽圃。", 
      "醒眼看醉舞。", 
      "到應事無心，與閒同趣。", 
      "小山有語。", 
      "恨逋仙佔卻，暗香吟賦。", 
      "暖通書牀，帶草春搖翠露。", 
      "未歸去。", 
      "正長安、軟紅如霧。"
    ], 
    "rhythmic": "掃花遊・掃地遊"
  }, 
  {
    "author": "吳文英", 
    "paragraphs": [
      "水園沁碧，驟夜雨飄紅，竟空林島。", 
      "豔春過了。", 
      "有塵香墜鈿，尚遺芳草。", 
      "步繞新陰，漸覺交枝徑小。", 
      "醉深窈。", 
      "愛綠葉翠圓，勝看花好。", 
      "芳架雪未掃。", 
      "怪翠被佳人，困迷清曉。", 
      "柳絲系棹。", 
      "問閶門自古，送春多少。", 
      "倦蝶慵飛，故撲簪花破帽。", 
      "酹殘照。", 
      "掩重城、暮鐘不到。"
    ], 
    "rhythmic": "掃花遊・掃地遊"
  }, 
  {
    "author": "吳文英", 
    "paragraphs": [
      "暖波印日，倒秀影秦山，曉鬟梳洗。", 
      "步帷豔綺。", 
      "正樑園未雪，海棠猶睡。", 
      "藉綠盛紅，怕委天香到地。", 
      "畫船系。", 
      "舞西湖暗黃，虹臥新霽。", 
      "天夢春枕被。", 
      "和鳳築東風，宴歌曲水。", 
      "海宮對起。", 
      "燦驪光乍溼，杏樑雲氣。", 
      "夜色瑤臺，禁蠟初傳翡翠。", 
      "喚春醉。", 
      "問人間、幾番桃李。"
    ], 
    "rhythmic": "掃花遊・掃地遊", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "麗花鬥靨，清麝濺塵，春聲遍滿芳陌。", 
      "竟路障空雲幕，冰壺浸霞色。", 
      "芙蓉鏡，詞賦客。", 
      "競繡筆、醉嫌天窄。", 
      "素娥下，小駐輕鑣，眼亂紅碧。", 
      "前事頓非昔，故苑年光，渾與世相隔。", 
      "向暮巷空人絕，殘燈耿塵壁。", 
      "凌波恨，簾戶寂。", 
      "聽怨寫、墮梅哀笛。", 
      "佇立久，雨暗河橋，譙漏疏滴。"
    ], 
    "rhythmic": "應天長"
  }, 
  {
    "author": "吳文英", 
    "paragraphs": [
      "金谷已空塵。", 
      "薰風轉、國色返春魂。", 
      "半敧雪醉霜，舞低鸞翅，絳籠蜜炬，綠映龍盆。", 
      "窈窕繡窗人睡起，臨砌脈無言。", 
      "慵整墮鬟，怨時遲暮，可憐憔悴，啼雨黃昏。", 
      "輕橈移花市，秋娘渡、飛浪濺溼行裙。", 
      "二十四橋南北，羅薦香分。", 
      "念碎劈芳心，縈思千縷，贈將幽素，偷翦重雲。", 
      "終待鳳池歸去，催詠紅翻。"
    ], 
    "rhythmic": "風流子"
  }, 
  {
    "author": "吳文英", 
    "paragraphs": [
      "溫柔酣紫曲，揚州路、夢繞翠盤龍。", 
      "似日長傍枕，墮妝偏髻，露濃如酒，微醉敧紅。", 
      "自別楚嬌天正遠，傾國見吳宮。", 
      "銀燭夜闌，暗聞香澤，翠陰秋寂，重返春風。", 
      "芳期嗟輕誤，花君去、腸斷妾若爲容。", 
      "惆悵舞衣疊損，露綺千重。", 
      "料繡窗曲理，紅牙拍碎，禁階敲遍，白玉盂空。", 
      "猶記弄花相謔，十二闌東。"
    ], 
    "rhythmic": "風流子"
  }, 
  {
    "author": "吳文英", 
    "paragraphs": [
      "藻國悽迷，曲瀾澄映，怨入粉煙藍霧。", 
      "香籠麝水，膩漲紅波，一鏡萬妝爭妒。", 
      "湘女歸魂，佩環玉冷無聲，凝情誰訴。", 
      "又江空月墮，凌波塵起，彩鴛愁舞。", 
      "還暗憶、鈿合蘭橈，絲牽瓊腕，見的更憐心苦。", 
      "玲瓏翠屋，輕薄冰綃，穩稱錦雲留住。", 
      "生怕哀蟬，暗驚秋被紅衰，啼珠零露。", 
      "能西風老盡，羞趁東風嫁與。"
    ], 
    "rhythmic": "過秦樓"
  }, 
  {
    "author": "吳文英", 
    "paragraphs": [
      "風拍波驚，露零秋覺，斷綠衰紅江上。", 
      "豔拂潮妝，澹凝冰靨，別翻翠池花浪。", 
      "過數點斜陽雨，啼綃粉痕冷。", 
      "宛相向。", 
      "指汀洲、素雲飛過，清麝洗、玉井曉霞佩響。", 
      "寸藕折長絲，笑何郎、心似春蕩。", 
      "半掬微涼，聽嬌蟬、聲度菱唱。", 
      "伴鴛鴦秋夢，酒醒月斜輕帳。"
    ], 
    "rhythmic": "法曲獻仙音"
  }, 
  {
    "author": "吳文英", 
    "paragraphs": [
      "落葉霞翻，敗窗風咽，暮色淒涼深院。", 
      "瘦不關秋，淚緣輕別，情消鬢霜千點。", 
      "悵翠冷搔頭燕，那能語恩怨。", 
      "紫簫遠。", 
      "記桃根、向隨春渡，愁未洗、鉛水又將恨染。", 
      "粉縞澀離箱，忍重拈、燈夜裁翦。", 
      "望極藍橋，彩雲飛、羅扇歌斷。", 
      "料鶯籠玉鎖，夢裏隔花時見。"
    ], 
    "rhythmic": "法曲獻仙音"
  }, 
  {
    "author": "吳文英", 
    "paragraphs": [
      "宴蘭漵，促奏絲縈管裂飛繁響。", 
      "似漢宮人去，夜深獨語，胡沙悽哽。", 
      "對雁斜玫柱，瓊瓊弄月臨秋影。", 
      "鳳吹遠，河漢去杳，天風飄冷。", 
      "泛清商竟。", 
      "轉銅壺敲漏，瑤牀二八青娥，環佩再整。", 
      "菱歌四碧無聲，變須臾、翠翳紅暝。", 
      "嘆梨園、今調絕音希，愁深未醒。", 
      "桂楫輕如翼，歸霞時點清鏡。"
    ], 
    "rhythmic": "還京樂"
  }, 
  {
    "author": "吳文英", 
    "paragraphs": [
      "草色新宮綬，還跨紫陌驕驄。", 
      "好花是，晚開紅。", 
      "冷菊最香濃。", 
      "黃簾綠幕蕭蕭夢，燈外換幾秋風。", 
      "敘往約，桂花宮。", 
      "爲別翦珍叢。", 
      "雕櫳。", 
      "行人去、秦腰褪玉，心事稱、吳妝暈濃。", 
      "向春夜、閏情賦就，想初寄、上國書時，唱入眉峯。", 
      "歸來共酒，窈窕紋窗，蓮卸新蓬。"
    ], 
    "rhythmic": "塞翁吟"
  }, 
  {
    "author": "吳文英", 
    "paragraphs": [
      "有約西湖去，移棹曉折芙蓉。", 
      "算纔是，稱心紅。", 
      "染不盡薰風。", 
      "千桃過眼春如夢，還認錦疊雲重。", 
      "弄晚色，舊香中。", 
      "旋撐入深叢。", 
      "從容。", 
      "情猶賦、冰車健筆，人未老、南屏翠峯。", 
      "轉河影、浮槎信早，素妃叫、海月歸來，太液池東。", 
      "紅衣卸了，結子成蓮，天勁秋濃。"
    ], 
    "rhythmic": "塞翁吟", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "香嫋紅霏，影高銀燭，曾縱夜遊濃醉。", 
      "正錦溫瓊膩。", 
      "被燕踏、暖雪驚翻庭砌。", 
      "馬嘶人散後，秋風換、故園夢裏。", 
      "吳霜融曉，陡覺暗動偷春花意。", 
      "還似。", 
      "海霧冷仙山，喚覺環兒半睡。", 
      "淺薄朱脣，嬌羞豔色，自傷時背。", 
      "簾外寒掛澹月，向日鞦韆地。", 
      "懷春情不斷，猶帶相思舊子。"
    ], 
    "rhythmic": "丁香結"
  }, 
  {
    "author": "吳文英", 
    "paragraphs": [
      "露蛩初響，機杼還催織。", 
      "婺星爲情慵懶，佇立明河側。", 
      "不見津頭艇子，望絕南飛翼。", 
      "雲樑千尺。", 
      "塵緣一點，回首西風又陳跡。", 
      "那知天上計拙，乞巧樓南北。", 
      "瓜果幾度淒涼，寂寞羅池客。", 
      "人事迴廊縹緲，誰見金釵擘。", 
      "今夕何夕。", 
      "杯殘月墮，但耿銀河漫天碧。"
    ], 
    "rhythmic": "六麼令"
  }, 
  {
    "author": "吳文英", 
    "paragraphs": [
      "空翠染雲，楚山迥、故人南北。", 
      "秀骨冷盈盈，清洗九秋澗綠。", 
      "奉車舊畹，料未許、千金輕價。", 
      "淺笑還不語，蔓草羅裙一幅。", 
      "素女情多，阿真嬌重，喚起空谷。", 
      "弄野色煙姿，宜掃怨蛾澹墨。", 
      "光風入戶，媚香傾國。", 
      "湘佩寒、幽夢小窗春足。"
    ], 
    "rhythmic": "蕙蘭芳引"
  }, 
  {
    "author": "吳文英", 
    "paragraphs": [
      "榴花依舊照眼。", 
      "愁褪紅絲腕。", 
      "夢繞煙江路，汀菰綠薰風晚。", 
      "年少驚送遠。", 
      "吳蠶老、恨緒縈抽繭。", 
      "旅情懶。", 
      "扁舟系處，青帘濁酒須換。", 
      "一番重午，旋買香蒲浮盞。", 
      "新月湖光蕩素練。", 
      "人散。", 
      "紅衣香在南岸。"
    ], 
    "rhythmic": "隔浦蓮近・隔浦蓮近拍"
  }, 
  {
    "author": "吳文英", 
    "paragraphs": [
      "聽風聽雨，春殘花落門掩。", 
      "乍倚玉闌，旋翦夭豔。", 
      "攜醉靨。", 
      "放溯溪遊纜。", 
      "波光撼。", 
      "映燭花黯澹。", 
      "碎霞澄水，吳宮初試菱鑑。", 
      "舊情頓減。", 
      "孤負深杯灩。", 
      "衣露天香染。", 
      "通夜飲。", 
      "問漏移幾點。"
    ], 
    "rhythmic": "垂絲釣近・垂絲釣"
  }, 
  {
    "author": "吳文英", 
    "paragraphs": [
      "錦帶吳鉤，徵思橫雁水。", 
      "夜吟敲落霜紅，船傍楓橋系。", 
      "相思不管年華，喚酒吳娃市。", 
      "因話、駐馬新堤步秋綺。", 
      "淮楚尾。", 
      "暮雲送、人千里。", 
      "細雨南樓，香密錦溫曾醉。", 
      "花谷依然，秀靨偷春小桃李。", 
      "爲語夢窗憔悴。"
    ], 
    "rhythmic": "荔枝香近・荔枝香"
  }, 
  {
    "author": "吳文英", 
    "paragraphs": [
      "睡輕時聞，晚鵲噪庭樹。", 
      "又說今夕天津，西畔重歡遇。", 
      "蛛絲暗鎖紅樓，燕子穿簾處。", 
      "天上、未比人間更情苦。", 
      "秋鬢改，妒月姊、長眉嫵。", 
      "過雨西風，數葉井梧愁舞。", 
      "夢入藍橋，幾點疏星映朱戶。", 
      "淚溼沙邊凝佇。"
    ], 
    "rhythmic": "荔枝香近・荔枝香"
  }, 
  {
    "author": "吳文英", 
    "paragraphs": [
      "春乍霽。", 
      "清漣畫舫融泄。", 
      "螺雲萬疊暗凝愁，黛蛾照水。", 
      "漫將西子比西湖，溪邊人更多麗。", 
      "步危徑、攀豔蕊。", 
      "掬霞到手紅碎。", 
      "青蛇細折小回廊，去天半咫。", 
      "畫闌日暮起東風，棋聲吹下人世。", 
      "海棠藉雨半繡地。", 
      "正殘寒、初御羅綺。", 
      "除酒銷春何計。", 
      "向沙頭更續，殘陽一醉。", 
      "雙玉杯和流花洗。"
    ], 
    "rhythmic": "西河", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "夢仙到、吹笙路杳，度巘雲滑。", 
      "溪谷冰綃未裂。", 
      "金鋪晝鎖乍掣。", 
      "見竹靜、梅深春海闊。", 
      "有新燕、簾底低說。", 
      "念漢履無聲跨鯨遠，年年謝橋月。", 
      "曲折。", 
      "折畫闌盡日憑熱。", 
      "半蜃起玲瓏樓閣畔，縹緲鴻去絕。", 
      "飛絮揚東風，天外歌闋。", 
      "睡紅醉纈。", 
      "還是催、寒食看花時節。", 
      "花下蒼苔盛羅襪。", 
      "銀燭短、漏壺易竭。", 
      "料池柳、不攀春送別。", 
      "倩玉兔、別搗秋香，更醉蹋、千山冷翠飛晴雪。"
    ], 
    "rhythmic": "浪淘沙慢"
  }, 
  {
    "author": "吳文英", 
    "paragraphs": [
      "岸壓郵亭，路敧華表，堤樹舊色依依。", 
      "紅索新晴，翠陰寒食，天涯倦客重歸。", 
      "嘆廢綠平煙帶苑，幽渚塵香蕩晚，當時燕子，無言對立斜暉。", 
      "追念吟風賞月，十載事，夢惹綠楊絲。", 
      "畫船爲市，夭妝豔水，日落雲沈，人換春移。", 
      "誰更與、苔根洗石，菊井招魂，漫省連車載酒，立馬臨花，猶認薦紅傍路枝。", 
      "歌斷宴闌，榮華露草，冷落山丘，到此徘徊，細雨西城，羊曇醉後花飛。"
    ], 
    "rhythmic": "西平樂慢・西平樂"
  }, 
  {
    "author": "吳文英", 
    "paragraphs": [
      "墮虹際。", 
      "層觀翠冷玲瓏，五雲飛起。", 
      "玉虯縈結城根，澹煙半野，斜陽半市。", 
      "瞰危睇。", 
      "門巷去來車馬，夢遊宮蟻。", 
      "秦鬟古色凝愁，鏡中暗換，明眸皓齒。", 
      "東海青桑生處，勁風吹淺，瀛洲清泚。", 
      "山影泛出瓊壺，碧樹人世。", 
      "槍芽焙綠，曾試雲根味。", 
      "巖流濺、涎香慣攪，嬌龍春睡。", 
      "露草啼清淚。", 
      "酒香斷到，文丘廢隧。", 
      "今古秋聲裏。", 
      "情漫黯、寒鴉孤村流水。", 
      "半空畫角，落梅花地。"
    ], 
    "rhythmic": "瑞龍吟"
  }, 
  {
    "author": "吳文英", 
    "paragraphs": [
      "黯分袖。", 
      "腸斷去水流萍，住船系柳。", 
      "吳宮嬌月嬈花，醉題恨倚，蠻江豆蔻。", 
      "吐春繡。", 
      "筆底麗情多少，眼波眉岫。", 
      "新園鎖卻愁陰，露黃漫委，寒香半畝。", 
      "還背垂虹秋去，四橋煙雨，一宵歌酒。", 
      "猶憶翠微攜壺，烏帽風驟。", 
      "西湖到日，重見梅鈿皺。", 
      "誰家聽、琵琶未了，朝驄嘶漏。", 
      "印剖黃金籀。", 
      "待來共憑，齊雲話舊。", 
      "莫唱朱櫻口。", 
      "生怕遣、樓前行雲知後。", 
      "淚鴻怨角，空教人瘦。"
    ], 
    "rhythmic": "瑞龍吟", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "大溪面。", 
      "遙望繡羽衝煙，錦棱飛練。", 
      "桃花三十六陂，鮫宮睡起，嬌雷乍轉。", 
      "去如箭。", 
      "催趁戲旗遊鼓，素瀾雪濺。", 
      "東風冷溼蛟腥，澹陰送晝，輕霏弄晚。", 
      "洲上青苹生處，鬥春不管，懷沙人遠。", 
      "殘日半開一川，花影零亂。", 
      "山屏醉纈，連棹東西岸。", 
      "闌干倒、千紅妝靨，鉛香不斷。", 
      "傍暝疏簾卷。", 
      "翠漣皺淨，笙歌未散。", 
      "簪柳門歸懶。", 
      "猶自有、玉龍黃昏吹怨。", 
      "重雲暗閣，春霖一片。"
    ], 
    "rhythmic": "瑞龍吟"
  }, 
  {
    "author": "吳文英", 
    "paragraphs": [
      "峭石帆收，歸期差，林沼年銷紅碧。", 
      "漁蓑樵笠畔，買佳鄰翻蓋，浣花新宅。", 
      "地鑿桃陰，天澄藻鏡，聊與漁郎分席。", 
      "滄波耕不碎，似藍田初種，翠煙生璧。", 
      "料情屬新蓮，夢驚春草，斷橋相識。", 
      "平生江海客。", 
      "秀懷抱、雲錦當秋織。", 
      "任歲晚、陶籬菊暗，逋冢梅荒，總輸玉井嘗甘液。", 
      "忍棄紅香葉。", 
      "集楚裳、西風催著。", 
      "正明月、秋無極。", 
      "歸隱何處，門外垂楊天窄。", 
      "放船五湖夜色。"
    ], 
    "rhythmic": "大"
  }, 
  {
    "author": "吳文英", 
    "paragraphs": [
      "醉雲又兼醒雨，楚夢時來往。", 
      "倦蜂剛著梨花、惹遊蕩。", 
      "還作一段相思，冷波葉舞愁紅，送人雙槳。", 
      "暗凝想。", 
      "情共天涯秋黯，朱橋鎖深巷。", 
      "會稀投得輕分、頓惆悵。", 
      "此去幽曲誰來，可憐殘照西風，半妝樓上。"
    ], 
    "rhythmic": "解蹀躞"
  }, 
  {
    "author": "吳文英", 
    "paragraphs": [
      "天街如水翠塵空。", 
      "建章宮。", 
      "月明中。", 
      "人未歸來，玉樹起秋風。", 
      "寶慄萬釘花露重，催賜帶，過垂虹。", 
      "夜涼瀋水繡簾櫳。", 
      "酒香濃。", 
      "霧濛濛。", 
      "釵列吳娃，騕嫋帶金蟲。", 
      "三十六宮蟾觀冷，留不住，佩丁東。"
    ], 
    "rhythmic": "江神子・江城子"
  }, 
  {
    "author": "吳文英", 
    "paragraphs": [
      "西風來晚桂開遲。", 
      "月宮移。", 
      "到東籬。", 
      "簌簌驚塵，吹下半冰規。", 
      "擬喚阿嬌來小隱，金屋低，亂香飛。", 
      "重陽還是隔年期。", 
      "蝶相思。", 
      "客情知。", 
      "吳水吳煙，愁裏更多詩。", 
      "一夜看承應未別，秋好處，雁來時。"
    ], 
    "rhythmic": "江神子・江城子"
  }, 
  {
    "author": "吳文英", 
    "paragraphs": [
      "西風一葉送行舟。", 
      "淺遲留。", 
      "艤汀洲。", 
      "新浴紅衣，綠水帶香流。", 
      "應是離宮城外晚，人佇立，小簾鉤。", 
      "新歸重省別來愁。", 
      "黛眉頭。", 
      "半痕秋。", 
      "天上人間，斜月繡針樓。", 
      "湘浪莫迷花蝶夢，江上約，負輕鷗。"
    ], 
    "rhythmic": "江神子・江城子"
  }, 
  {
    "author": "吳文英", 
    "paragraphs": [
      "澄碧西湖，軟紅南陌，銀河地穿。", 
      "見華星影裏，仙棋局靜，清風行處，瑞玉圭寒。", 
      "斜谷山深，望春樓遠，無此崢嶸小渭川。", 
      "一泓地，解新波不涸，獨障狂瀾。", 
      "老蘇而後坡仙。", 
      "繼菊井嘉名相與傳。", 
      "試摩挲勁石，無令角折，丁寧明月，莫涴規圓。", 
      "漫結鷗盟，那知魚樂，心止中流別有天。", 
      "無塵夜，聽吾伊正在，秋水闌干。"
    ], 
    "rhythmic": "沁園春", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "情如之何，暮塗爲客，忍堪送君。", 
      "便江湖天遠，中宵同月，關河秋近，何日清塵。", 
      "玉塵生風，貂裘明雪，幕府英雄今幾人。", 
      "行須早，料剛腸肯殢，淚眼離顰。", 
      "平生秀句清尊。", 
      "到帳東風開自有神。", 
      "聽夜鳴黃鶴，樓高百尺，朝馳白馬，筆掃千軍。", 
      "賈傅才高，岳家軍在，好勒燕然石上文。", 
      "松江上，念故人老矣，甘臥閒雲。"
    ], 
    "rhythmic": "江神子・江城子"
  }, 
  {
    "author": "吳文英", 
    "paragraphs": [
      "蜜沈燼暖萸煙嫋。", 
      "層簾卷、佇立行人官道。", 
      "麟帶壓愁香，聽舞簫雲渺。", 
      "恨縷情絲春絮遠，悵夢隔、銀屏難到。", 
      "寒峭。", 
      "有東風嫩柳，學得腰小。", 
      "還近綠水清明，嘆孤身如燕，將花平繞。", 
      "細雨溼黃昏，半醉歸懷抱。", 
      "蠹損歌紈人去久，漫淚沾、香蘭如笑。", 
      "書杳。", 
      "念客枕幽單，看看春老。"
    ], 
    "rhythmic": "珍珠簾・真珠簾"
  }, 
  {
    "author": "吳文英", 
    "paragraphs": [
      "春風吳柳幾番黃。", 
      "歡事小蠻窗。", 
      "梅花正結雙頭夢，被玉龍、吹散幽香。", 
      "昨夜燈前歌黛，今朝陌上啼妝。", 
      "最憐無侶伴雛鶯。", 
      "桃葉已春江。", 
      "曲屏先暖鴛衾慣，夜寒深、都是思量。", 
      "莫道藍橋路遠，行雲只隔幽坊。"
    ], 
    "rhythmic": "風入松"
  }, 
  {
    "author": "吳文英", 
    "paragraphs": [
      "聽風聽雨過清明。", 
      "愁草瘞花銘。", 
      "樓前綠暗分攜路，一絲柳、一寸柔情。", 
      "料峭春寒中酒，交加曉夢啼鶯。", 
      "西園日日掃林亭。", 
      "依舊賞新晴。", 
      "黃蜂頻撲鞦韆索，有當時、纖手香凝。", 
      "惆悵雙鴛不到，幽階一夜苔生。"
    ], 
    "rhythmic": "風入松", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "蘭舟高蕩漲波涼。", 
      "愁被矮橋妨。", 
      "暮煙疏雨西園路，誤秋娘、淺約宮黃。", 
      "還泊郵亭喚酒，舊曾送客斜陽。", 
      "蟬聲空曳別枝長。", 
      "似曲不成商。", 
      "御羅屏底翻歌扇，憶西湖、臨水開窗。", 
      "和醉重尋幽夢，殘衾已斷薰香。"
    ], 
    "rhythmic": "風入松", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "一番疏雨洗芙蓉。", 
      "玉冷佩丁東。", 
      "轆轤聽帶秋聲轉，早涼生、傍井梧桐。", 
      "歡宴良宵好月，佳人修竹清風。", 
      "臨池飛閣乍青紅。", 
      "移酒小垂虹。", 
      "貞元供奉梨園曲，稱十香、深蘸瓊鍾。", 
      "醉夢孤雲曉色，笙歌一派秋空。"
    ], 
    "rhythmic": "風入松"
  }, 
  {
    "author": "吳文英", 
    "paragraphs": [
      "畫船簾密不藏香。", 
      "飛作楚雲狂。", 
      "傍懷半卷金爐燼，怕暖銷、春日朝陽。", 
      "清馥晴薰殘醉，斷煙無限思量。", 
      "憑闌心事隔垂楊。", 
      "樓燕鎖幽妝。", 
      "梅花偏惱多情月，慰溪橋、流水昏黃。", 
      "哀曲霜鴻悽斷，夢魂寒蝶幽揚。"
    ], 
    "rhythmic": "風入松"
  }, 
  {
    "author": "吳文英", 
    "paragraphs": [
      "天吳駕雲閬海，凝春空燦綺。", 
      "倒銀海、蘸影西城，四碧天鏡無際。", 
      "彩翼曳、扶搖宛轉，雩龍降尾交新霽。", 
      "近玉虛高處，天風笑語吹墜。", 
      "清濯緇塵，快展曠眼，傍危闌醉倚。", 
      "面屏障、一一鶯花，薛蘿浮動金翠。", 
      "慣朝昏、晴光雨色，燕泥動、紅香流水。", 
      "步新梯，藐視年華，頓非塵世。", 
      "麟翁袞舄，領客登臨，座有誦魚美。", 
      "翁笑起、離席而語，敢詫京兆，以役爲功，落成奇事。", 
      "明良慶會，賡歌熙載，隆都觀國多閒暇，遣丹青、雅飾繁華地。", 
      "平瞻太極，天街潤納璇題，露牀夜沈秋緯。", 
      "清風觀闕，麗日罘罳，正午長漏遲。", 
      "爲洗盡、脂痕茸唾，淨捲曲塵，永晝低垂，繡簾十二。", 
      "高軒駟馬，峨冠鳴佩，班回花底修禊飲，御爐香、分惹朝衣袂。", 
      "碧桃數點飛花，涌出宮溝，溯春萬里。"
    ], 
    "rhythmic": "鶯啼序"
  }, 
  {
    "author": "吳文英", 
    "paragraphs": [
      "殘寒正欺病酒，掩沈香繡戶。", 
      "燕來晚、飛入西城，似說春事遲暮。", 
      "畫船載、清明過卻，晴煙冉冉吳宮樹。", 
      "念羈情遊蕩，隨風化爲輕絮。", 
      "十載西湖，傍柳繫馬，趁嬌塵軟霧。", 
      "溯紅漸、招入仙溪，錦兒偷寄幽素。", 
      "倚銀屏、春寬夢窄，斷紅溼、歌紈金縷。", 
      "暝堤空，輕把斜陽，總還鷗鷺。", 
      "幽蘭旋老，杜若還生，水鄉尚寄旅。", 
      "別後訪、六橋無信，事往花委，瘞玉埋香，幾番風雨。", 
      "長波妒盼，遙山羞黛，漁燈分影春江宿，記當時、短楫桃根渡。", 
      "青樓彷佛，臨分敗壁題詩，淚墨慘澹塵土。", 
      "危亭望極，草色天涯，吹鬢侵半苧。", 
      "暗點檢、離痕歡唾，尚染鮫綃，嚲鳳迷歸，破鸞慵舞。", 
      "殷勤待寫，書中長恨，藍霞遼海沈過雁，漫相思、彈入哀箏柱。", 
      "傷心千里江南，怨曲重招，斷魂在否。"
    ], 
    "rhythmic": "鶯啼序", 
    "tags": [
      "宋詞三百首", 
      "西湖"
    ]
  }, 
  {
    "author": "吳文英", 
    "paragraphs": [
      "橫塘棹穿豔錦，引鴛鴦弄水。", 
      "斷霞晚、笑折花歸，紺紗低護燈蕊。", 
      "潤玉瘦、冰輕倦浴，斜拖鳳股盤雲墜。", 
      "聽銀牀聲細。", 
      "梧桐漸攪涼思。", 
      "窗隙流光，冉冉迅羽，訴空粱燕子。", 
      "誤驚起、風竹敲門，故人還又不至。", 
      "記琅玕、新詩細掐，早陳跡、香痕纖指。", 
      "怕因循，羅扇恩疏，又生秋意。", 
      "西湖舊日，畫舸頻移，嘆幾縈夢寐。", 
      "霞佩冷，疊瀾不定，麝靄飛雨，乍溼鮫綃，暗盛紅淚。", 
      "綀單夜共，波心宿處，瓊簫吹月霓裳舞，嚮明朝、未覺花容悴。", 
      "嫣香易落，回頭澹碧銷煙，鏡空畫羅屏裹。", 
      "殘蟬度曲，唱徹西園，也感紅怨翠。", 
      "念省慣、吳宮幽憩。", 
      "暗柳追涼，曉岸參斜，露零漚起。", 
      "絲索寸藕，留連歡事。", 
      "桃笙平展湘浪影，有昭華、穠李冰相倚。", 
      "如今鬢點悽霜，半篋秋詞，恨盈蠹紙。"
    ], 
    "rhythmic": "鶯啼序", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "珠絡玲瓏，羅囊閒鬥，酥懷暖麝相倚。", 
      "百和花須，十分風韻，半襲鳳箱重綺。", 
      "茜垂四角，慵未揭、流蘇春睡。", 
      "薰度紅薇院落，煙銷畫屏瀋水。", 
      "溫泉降綃乍試。", 
      "露華侵、透肌蘭泚。", 
      "漫省淺溪月夜，暗浮花氣。", 
      "荀令如今老矣。", 
      "但未減、韓郎舊風味。", 
      "遠寄相思，餘薰夢裏。"
    ], 
    "rhythmic": "天香"
  }, 
  {
    "author": "吳文英", 
    "paragraphs": [
      "蟫葉黏霜，蠅苞綴凍，生香遠帶風峭。", 
      "嶺上寒多，溪頭月冷，北枝瘦、南枝小。", 
      "玉奴有姊，先佔立、牆陰春早。", 
      "初試宮黃澹薄，偷分壽陽纖巧。", 
      "銀燭淚深未曉。", 
      "酒鍾慳、貯愁多少。", 
      "記得短亭歸馬，暮衙蜂鬧。", 
      "豆蔻釵樑恨嫋。", 
      "但悵望、天涯歲華老。", 
      "遠信難，吳雲雁杳。"
    ], 
    "rhythmic": "天香"
  }, 
  {
    "author": "吳文英", 
    "paragraphs": [
      "雁邊風訊小，飛瓊望杳，碧雲先晚。", 
      "露冷闌干，定怯藕絲冰腕。", 
      "淨洗浮空片玉，勝花影、春燈相亂。", 
      "秦鏡滿。", 
      "素娥未肯，分秋一半。", 
      "每圓處既良宵，甚此夕偏饒，對歌臨怨。", 
      "萬里蟬娟，幾許霧屏雲幔。", 
      "孤免淒涼照水，曉風起、銀河西轉。", 
      "摩淚眼。", 
      "瑤臺夢迴人遠。"
    ], 
    "rhythmic": "玉漏遲"
  }, 
  {
    "author": "吳文英", 
    "paragraphs": [
      "卜築西湖，種翠蘿猶傍，軟紅塵裹。", 
      "來往載清吟，爲偏愛吾廬，畫船頻繁。", 
      "笑攜雨色晴光，入春明朝市。", 
      "石橋鎖，煙霞五百名仙，第一人是。", 
      "臨酒論深意。", 
      "流光轉、鶯花任亂委。", 
      "冷然九秋肺腑，應多夢、巖扃冷雲空翠。", 
      "漱流枕石幽情，寫猗蘭綠綺。", 
      "專城處，他山小隊登臨，待西風起。"
    ], 
    "rhythmic": "金盞子", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "賞月梧園，恨廣寒宮樹，曉風搖落。", 
      "莓砌掃珠塵，空腸斷、薰爐燼銷殘萼。", 
      "殿秋尚有餘花，鎖煙窗雲幄。", 
      "新雁又、無端送人江上，短亭初泊。", 
      "籬角。", 
      "夢依約。", 
      "人一笑、惺忪翠袖薄。", 
      "悠然醉魂喚醒，幽叢畔、悽香霧雨漠漠。", 
      "晚吹乍顫秋聲，早屏空金雀。", 
      "明朝想，猶有數點蜂黃，伴我斟酌。"
    ], 
    "rhythmic": "金盞子"
  }, 
  {
    "author": "吳文英", 
    "paragraphs": [
      "春酌沈沈，晚妝的的，仙夢遊慣。", 
      "錦漵維舟，青門倚蓋，還被籠鶯喚。", 
      "裴郎歸後，崔娘沈恨，漫客請傳芳卷。", 
      "聯題在，頻經翠袖，勝隔紺紗塵幔。", 
      "桃根杏葉，膠黏緗縹，幾回憑闌人換。", 
      "峨髻愁雲，蘭香膩粉，都爲多情褪。", 
      "離巾拭淚，徵袍染醉，強作酒朋花伴。", 
      "留連怕，風姨浪妒，又吹雨斷。"
    ], 
    "rhythmic": "永遇樂"
  }, 
  {
    "author": "吳文英", 
    "paragraphs": [
      "風拂塵徽，雨侵涼榻，才動秋思。", 
      "緩酒銷更，移燈傍影，淨洗芭蕉耳。", 
      "銅華滄海，愁霾重嶂，燕北雁南天外。", 
      "算陰晴，渾似幾番，渭城故人離會。", 
      "青樓舊日，高歌取醉，喚出玉人梳洗。", 
      "紅葉流光，蘋花兩鬢，心事成秋水。", 
      "白凝虛曉，香吹輕燼，倚窗小瓶疏桂。", 
      "問深宮，姮娥正在，妒雲第幾。"
    ], 
    "rhythmic": "永遇樂"
  }, 
  {
    "author": "吳文英", 
    "paragraphs": [
      "閣雪雲低，卷沙風急，驚雁失序。", 
      "戶掩寒宵，屏閒冷夢，燈颭脣似語。", 
      "堪憐窗景，都閒刺繡，但續舊愁一縷。", 
      "鄰歌散，羅襟印粉，袖溼茜桃紅露。", 
      "西湖舊日，留連清夜，愛酒幾將花誤。", 
      "遣襪塵銷，題裙墨黯，天遠吹笙路。", 
      "吳臺直下，緗梅無限，未放野橋香度。", 
      "重謀醉，揉香弄影，水清淺處。"
    ], 
    "rhythmic": "永遇樂", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "角斷竿鳴疏點，倦螢透隙，低弄書光。", 
      "一寸悲秋，生動萬種淒涼。", 
      "舊衫染、唾凝花碧，別淚想、妝洗蜂黃。", 
      "楚魂傷。", 
      "雁汀沙冷，來信微茫。", 
      "都忘。", 
      "孤山舊賞，水沈熨露，岸錦宜霜。", 
      "敗葉題詩，御溝應不到流湘。", 
      "數客路、又隨淮月，羨故人、還買吳航。", 
      "兩凝望。", 
      "滿城風雨，催送重陽。"
    ], 
    "rhythmic": "玉胡蝶・玉蝴蝶"
  }, 
  {
    "author": "吳文英", 
    "paragraphs": [
      "香深霧暖。", 
      "正人在、錦瑟華年深院。", 
      "舊日漢宮，分得紅蘭滋吳苑。", 
      "臨池羞落梅花片。", 
      "弄水月、初勻妝面。", 
      "紫煙籠處，雙鸞共跨，洞簫低按。", 
      "歌管。", 
      "紅圍翠袖，凍雲外，似覺東風先轉。", 
      "繡畔晝遲，花底天寬春無限。", 
      "仙郎驕馬瓊林宴。", 
      "待捲上、珠簾教看。", 
      "更傳鶯入新年，寶釵夢燕。"
    ], 
    "rhythmic": "絳都春"
  }, 
  {
    "author": "吳文英", 
    "paragraphs": [
      "羈雲旅雁。", 
      "斂倦羽、寄樓牆陰年晚。", 
      "問字翠尊，刻燭紅箋慳曾展。", 
      "冰灘鳴佩舟如箭。", 
      "笑烏幘、臨風重岸。", 
      "傍鄰垂柳，清霜萬縷，送將人遠。", 
      "吳苑。", 
      "千金未惜，買新賦、共賞文園詞翰。", 
      "流水翠微，明月清風平分半。", 
      "梅深驛路香不斷。", 
      "萬玉舞、罘罳東畔。", 
      "料應花底春多，軟紅霧暖。"
    ], 
    "rhythmic": "絳都春"
  }, 
  {
    "author": "吳文英", 
    "paragraphs": [
      "螺屏暖翠。", 
      "正霧卷暮色，星河浮霽。", 
      "路幕遞香，街馬衝塵東風細。", 
      "梅槎凌海橫鰲背。", 
      "倩穩載、蓬萊雲氣。", 
      "寶階斜轉，冰峨素影，夜清如水。", 
      "應記。", 
      "千秋化鶴，舊華表、認得山川猶是。", 
      "暗解繡囊，爭擲金錢遊人醉。", 
      "笙歌曉度晴霞外。", 
      "又上苑、春生一葦。", 
      "便教接宴鶯花，萬紅鏡裹。"
    ], 
    "rhythmic": "絳都春"
  }, 
  {
    "author": "吳文英", 
    "paragraphs": [
      "情黏舞線。", 
      "悵駐馬灞橋，天寒人遠。", 
      "旋翦露痕，移得春嬌栽瓊苑。", 
      "流鶯常語煙中怨。", 
      "恨三月、飛花零亂。", 
      "豔陽歸後，紅藏翠掩，小坊幽院。", 
      "誰見。", 
      "新腔按徹，背燈暗、共倚篔屏蔥茜。", 
      "繡被夢輕，金屋妝深沈香換。", 
      "梅花重洗春風面。", 
      "正溪上、參橫月轉。", 
      "並禽飛上金沙，瑞香霧暖。"
    ], 
    "rhythmic": "絳都春"
  }, 
  {
    "author": "吳文英", 
    "paragraphs": [
      "南樓墜燕。", 
      "又燈暈夜涼，疏簾空卷。", 
      "葉吹暮喧，花露晨晞秋光短。", 
      "當時明月娉婷伴。", 
      "悵客路、幽扃俱遠。", 
      "霧鬟依約，除非照影，鏡空不見。", 
      "別館。", 
      "秋娘乍識，似人處、最在雙波凝盼。", 
      "舊色舊香，閒雨閒雲情終淺。", 
      "丹青誰畫真真面。", 
      "便只作、梅花頻看。", 
      "更愁花變梨霙，又隨夢散。"
    ], 
    "rhythmic": "絳都春"
  }, 
  {
    "author": "吳文英", 
    "paragraphs": [
      "春來雁渚。", 
      "弄豔冶、又入垂楊如許。", 
      "困舞瘦腰，啼溼宮黃池塘雨。", 
      "碧沿蒼蘚雲根路。", 
      "尚追想、凌波微步。", 
      "小樓重上，憑誰爲唱，舊時金縷。", 
      "凝佇。", 
      "煙蘿翠竹，欠羅袖、爲倚天寒日暮。", 
      "強醉梅邊，招得花奴來尊俎。", 
      "東風須惹春雲住。", 
      "□莫把、飛瓊吹去。", 
      "便教移取熏籠，夜溫繡戶。"
    ], 
    "rhythmic": "絳都春"
  }, 
  {
    "author": "吳文英", 
    "paragraphs": [
      "細響殘蛩，傍燈前、似說深秋懷抱。", 
      "怕上翠微，傷心亂煙殘照。", 
      "西湖鏡掩塵沙，翳曉影、秦鬟雲擾。", 
      "新鴻，喚淒涼、漸入紅萸烏帽。", 
      "江上故人老。", 
      "視東籬秀色，依然娟好。", 
      "晚夢趁、鄰杵斷，乍將愁到。", 
      "秋娘淚溼黃昏，又滿城、雨輕風小。", 
      "閒了。", 
      "看芙蓉、畫船多少。"
    ], 
    "rhythmic": "惜秋華", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "思渺西風，悵行蹤、浪逐南飛高雁。", 
      "怯上翠微，危樓更堪憑晚。", 
      "蓬萊對起幽雲，澹野色山容愁卷。", 
      "清淺。", 
      "瞰滄波、靜銜秋痕一線。", 
      "十載寄吳苑。", 
      "慣東籬深把，露黃偷翦。", 
      "移暮影、照越鏡，意銷香斷。", 
      "秋娥賦得閒情，倚翠尊、小眉初展。", 
      "深勸。", 
      "待明朝、醉巾重岸。"
    ], 
    "rhythmic": "惜秋華"
  }, 
  {
    "author": "吳文英", 
    "paragraphs": [
      "露罥蛛絲，小樓陰墮月，秋驚華鬢。", 
      "宮漏未央，當時鈿釵遺恨。", 
      "人間夢隔西風，算天上、年華一瞬。", 
      "相逢，縱相疏、勝卻巫陽無準。", 
      "和處動涼訊。", 
      "聽露井梧桐，楚騷成韻。", 
      "彩雲斷、翠羽散，此情難問。", 
      "銀河萬古秋聲，但望中、婺星清潤。", 
      "輕俊。", 
      "度金針、漫牽方寸。"
    ], 
    "rhythmic": "惜秋華"
  }, 
  {
    "author": "吳文英", 
    "paragraphs": [
      "數日西風，打秋林棗熟，還催人去。", 
      "瓜果夜深，斜河擬看星度。", 
      "蔥蔥便倒離尊，悵遇合、雲銷萍聚。", 
      "留連，有殘蟬韻晚，時歌金縷。", 
      "綠水暫如許。", 
      "奈南牆冷落，竹煙槐雨。", 
      "此去杜曲，已近紫霄尺五。", 
      "扁舟夜宿吳江，正水佩霓裳無數。", 
      "眉嫵。", 
      "問別來、解相思否。"
    ], 
    "rhythmic": "惜秋華"
  }, 
  {
    "author": "吳文英", 
    "paragraphs": [
      "路遠仙城，自王郎去後，芳卿憔悴。", 
      "錦段鏡空，重鋪步障新綺。", 
      "凡花瘦不禁秋，幻膩玉、腴紅鮮麗。", 
      "相攜。", 
      "試新妝乍畢，交扶輕醉。", 
      "長記斷橋外。", 
      "驟玉驄過處，千嬌凝睇。", 
      "昨夢頓醒，依約舊時眉翠。", 
      "愁邊暮合碧雲，倩唱入、六幺聲裏。", 
      "風起。", 
      "舞斜陽、闌干十二。"
    ], 
    "rhythmic": "惜秋華"
  }, 
  {
    "author": "吳文英", 
    "paragraphs": [
      "粉靨金裳。", 
      "映繡屏認得，舊日蕭娘。", 
      "翠微高處，故人帽底，一年最好，偏是重陽。", 
      "避春祗怕春不遠，望幽徑、偷理秋妝。", 
      "殢醉鄉。", 
      "寸心似翦，飄蕩愁觴。", 
      "潮腮笑入清霜。", 
      "鬥萬花樣巧，深染蜂黃。", 
      "露痕千點，自憐舊色，寒泉半掬，百感幽香。", 
      "雁聲不到東籬畔，滿城但、風雨淒涼。", 
      "最斷腸。", 
      "夜深怨蝶飛狂。"
    ], 
    "rhythmic": "惜黃花慢"
  }, 
  {
    "author": "吳文英", 
    "paragraphs": [
      "送客吳皋。", 
      "正試霜夜冷，楓落長橋。", 
      "望天不盡，背城漸杳，離亭黯黯，恨水迢迢。", 
      "翠香零落紅衣老，暮愁鎖、殘柳眉梢。", 
      "念瘦腰。", 
      "沈郎舊日，曾系蘭橈。", 
      "仙人鳳咽瓊簫。", 
      "悵斷魂送遠，九辨難招。", 
      "醉鬟留盼，小窗翦燭，歌雲載恨，飛上銀霄。", 
      "素秋不解隨船去，敗紅趁、一葉寒濤。", 
      "夢翠翹。", 
      "怨鴻料過南譙。"
    ], 
    "rhythmic": "惜黃花慢", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "素天際水，浪拍碎、凍雲不凝。", 
      "記曉葉題霜，秋燈吟雨，曾系長橋過艇。", 
      "又是賓鴻重來後，猛賦得、歸期才定。", 
      "嗟繡鴨解言，香鱸堪釣，尚廬人境。", 
      "幽興。", 
      "爭如共載，越娥妝鏡。", 
      "念倦客依前，貂裘茸帽，重向淞江照影。", 
      "酹酒蒼茫，倚歌平遠，亭上玉虹腰冷。", 
      "迎醉面，暮雪飛花，幾點黛愁山暝。"
    ], 
    "rhythmic": "十二郎・二郎神"
  }, 
  {
    "author": "吳文英", 
    "paragraphs": [
      "望碧天書斷，寶枕香留，淚痕盈袖。", 
      "誰識秋娘，比行雲纖瘦。", 
      "象尺薰爐，翠針金縷，記倚牀同繡。", 
      "月嚲瓊梳，冰銷粉汗，南花薰透。", 
      "盡是當時，少年清夢，臂約痕深，帕綃紅皺。", 
      "憑鵲傳音，恨語多輕漏。", 
      "潤玉留情，沈郎無奈，向柳陰期候。", 
      "數曲催闌，雙鋪深掩，風環鳴獸。"
    ], 
    "rhythmic": "醉蓬萊"
  }, 
  {
    "author": "吳文英", 
    "paragraphs": [
      "西子西湖，賦情合載鴟夷棹。", 
      "斷橋直去是孤山，應爲梅花到。", 
      "幾度吟昏醉曉。", 
      "背東風、偷閒鬥草。", 
      "亂鴉啼後，解佩歸來，春懷多少。", 
      "千里蟬娟，茂園今夜同清照。", 
      "櫻脂茸唾聽吟詩，爭似還家好。", 
      "暱暱西窗語笑。", 
      "鳳雲深、瓊簫縹緲。", 
      "顧春如舊，柳帶同心，花枝壓帽。"
    ], 
    "rhythmic": "燭影搖紅", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "新月侵階，彩雲林外笙簫透。", 
      "銀臺雙引繞花行，紅墜香沾袖。", 
      "不管籤聲轉漏。", 
      "更明朝、棋消永晝。", 
      "靜中閒看，倦羽飛還，遊雲出岫。", 
      "隨處春光，翠陰那隻西湖柳。", 
      "去年溪上牡丹時，還試長安酒。", 
      "都把愁懷抖擻。", 
      "笑流鶯、啼春漫漫瘦。", 
      "曉風惡盡，妒雪寒銷，青梅如豆。"
    ], 
    "rhythmic": "燭影搖紅", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "飛盡西園，晚秋卻勝春天氣。", 
      "霜花開盡錦屏空，紅葉新裝綴。", 
      "時放清杯泛水。", 
      "暗淒涼、東風舊事。", 
      "夜吟不絕，鬆影闌干，月籠寒翠。", 
      "莫唱陽關，但憑彩袖歌千歲。", 
      "秋星入夢隔明朝，十載吳宮會。", 
      "一棹回潮度葦。", 
      "正西窗、燈花報喜。", 
      "柳蠻櫻素，試酒爭憐，不教不醉。"
    ], 
    "rhythmic": "燭影搖紅"
  }
]