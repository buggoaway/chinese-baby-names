[
  {
    "author": "吳文英", 
    "paragraphs": [
      "碧澹山姿，暮寒愁沁歌眉淺。", 
      "障泥南陌潤輕酥，燈火深深院。", 
      "入夜笙歌漸暖。", 
      "彩旗翻、宜男舞遍。", 
      "恣遊不怕，素襪塵生，行裙紅濺。", 
      "銀燭籠紗，翠屏不照殘梅怨。", 
      "洗妝清靨溼春風，宜帶啼痕看。", 
      "楚夢留情未散。", 
      "素娥愁、天深信遠。", 
      "曉窗移枕，酒困香殘，春陰簾卷。"
    ], 
    "rhythmic": "燭影搖紅"
  }, 
  {
    "author": "吳文英", 
    "paragraphs": [
      "天桂飛香，御花簇座千秋宴。", 
      "笑從王母摘仙桃，瓊醴雙金盞。", 
      "掌上龍珠照眼。", 
      "映蘿圖、星暉海潤。", 
      "浮槎遠到，水淺蓬萊，秋明河漢。", 
      "寶月將弦，晚鉤斜掛西簾卷。", 
      "未須十日便中秋，爭看清光滿。", 
      "淨洗紅塵障面。", 
      "賀朝霖、催班正殿。", 
      "喜迴天上，紫府開筵，瑤池宣勸。"
    ], 
    "rhythmic": "燭影搖紅"
  }, 
  {
    "author": "吳文英", 
    "paragraphs": [
      "莓鎖虹樑，稽山祠下當時見。", 
      "橫斜無分照溪光，珠網空凝遍。", 
      "姑射青春對面。", 
      "駕飛虯、羅浮路遠。", 
      "千年春在，新月苔池，黃昏山館。", 
      "花滿河陽，爲君羞褪晨妝茜。", 
      "雲根直下是銀河，客老秋槎變。", 
      "雨外紅鉛洗斷。", 
      "又晴匣、驚飛暮管。", 
      "倚闌祗怕，弄水鱗生，乘東風便。"
    ], 
    "rhythmic": "燭影搖紅"
  }, 
  {
    "author": "吳文英", 
    "paragraphs": [
      "秋入燈花，夜深檐影琵琶語。", 
      "越娥青鏡洗紅埃，山斗秦眉嫵。", 
      "相問金茸翠畝。", 
      "認城陰、春耕舊處。", 
      "晚春相應，新稻炊香，疏煙林莽。", 
      "清磬風前，海沈宿嫋芙蓉炷。", 
      "阿香秋夢起嬌啼，玉女傳幽素。", 
      "人駕梅槎未渡。", 
      "試梧桐、聊分宴俎。", 
      "採菱別調，留取蓬萊，霎時雲住。"
    ], 
    "rhythmic": "燭影搖紅"
  }, 
  {
    "author": "吳文英", 
    "paragraphs": [
      "東風未起，花上纖塵無影。", 
      "峭雲溼，凝酥深，乍洗梅清。", 
      "釣卷愁絲，冷浮虹氣海空明。", 
      "若耶門閉，扁舟去懶，客思鷗輕。", 
      "幾度問春，倡紅冶翠，空媚陰晴。", 
      "看真色、千巖一素，天澹無情。", 
      "醒眼重開，玉鉤簾外曉峯青。", 
      "相扶輕醉，越王臺上，更最高層。"
    ], 
    "rhythmic": "醜奴兒慢・採桑子慢"
  }, 
  {
    "author": "吳文英", 
    "paragraphs": [
      "空濛乍斂，波影簾花晴亂。", 
      "正西子、梳妝樓上，鏡舞青鸞。", 
      "潤逼風襟，滿湖山色入闌干。", 
      "天虛鳴籟，雲多易雨，長帶秋寒。", 
      "遙望翠凹，隔江時見，越女低鬟。", 
      "算堪羨、煙沙白鷺，暮往朝遠。", 
      "歌管重城，醉花春夢半香殘。", 
      "乘杯對影，雲海人閒。"
    ], 
    "rhythmic": "醜奴兒慢・採桑子慢"
  }, 
  {
    "author": "吳文英", 
    "paragraphs": [
      "紫騮嘶凍草，曉雲鎖、岫眉顰。", 
      "正蕙雪初銷，鬆腰玉瘦，憔悴真真。", 
      "輕藜漸穿險磴，步荒苔、猶認瘞花痕。", 
      "千古興亡舊恨，半丘殘日孤雲。", 
      "開尊。", 
      "重吊吳魂。", 
      "嵐翠冷、洗微醺。", 
      "問幾曾夜宿，月明起看，劍水星紋。", 
      "登臨總成去客，更軟紅、先有探芳人。", 
      "回首滄波故苑，落梅煙雨黃昏。"
    ], 
    "rhythmic": "木蘭花慢"
  }, 
  {
    "author": "吳文英", 
    "paragraphs": [
      "步層丘翠莽，□□處、更春寒。", 
      "漸晚色催陰，風花弄雨，愁起闌干。", 
      "驚翰。", 
      "帶雲去杳，任紅塵、一片落人間。", 
      "青冢麒麟有恨，臥聽簫鼓遊山。", 
      "年年。", 
      "葉外花前。", 
      "腰豔楚、鬢成潘。", 
      "嘆寶奩瘞久，青萍共化，裂石空磐。", 
      "塵緣。", 
      "酒沾粉污，問何人、從此濯清泉。", 
      "一笑掀髯付與，寒鬆瘦倚蒼巒。"
    ], 
    "rhythmic": "木蘭花慢"
  }, 
  {
    "author": "吳文英", 
    "paragraphs": [
      "送秋雲萬里，算舒捲、總何心。", 
      "嘆路轉羊腸，人營燕壘，霜滿蓬簪。", 
      "愁侵。", 
      "庾塵滿袖，便封侯、那羨漢淮陰。", 
      "一醉蓴絲膾玉，忍教菊老鬆深。", 
      "離音。", 
      "又聽西風，金井樹、動秋吟。", 
      "向暮江目斷，鴻飛渺渺，天色沈沈。", 
      "沾襟。", 
      "四弦夜語，問楊瓊、往事到寒砧。", 
      "爭似湖山歲晚，靜梅香底同斟。"
    ], 
    "rhythmic": "木蘭花慢"
  }, 
  {
    "author": "吳文英", 
    "paragraphs": [
      "酹清杯問水，慣曾見、幾逢迎。", 
      "自越棹輕飛，秋蓴歸後，杞菊荒荊。", 
      "孤鳴。", 
      "舞鷗慣下，又漁歌、忽斷晚煙生。", 
      "雪浪閒銷釣石，冷楓頻落江汀。", 
      "長亭。", 
      "春恨何窮，目易盡、酒微醒。", 
      "悵斷魂西子，凌波去杳，環佩無聲。", 
      "陰晴。", 
      "最無定處，被浮雲、多翳鏡華明。", 
      "向曉東風霽色，綠楊樓外山青。"
    ], 
    "rhythmic": "木蘭花慢"
  }, 
  {
    "author": "吳文英", 
    "paragraphs": [
      "潤寒梅細雨，卷燈火、暗塵香。", 
      "正萬里胥濤，流花漲膩，春共東江。", 
      "雲檣。", 
      "未傳燕語，過罘罳、垂柳舞鵝黃。", 
      "留取行人繫馬，軟紅深處聞鶯。", 
      "悠揚。", 
      "霽月清風，凝望久、鄮山蒼。", 
      "又紫簫一曲，還吹別調，楚際吳旁。", 
      "仙方。", 
      "袖中祕寶，遣蓬萊、弱水變飛霜。", 
      "寒食春城秀句，趁花飛入宮牆。"
    ], 
    "rhythmic": "木蘭花慢"
  }, 
  {
    "author": "吳文英", 
    "paragraphs": [
      "指罘罳曉月，動涼信、又催歸。", 
      "正玉漲鬆波，花穿畫舫，無限紅衣。", 
      "青絲。", 
      "傍橋淺系，問笛中、誰奏鶴南飛。", 
      "西子冰銷冷處，素娥寶鏡圓時。", 
      "清奇。", 
      "好借秋光，臨水色、寫瑤卮。", 
      "向醉中織就，天孫雲錦，一杼新詩。", 
      "依稀。", 
      "數聲禁漏，又東華、塵染帽檐緇。", 
      "爭似西風小隊，便乘鱸膾秋肥。"
    ], 
    "rhythmic": "木蘭花慢"
  }, 
  {
    "author": "吳文英", 
    "paragraphs": [
      "幾臨流送遠，漸荒落、舊郵亭。", 
      "念西子初來，當時望眼，啼雨難晴。", 
      "娉婷。", 
      "素亭共載，到越吟、翻調倚吳聲。", 
      "得意東風去棹，怎憐會重離輕。", 
      "雲零。", 
      "夢繞浮觴，流水畔、敘幽情。", 
      "恨賦筆分攜，江山委秀，桃李荒荊。", 
      "經行。", 
      "問春在否，過汀洲、暗憶百花名。", 
      "鶯縷爭堪細折，御黃堤上重盟。"
    ], 
    "rhythmic": "木蘭花慢"
  }, 
  {
    "author": "吳文英", 
    "paragraphs": [
      "凡塵流水。", 
      "正春在、絳闕瑤階十二。", 
      "暖日明霞，天香盤錦，低映曉光梳洗。", 
      "故苑浣花沈恨，化作妖紅斜紫。", 
      "困無力，倚闌干，還倩東風扶起。", 
      "公子。", 
      "留意處，羅蓋牙籤，一一花名字。", 
      "小扇翻歌，密圍留客，雲葉翠溫羅綺。", 
      "豔波紫金盃重，人倚妝臺微醉。", 
      "夜和露，翦殘枝，點點花心清淚。"
    ], 
    "rhythmic": "喜遷鶯"
  }, 
  {
    "author": "吳文英", 
    "paragraphs": [
      "煙空白鷺。", 
      "乍飛下、似呼行人相語。", 
      "細縠春波，微痕秋月，曾認片帆來去。", 
      "萬頃素雲遮斷，十二紅簾鉤處。", 
      "黯愁遠，向虹腰，時送斜陽凝佇。", 
      "輕許。", 
      "孤夢到，海上璣宮，玉冷深窗戶。", 
      "遙指人間，隔江煙火，漠漠水葓搖暮。", 
      "看葺斷磯殘釣，替卻珠歌雪舞。", 
      "吟未了，去匆匆，清曉一闌煙雨。"
    ], 
    "rhythmic": "喜遷鶯"
  }, 
  {
    "author": "吳文英", 
    "paragraphs": [
      "江亭年暮。", 
      "趁飛雁、又聽，數聲柔櫓。", 
      "藍尾杯單，膠牙餳澹，重省舊時羈旅。", 
      "雪舞野梅籬落，寒擁漁家門戶。", 
      "晚風峭，作初番花訊，春還知否。", 
      "何處。", 
      "圍豔冶、紅燭畫堂，博簺良宵午。", 
      "誰念行人，愁先芳草，輕送年華如羽。", 
      "自剔短檠不睡，空索彩桃新句。", 
      "便歸好，料鵝黃，已染西池千縷。"
    ], 
    "rhythmic": "喜遷鶯"
  }, 
  {
    "author": "吳文英", 
    "paragraphs": [
      "冬分人別。", 
      "渡倦客晚潮，傷頭俱雪。", 
      "雁影秋空，蝶情春蕩，幾處路窮車絕。", 
      "把酒共溫寒夜，倚繡添慵時節。", 
      "又底事，對愁雲江國，離心還折。", 
      "吳越。", 
      "重會面，點檢舊吟，同看燈花結。", 
      "兒女相思，年華輕送，鄰戶斷聲噎。", 
      "待移杖藜雪後，猶怯蓬萊寒闊。", 
      "最起晚，任鴉林催曉，梅窗沈月。"
    ], 
    "rhythmic": "喜遷鶯"
  }, 
  {
    "author": "吳文英", 
    "paragraphs": [
      "夜寒重。", 
      "見羽葆將迎，飛瓊入夢。", 
      "整素妝歸處，中宵按瑤鳳。", 
      "舞春歌夜棠梨岸，月冷和雲凍。", 
      "畫船中、太白仙人，錦袍初擁。", 
      "應過語溪否，試笑挹中郎，還叩清弄。", 
      "粉黛湖山，欠攜酒、共飛鞚。", 
      "洗杯時換銅觚水，待作梅花供。", 
      "問何時、帶雨鋤煙自種。"
    ], 
    "rhythmic": "探芳信"
  }, 
  {
    "author": "吳文英", 
    "paragraphs": [
      "暖風定。", 
      "正賣花吟春，去年曾聽。", 
      "旋自洗幽蘭，銀瓶釣金井。", 
      "鬥窗香暖慳留客，街鼓還催暝。", 
      "調雛鶯、試遣深杯，喚將愁醒。", 
      "燈市又重整。", 
      "待醉勒遊繮，緩穿斜徑。", 
      "暗憶芳盟，綃帕淚猶凝。", 
      "吳宮十里吹笙路，桃李都羞靚。", 
      "繡簾人、怕惹飛梅翳鏡。"
    ], 
    "rhythmic": "探芳信"
  }, 
  {
    "author": "吳文英", 
    "paragraphs": [
      "爲春瘦。", 
      "更瘦如梅花，花應知否。", 
      "任枕函雲墜，離懷半中酒。", 
      "雨聲樓閣春寒裏，寂寞收燈後。", 
      "甚年年、鬥草心期，探花時候。", 
      "嬌懶強拈繡。", 
      "暗背裏相思，閒供晴晝。", 
      "玉合羅囊，蘭膏漬紅豆。", 
      "舞衣疊損金泥鳳，妒折闌干柳。", 
      "幾多愁、兩點天涯遠岫。"
    ], 
    "rhythmic": "探芳信"
  }, 
  {
    "author": "吳文英", 
    "paragraphs": [
      "轉芳徑。", 
      "見霧卷晴漪，魚弄遊影。", 
      "旋解纓濯翠，臨流撫菱鏡。", 
      "半林竹色香處，意足多新詠。", 
      "試衣單、雁欲來時，舊寒才定。", 
      "門巷對深靜。", 
      "但酒敵春濃，棋消日永。", 
      "舊曲猗蘭，待留向、月中聽。", 
      "藻池不通宮溝水，任泛流紅冷。", 
      "小闌干、笑拍東風醉醒。"
    ], 
    "rhythmic": "探芳信"
  }, 
  {
    "author": "吳文英", 
    "paragraphs": [
      "探春到。", 
      "見彩花釵頭，玉燕來早。", 
      "正紫龍眠重，明月弄清曉。", 
      "夜塵不浸銀河水，金盎供新澡。", 
      "鎮帷犀、護緊東風，秀藏芝草。", 
      "星斗粲懷抱。", 
      "問霧暖藍田，玉長多少。", 
      "禁苑傳香，柳邊語、聽鶯報。", 
      "片雲飛趁春潮去，紅軟長安道。", 
      "試回頭、一點蓬萊翠小。"
    ], 
    "rhythmic": "探芳信"
  }, 
  {
    "author": "吳文英", 
    "paragraphs": [
      "藍雲籠曉，玉樹懸秋，交加金釧霞枝。", 
      "人起昭陽，禁寒粉慄生肌。", 
      "濃香最無著處，漸冷香、風露成霏。", 
      "繡茵展，怕空階驚墜，化作螢飛。", 
      "三十六宮愁重，問誰持金鍤，和月都移。", 
      "掣鎖西廂，清尊素手重攜。", 
      "秋來鬢華多少，任烏紗、醉壓花低。", 
      "正搖落，嘆淹留、客又未歸。"
    ], 
    "rhythmic": "聲聲慢"
  }, 
  {
    "author": "吳文英", 
    "paragraphs": [
      "雲深山塢，煙冷江皋，人生未易相逢。", 
      "一笑燈前，釵行兩兩春容。", 
      "清芳夜爭真態，引生香、撩亂東風。", 
      "探花手，與安排金屋，懊惱司空。", 
      "憔悴敧翹委佩，恨玉奴銷瘦，飛趁輕鴻。", 
      "試問知心，尊前誰最情濃。", 
      "連呼紫雲伴醉，小丁香、才吐微紅。", 
      "還解語，待攜歸、行雨夢中。"
    ], 
    "rhythmic": "聲聲慢"
  }, 
  {
    "author": "吳文英", 
    "paragraphs": [
      "檀欒金碧，婀娜蓬萊，遊雲不蘸芳洲。", 
      "露柳霜蓮，十分點綴成秋。", 
      "新彎畫眉未穩，似含羞、低護牆頭。", 
      "愁送遠，駐西臺車馬，共惜臨流。", 
      "知道池亭多宴，掩庭花、長是驚落秦謳。", 
      "膩粉闌干，猶聞憑袖香留。", 
      "輸他翠漣拍甃，瞰新妝、時浸明眸。", 
      "簾半卷，帶黃花、人在小樓。"
    ], 
    "rhythmic": "聲聲慢"
  }, 
  {
    "author": "吳文英", 
    "paragraphs": [
      "春星當戶，眉月分心，羅屏繡幕圍香。", 
      "歌緩□□，輕塵暗簌文樑。", 
      "秋桐泛商絲雨，恨未回、飄雪垂楊。", 
      "連寶鏡，更一家姊妹，曾入昭陽。", 
      "鶯燕堂深誰到，爲殷勤、須放醉客疏狂。", 
      "量減離懷，孤負蘸甲清觴。", 
      "曲中倚嬌佯誤，算只圖、一顧周郎。", 
      "花鎮好，駐年華、長在瑣窗。"
    ], 
    "rhythmic": "聲聲慢"
  }, 
  {
    "author": "吳文英", 
    "paragraphs": [
      "寒筲驚墜，香豆初收，銀妝一夜霜深。", 
      "亂瀉明珠，金盤來薦清斟。", 
      "綠窗細剝檀皺，料水晶、微損春簪。", 
      "風韻處，惹手香酥潤，櫻口脂侵。", 
      "重省追涼前事，正風吟莎井，月碎苔陰。", 
      "顆顆相思，無情漫攪秋心。", 
      "銀臺翦花杯散，夢阿嬌、金屋沈沈。", 
      "甚時見，露十香、釵燕墜金。"
    ], 
    "rhythmic": "聲聲慢"
  }, 
  {
    "author": "吳文英", 
    "paragraphs": [
      "清漪銜苑，御水分流，阿階西北青紅。", 
      "朱栱浮雲，碧窗宿霧濛濛。", 
      "璇題淨橫秋影，笑南飛、不過新鴻。", 
      "延桂影，見素娥梳洗，微步瓊空。", 
      "城外湖山十里，想無時長敞，罨畫簾櫳。", 
      "暗柳回堤，何須繫馬金狨。", 
      "鶯花翰林千首，彩毫飛、海雨天風。", 
      "鳳池上，又相思、春夜夢中。"
    ], 
    "rhythmic": "聲聲慢"
  }, 
  {
    "author": "吳文英", 
    "paragraphs": [
      "六銖衣細，一葉舟輕，黃蘆堪笑浮槎。", 
      "何處汀洲，雲瀾錦浪無涯。", 
      "秋姿澹凝水色，豔真香、不染春華。", 
      "笑歸去，傍金波開戶，翠屋爲家。", 
      "回施紅妝青鏡，與一川平綠，五月晴霞。", 
      "赬玉杯中，西風不到窗紗。", 
      "端的舊蓮深薏，料採菱、新曲羞誇。", 
      "秋瀲灩，對年年、人勝似花。"
    ], 
    "rhythmic": "聲聲慢"
  }, 
  {
    "author": "吳文英", 
    "paragraphs": [
      "鶯圍橙徑，鱸躍蓴波，重來雨過中秋。", 
      "酒市漁鄉，西風勝似春柔。", 
      "宿舂去年村墅，看黃雲、還委西疇。", 
      "鳳池去，信吳人有分，借與遲留。", 
      "應是香山續夢，又凝香追詠，重到蘇州。", 
      "青鬢江山，足成千歲風流。", 
      "圍腰御仙花底，襯月中、金粟香浮。", 
      "夜宴久，攬秋雲、平倚畫樓。"
    ], 
    "rhythmic": "聲聲慢"
  }, 
  {
    "author": "吳文英", 
    "paragraphs": [
      "旋移輕鷁，淺傍垂虹，還因送客遲留。", 
      "淚雨橫波，遙山眉上新愁。", 
      "行人倚闌心事，問誰知、只有沙鷗。", 
      "念聚散，幾楓丹霜渚，蓴綠春洲。", 
      "漸近香菰炊黍，想紅絲織字，未遠青樓。", 
      "寂寞漁鄉，爭如連醉溫柔。", 
      "西窗夜深翦燭，夢頻生、不放雲收。", 
      "共悵望，認孤煙、起處是州。"
    ], 
    "rhythmic": "聲聲慢"
  }, 
  {
    "author": "吳文英", 
    "paragraphs": [
      "修竹凝妝，垂楊駐馬，憑闌淺畫成圖。", 
      "山色誰題，樓前有雁斜書。", 
      "東風緊送斜陽下，弄舊寒、晚酒醒餘。", 
      "自銷凝，能幾花前，頓老相如。", 
      "傷春不在高樓上，在燈前敧枕，雨外薰爐。", 
      "怕艤遊船，臨流可奈清臞。", 
      "飛紅若到西湖底，攪翠瀾、總是愁魚。", 
      "莫重來，吹盡香綿，淚滿平蕪。"
    ], 
    "rhythmic": "高陽臺", 
    "tags": [
      "宋詞三百首", 
      "西湖"
    ]
  }, 
  {
    "author": "吳文英", 
    "paragraphs": [
      "宮粉雕痕，仙雲墮影，無人野水荒灣。", 
      "古石埋香，金沙鎖骨連環。", 
      "南樓不恨吹橫笛，恨曉風、千里關山。", 
      "半飄零，庭上黃昏，月冷闌干。", 
      "壽陽空理愁鸞。", 
      "問誰調玉髓，暗補香瘢。", 
      "細雨歸鴻，孤山無限春寒。", 
      "離魂難倩招清些，夢縞衣、解佩溪邊。", 
      "最愁人，啼鳥晴明，葉底青圓。"
    ], 
    "rhythmic": "高陽臺", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "淝水秋寒，淮堤柳色，別來幾換年光。", 
      "紫馬行遲，才生夢草池塘。", 
      "便乘丹鳳天邊去，禁漏催、春殿稱觴。", 
      "過鬆江，雪弄飛花，冰解鳴璫。", 
      "芳洲酒社詞場。", 
      "賦高臺陳跡，曾醉吳王。", 
      "重上逋山，詩清月瘦昏黃。", 
      "春風侍女篝畔，早鵲袍、已暖天香。", 
      "到東園，應費新題，千樹苔蒼。"
    ], 
    "rhythmic": "高陽臺"
  }, 
  {
    "author": "吳文英", 
    "paragraphs": [
      "風嫋垂楊，雪銷蕙草，何如清潤潘郎。", 
      "風月襟懷，揮豪倚馬成章。", 
      "仙都觀裏桃千樹，映麴塵、十里荷塘。", 
      "未歸來，應戀花洲，醉玉吟香。", 
      "東風晴晝濃如酒，正十分皓月，一半春光。", 
      "燕子重來，明朝傳夢西窗。", 
      "朝寒幾暖金爐燼，料洞天、日月偏長。", 
      "杏園詩，應待先題，嘶馬平康。"
    ], 
    "rhythmic": "高陽臺"
  }, 
  {
    "author": "吳文英", 
    "paragraphs": [
      "帆落回潮，人歸故國，山椒感慨重遊。", 
      "弓折霜寒，機心已墮沙鷗。", 
      "燈前寶劍清風斷，正五湖、雨笠扁舟。", 
      "最無情，巖上閒花，腥染春愁。", 
      "當時白石蒼松路，解勒回玉輦，霧掩山羞。", 
      "木客歌闌，青春一夢荒丘。", 
      "年年古苑西風到，雁怨啼、綠水葓秋。", 
      "莫登臨，幾樹殘煙，西北高樓。"
    ], 
    "rhythmic": "高陽臺"
  }, 
  {
    "author": "吳文英", 
    "paragraphs": [
      "墜瓶恨井，分鏡迷樓，空閒孤燕。", 
      "寄別崔徽，清瘦畫圖春面。", 
      "不約舟移楊柳系，有緣人映桃花見。", 
      "敘分攜，悔香瘢漫爇，綠鬟輕翦。", 
      "聽細語、琵琶幽怨。", 
      "客鬢蒼華，衫袖溼遍。", 
      "漸老芙蓉，猶自帶霜宜看。", 
      "一縷情深朱戶掩，兩痕愁起青山遠。", 
      "被西風，又驚吹、夢雲分散。"
    ], 
    "rhythmic": "倦尋芳"
  }, 
  {
    "author": "吳文英", 
    "paragraphs": [
      "海霞倒影，空霧飛香，天市催晚。", 
      "暮靨宮梅，相對畫樓簾卷。", 
      "羅襪輕塵花笑語，寶釵爭豔春心眼。", 
      "亂簫聲，正風柔柳弱，舞肩交燕。", 
      "念窈窕、東鄰深巷，燈外歌沈，月上花淺。", 
      "夢雨離雲，點點漏壺清怨。", 
      "珠絡香銷空念往，紗窗人老羞相見。", 
      "漸銅壺，閉春陰、曉寒人倦。"
    ], 
    "rhythmic": "倦尋芳"
  }, 
  {
    "author": "吳文英", 
    "paragraphs": [
      "暮帆掛雨，冰岸飛梅，春思零亂。", 
      "送客將歸，偏是故宮離苑。", 
      "醉酒曾同涼月舞，尋芳還隔江塵面。", 
      "去難留，悵芙蓉路窄，綠楊天遠。", 
      "便繫馬、鶯邊清曉，菸草晴花，沙潤香軟。", 
      "爛錦年華，誰念故人遊倦。", 
      "寒食相思堤上路，行雲應在孤山畔。", 
      "寄新吟，莫空回、五湖春雁。"
    ], 
    "rhythmic": "倦尋芳"
  }, 
  {
    "author": "吳文英", 
    "paragraphs": [
      "吹笙池上道。", 
      "爲王孫重來，旋生芳草。", 
      "水石清寒，過半春猶自，燕沈鶯悄。", 
      "樨柳闌干，晴盪漾、禁菸殘照。", 
      "往事依然，爭忍重聽，怨紅悽調。", 
      "曲榭方亭初掃。", 
      "印蘚跡雙鴛，記穿林窈。", 
      "頓隔年華，似夢迴花上，露晞平曉。", 
      "恨遂孤鴻，客又去、清明還到。", 
      "便鞚牆頭歸騎，青梅已老。"
    ], 
    "rhythmic": "三姝媚"
  }, 
  {
    "author": "吳文英", 
    "paragraphs": [
      "湖山經醉慣。", 
      "潰春衫、啼痕酒痕無限。", 
      "又客長安，嘆斷襟零袂，涴塵誰浣。", 
      "紫曲門荒，沿敗井、風搖青蔓。", 
      "對語東鄰，猶是曾巢，謝堂雙燕。", 
      "春夢人間須斷。", 
      "但怪得、當年夢緣能短。", 
      "繡屋秦箏，傍海棠偏愛，夜深開宴。", 
      "舞歇歌沈，花未減、紅顏先變。", 
      "佇久河橋欲去，斜陽淚滿。"
    ], 
    "rhythmic": "三姝媚", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "酣春青鏡裏。", 
      "照晴波明眸，暮雲愁髻。", 
      "半綠垂絲，正楚腰纖瘦，舞衣初試。", 
      "燕客飄零，煙樹冷、青驄曾系。", 
      "畫館朱樓，還把清尊，慰春憔悴。", 
      "離苑幽芳深閉。", 
      "恨淺薄東風，褪花銷膩。", 
      "彩箑翻歌，最賦情、偏在笑紅顰翠。", 
      "暗拍闌干，看散盡、斜陽船市。", 
      "付與金衣清曉，花深未起。"
    ], 
    "rhythmic": "三姝媚"
  }, 
  {
    "author": "吳文英", 
    "paragraphs": [
      "舞影燈前，簫聲酒外，獨鶴華表重歸。", 
      "舊雨殘雲仍在，門巷都非。", 
      "愁結春情迷醉眼，老憐秋鬢倚蛾眉。", 
      "難忘處，猶恨繡籠，無端誤放鶯飛。", 
      "當時。", 
      "徵路遠，歡事差，十年輕負心期。", 
      "楚夢秦樓相遇，共嘆相違。", 
      "淚香沾溼孤山雨，瘦腰折損六橋絲。", 
      "何時向，窗下翦殘紅燭，夜杪參移。"
    ], 
    "rhythmic": "晝錦堂"
  }, 
  {
    "author": "吳文英", 
    "paragraphs": [
      "花姥來時，帶天香國豔，羞掩名姝。", 
      "日長半嬌半困，宿酒微蘇。", 
      "沈香檻北，比人間、風異煙殊。", 
      "春恨重，盤雲墜髻，碧花翻吐瓊盂。", 
      "洛苑舊移仙譜，向吳娃深館，曾奉君娛。", 
      "猩脣露紅未洗，客鬢霜鋪。", 
      "蘭詞沁壁，過西園、重載雙壺。", 
      "休漫道，花扶人醉，醉花卻要人扶。"
    ], 
    "rhythmic": "漢宮春"
  }, 
  {
    "author": "吳文英", 
    "paragraphs": [
      "名壓年芳，倚竹根新影，獨照清漪。", 
      "千年禹樑蘚碧，重發南枝。", 
      "冰凝素質，遣凡桃、羞濯塵姿。", 
      "寒正峭，東風似海，香浮夜雪春霏。", 
      "練鵲錦袍仙使，有青娥傳夢，月轉參移。", 
      "逋山傍鶯繫馬，玉翦新辭。", 
      "宮妝鏡裹，笑人間、花信都遲。", 
      "春未了，紅鹽薦鼎，江南煙雨黃時。"
    ], 
    "rhythmic": "漢宮春"
  }, 
  {
    "author": "吳文英", 
    "paragraphs": [
      "懷得銀符，卷朝衣歸袖，猶惹天香。", 
      "星移太微幾度，飛出西江。", 
      "吳城駐馬，趁鱸肥、臘蟻初嘗。", 
      "紅霧底，金門候曉，爭如小隊春行。", 
      "何用倚樓看鏡，算橘中深趣，日月偏長。", 
      "江山待吟秀句，梅靨催妝。", 
      "東風水暖，弄煙嬌、語燕飛牆。", 
      "來歲醉，鵲樓勝處，轟圍舞袖歌裳。"
    ], 
    "rhythmic": "漢宮春"
  }, 
  {
    "author": "吳文英", 
    "paragraphs": [
      "一水盈盈，漢影隔游塵，淨洗寒綠。", 
      "秋沐平煙，日回西照，乍驚飲虹天北。", 
      "彩闌翠馥。", 
      "錦雲直下花成屋。", 
      "試縱目。", 
      "空際、醉乘風露跨黃鵠。", 
      "追想縹緲，釣雪松江，恍然煙蓑，秋夢重續。", 
      "問何如、臨池膾玉，扁舟空艤洞庭宿。", 
      "也勝飲湘然楚竹。", 
      "夜久人悄，玉妃喚月歸來，桂笙聲裹，水宮六六。"
    ], 
    "rhythmic": "秋霽", 
    "tags": [
      "洞庭湖"
    ]
  }, 
  {
    "author": "吳文英", 
    "paragraphs": [
      "入眼青紅，小玲瓏、飛檐度雲微溼。", 
      "繡檻展春，金屋寬花，誰管採菱波狹。", 
      "翠深知是深多少，不都放、夕陽紅入。", 
      "待裝綴，新漪漲翠，小圜荷葉。", 
      "此去春風滿篋。", 
      "應時鎖蛛絲，淺虛塵榻。", 
      "夜雨試燈，晴雪吹梅，趁取玳簪重盍。", 
      "捲簾不解招新燕，春須笑、酒慳歌澀。", 
      "半窗掩，日長困生翠睫。"
    ], 
    "rhythmic": "花心動"
  }, 
  {
    "author": "吳文英", 
    "paragraphs": [
      "十里東風，嫋垂楊、長似舞時腰瘦。", 
      "翠館朱樓，紫陌青門，處處燕鶯晴晝。", 
      "乍看搖曳金絲細，春淺映、鵝黃如酒。", 
      "嫩陰裹，煙滋露染，翠嬌紅溜。", 
      "此際雕鞍去久。", 
      "空追念郵亭，短枝盈首。", 
      "海角天涯，寒食清明，淚點絮花沾袖。", 
      "去年折贈行人遠，今年恨、依然纖手。", 
      "斷腸也，羞眉畫應未就。"
    ], 
    "rhythmic": "花心動"
  }, 
  {
    "author": "吳文英", 
    "paragraphs": [
      "石徑幽雲冷，步障深深，豔錦青紅亞。", 
      "小橋和夢過，仙佩杳、煙水茫茫城下。", 
      "何處不秋陰，問誰借、東風豔冶。", 
      "最嬌嬈，愁侵醉頰，淚銷紅灑。", 
      "搖落翠莽平沙，競挽斜陽，駐短亭車馬。", 
      "曉妝羞未墮。", 
      "沈恨起、金谷魂飛深夜。", 
      "驚雁落清歌，酹花倩、觥船快瀉。", 
      "去未舍。", 
      "待月向井梧梢上掛。"
    ], 
    "rhythmic": "龍山會"
  }, 
  {
    "author": "吳文英", 
    "paragraphs": [
      "渺空煙四遠，是何年、青天墜長星。", 
      "幻蒼崖雲樹，名娃金屋，殘霸宮城。", 
      "箭徑酸風射眼，膩水染花腥。", 
      "時靸雙鴛響，廊葉秋聲。", 
      "宮裏吳王沈醉，倩五湖倦客，獨釣醒醒。", 
      "問蒼波無語，華髮奈山青。", 
      "水涵空、闌干高處，送亂鴉、斜日落漁汀。", 
      "連呼酒，上琴臺去，秋與雲平。"
    ], 
    "rhythmic": "八聲甘州", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "步晴霞倒影，洗閒愁、深杯灩風漪。", 
      "望越來清淺，吳歈杳靄，江雁初飛。", 
      "輦路凌空九險，粉冷濯妝池。", 
      "歌舞煙霄頂，樂景沈暉。", 
      "別是青紅闌檻，對女牆山色，碧澹宮眉。", 
      "問當時遊鹿，應笑古臺非。", 
      "有誰招、扁舟漁隱，但寄情、西子卻題詩。", 
      "閒風月，暗銷磨盡，浪打鷗磯。"
    ], 
    "rhythmic": "八聲甘州"
  }, 
  {
    "author": "吳文英", 
    "paragraphs": [
      "記行雲夢影，步凌波、仙衣翦芙蓉。", 
      "念杯前燭下，十香搵袖，玉暖屏風。", 
      "分種寒花舊盎，蘚土蝕吳蛩。", 
      "人遠雲槎渺，煙海沈蓬。", 
      "重訪樊姬鄰里，怕等閒易別，那忍相逢。", 
      "試潛行幽曲，心蕩□匆匆。", 
      "井梧凋、銅鋪低亞，映小眉、瞥見立驚鴻。", 
      "空惆悵，醉秋香畔，往事朦朧。"
    ], 
    "rhythmic": "八聲甘州"
  }, 
  {
    "author": "吳文英", 
    "paragraphs": [
      "夢醒芙蓉。", 
      "風檐近、揮疑佩玉丁東。", 
      "翠微流水，都是惜別行蹤。", 
      "宋玉秋花相比瘦，賦情更苦似秋濃。", 
      "小黃昏，紺雲暮合，不見徵鴻。", 
      "宜城當時放客，認燕泥舊跡，返照樓空。", 
      "夜闌心事，燈外敗壁哀蛩。", 
      "江寒夜楓怨落，怕流作題情腸斷紅。", 
      "行雲遠，料澹蛾人在，秋香月中。"
    ], 
    "rhythmic": "新雁過妝樓"
  }, 
  {
    "author": "吳文英", 
    "paragraphs": [
      "閬苑高寒。", 
      "金樞動、冰宮桂樹年年。", 
      "翦秋一半，難破萬戶連環。", 
      "織錦相思樓影下，細釵暗約小簾間。", 
      "共無眠。", 
      "素娥慣得，西墜闌干。", 
      "誰知壺中自樂，正醉圍夜玉，淺鬥嬋娟。", 
      "雁風自勁，雲氣不上涼天。", 
      "紅牙潤沾素手，聽一曲清歌雙霧鬟。", 
      "徐郎老，恨斷腸聲在，離鏡孤鸞。"
    ], 
    "rhythmic": "新雁過妝樓"
  }, 
  {
    "author": "吳文英", 
    "paragraphs": [
      "空江浪闊。", 
      "清塵凝、層層刻碎冰葉。", 
      "水邊照影，華裾曳翠，露搔淚溼。", 
      "湘煙暮合。", 
      "□塵襪、凌波半涉。", 
      "怕臨風、□欺瘦骨，護冷素衣疊。", 
      "樊姊玉奴恨，小細疏脣，洗妝輕怯。", 
      "汜人最苦，粉痕深、幾重愁靨。", 
      "花隘香濃，猛薰透、霜綃細摺。", 
      "倚瑤臺，十二金錢暈半掐。"
    ], 
    "rhythmic": "淒涼犯"
  }, 
  {
    "author": "吳文英", 
    "paragraphs": [
      "翠被落紅妝，流水膩香，猶共吳越。", 
      "十載江楓，冷霜波成纈。", 
      "燈院靜、涼花乍翦，桂園深、幽香旋折。", 
      "醉雲吹散，晚樹細蟬，時替離歌咽。", 
      "長亭曾送客，爲偷賦、錦雁留別。", 
      "淚接孤城，渺平蕪煙闊。", 
      "半菱鏡、青門重售，採香堤、秋蘭共結。", 
      "故人憔悴，遠夢越來溪畔月。"
    ], 
    "rhythmic": "尾犯"
  }, 
  {
    "author": "吳文英", 
    "paragraphs": [
      "紺海掣微雲，金井暮涼，梧韻風急。", 
      "何處樓高，想清光先得。", 
      "江汜冷、冰綃乍洗，素娥忺，菱花再拭。", 
      "影留人去，忍向夜深，簾戶照陳跡。", 
      "竹房苔徑小，對日暮、數盡煙碧。", 
      "露蓼香涇，記年時相識。", 
      "二十五、聲聲秋點，夢不認、屏山路窄。", 
      "醉魂幽揚，滿地桂陰無人惜。"
    ], 
    "rhythmic": "尾犯"
  }, 
  {
    "author": "吳文英", 
    "paragraphs": [
      "傾國傾城，非花非霧，春風十里獨步。", 
      "勝如西子妖嬈，更比太真澹濘。", 
      "鉛華不御。", 
      "漫道有、巫山洛浦。", 
      "似恁地、標格無雙，鎮鎖畫樓深處。", 
      "曾被風、容易送去。", 
      "曾被月、等閒留住。", 
      "似花翻使花羞，似柳任從柳妒。", 
      "不教歌舞。", 
      "恐化作、彩雲輕舉。", 
      "信下蔡、陽城俱迷，看取宋玉詞賦。"
    ], 
    "rhythmic": "東風第一枝"
  }, 
  {
    "author": "吳文英", 
    "paragraphs": [
      "柳暝河橋，鶯晴臺苑，短策頻惹春香。", 
      "當時夜泊，溫柔便入深鄉。", 
      "詞韻窄，酒杯長。", 
      "翦蠟花、壺箭催忙。", 
      "共追遊處，凌波翠陌，連棹橫塘。", 
      "十年一夢淒涼。", 
      "似西湖燕去，吳館巢荒。", 
      "重來萬感，依前喚酒銀罌。", 
      "溪雨急，岸花狂。", 
      "趁殘鴉、飛過蒼茫。", 
      "故人樓上，憑誰指與，芳草斜陽。"
    ], 
    "rhythmic": "夜合花", 
    "tags": [
      "宋詞三百首", 
      "西湖"
    ]
  }, 
  {
    "author": "吳文英", 
    "paragraphs": [
      "徑苔深，念斷無故人，輕敲幽戶。", 
      "細草春回，目送流光一羽。", 
      "重雲冷，哀雁斷，翠微空，愁蝶舞。", 
      "蕩鳴澌，遊蓬小，夢枕殘雲驚寤。", 
      "還識西湖醉路。", 
      "向柳下並鞍，銀袍吹絮。", 
      "事影難追，那負燈牀聞雨。", 
      "冰溪憑誰照影，有明月、乘興去。", 
      "暗相思，梅孤瘦、共江亭暮。"
    ], 
    "rhythmic": "探春慢", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "斷夢遊輪。", 
      "孤山路杳，越樹陰新。", 
      "流水凝酥，征衫沾淚，都是離痕。", 
      "玉屏風冷愁人。", 
      "醉爛漫、梅花翠雲。", 
      "傍夜船回，惜春門掩，一鏡香塵。"
    ], 
    "rhythmic": "柳梢青"
  }, 
  {
    "author": "吳文英", 
    "paragraphs": [
      "暮雲千萬重，寒夢家鄉遠。", 
      "愁見越溪娘，鏡裏梅花面。", 
      "醉情啼枕冰，往事分釵燕。", 
      "三月灞陵橋，心翦東風亂。"
    ], 
    "rhythmic": "生查子"
  }, 
  {
    "author": "吳文英", 
    "paragraphs": [
      "遠目傷心樓上山。", 
      "愁里長眉，別後峨鬟。", 
      "暮雲低壓小闌干。", 
      "教問孤鴻，因甚先還。", 
      "瘦倚溪橋梅夜寒。", 
      "雪欲消時，淚不禁彈。", 
      "翦成釵勝待歸看。", 
      "春在西窗，燈火更闌。"
    ], 
    "rhythmic": "一翦梅"
  }, 
  {
    "author": "吳文英", 
    "paragraphs": [
      "春未來時，酒攜不到千巖路。", 
      "瘦還如許。", 
      "晚色天寒處。", 
      "無限新愁，難對風前語。", 
      "行人去。", 
      "暗消春素。", 
      "橫笛空山暮。"
    ], 
    "rhythmic": "點絳脣"
  }, 
  {
    "author": "吳文英", 
    "paragraphs": [
      "枝嫋一痕雪在，葉藏幾豆春濃。", 
      "玉奴最晚嫁東風。", 
      "來結梨花幽夢。", 
      "香力添薰羅被，瘦肌猶怯冰綃。", 
      "綠陰青子老溪橋。", 
      "羞見東鄰嬌小。"
    ], 
    "rhythmic": "西江月"
  }, 
  {
    "author": "吳文英", 
    "paragraphs": [
      "越山青斷西陵浦。", 
      "一片密陰疏雨。", 
      "潮帶舊愁生暮。", 
      "曾折垂楊處。", 
      "桃根桃葉當時渡。", 
      "嗚咽風前柔櫓。", 
      "燕子不留春住。", 
      "空寄離檣語。"
    ], 
    "rhythmic": "桃源憶故人"
  }, 
  {
    "author": "吳文英", 
    "paragraphs": [
      "記瓊林宴起，軟紅路、幾西風。", 
      "想漢影千年，荊江萬頃，槎信長通。", 
      "金狨。", 
      "錦韀賜馬，又霜橫、漢節棗仍紅。", 
      "細柳春陰喜色，四郊秋事年豐。", 
      "從容。", 
      "歲晚玉關，長不閉、靜邊鴻。", 
      "訪五昌舊壘，山川相繆，日費詩筒。", 
      "蘭宮。", 
      "系書翠羽，帶天香、飛下玉芙蓉。", 
      "明月瑤笙奏徹，倚樓黃鶴聲中。"
    ], 
    "rhythmic": "木蘭花慢"
  }, 
  {
    "author": "吳文英", 
    "paragraphs": [
      "碧甃清漪方鏡小。", 
      "綺疏淨、半塵不到。", 
      "古鬲香深，宮壺花換，留取四時春好。", 
      "樓上眉山雲窈窕。", 
      "香衾夢、鎮疏清曉。", 
      "並蒂蓮開，合歡屏暖，玉漏又催朝早。"
    ], 
    "rhythmic": "夜行船"
  }, 
  {
    "author": "吳文英", 
    "paragraphs": [
      "吳山相對越山青。", 
      "湘水一春平。", 
      "粉字情深題葉，紅波香染浮萍。", 
      "朝雲暮雨，玉壺塵世，金屋瑤京。", 
      "晚雨西陵潮訊，沙鷗不似身輕。"
    ], 
    "rhythmic": "朝中措"
  }, 
  {
    "author": "吳文英", 
    "paragraphs": [
      "一帆江上暮潮平。", 
      "騎鶴過瑤京。", 
      "湘波山色青天外，紅香蕩、玉佩東丁。", 
      "西圃仍圓夜月，南風微弄秋聲。", 
      "阿咸才俊玉壺冰。", 
      "王母最憐生。", 
      "萬年枝上千年葉，垂楊鬢、春共青青。", 
      "連喚碧筒傳酒，雲回一曲雙成。"
    ], 
    "rhythmic": "風入松"
  }, 
  {
    "author": "吳文英", 
    "paragraphs": [
      "清夢重遊天上，古香吹下雲頭。", 
      "簫聲三十六宮愁。", 
      "高處花驚風驟。", 
      "客路羈情不斷，闌干晚色先收。", 
      "千山濃綠未成秋。", 
      "誰見月中人瘦。"
    ], 
    "rhythmic": "西江月"
  }, 
  {
    "author": "吳文英", 
    "paragraphs": [
      "殷雲凋葉晚晴初。", 
      "籬落認奚奴。", 
      "才近西窗燈火，旋收殘夜琴書。", 
      "秋深露重，天空海闊，玉界香浮。", 
      "木落秦山清瘦，西風幾許工夫。"
    ], 
    "rhythmic": "朝中措"
  }, 
  {
    "author": "吳文英", 
    "paragraphs": [
      "憑高入夢，搖落關情，寒香吹盡空巖。", 
      "墜葉消紅，欲題秋訊難緘。", 
      "重陽正隔殘照，趁西風、不響雲尖。", 
      "乘半暝、看殘山濯翠，剩水開奩。", 
      "暗省長安年少，幾傳杯吊甫，把菊招潛。", 
      "身老江湖，心隨飛雁天南。", 
      "烏紗倩誰重整，映風林、釣玉纖纖。", 
      "漏聲起，亂星河、入影畫檐。"
    ], 
    "rhythmic": "聲聲慢"
  }, 
  {
    "author": "吳文英", 
    "paragraphs": [
      "金井空陰，枕痕歷盡秋聲鬧。", 
      "夢長難曉。", 
      "月樹愁鴉悄。", 
      "梅壓檐梢，寒蝶尋香到。", 
      "窗黏了。", 
      "翠池春小。", 
      "波冷鴛鴦覺。"
    ], 
    "rhythmic": "點絳脣"
  }, 
  {
    "author": "吳文英", 
    "paragraphs": [
      "明月茫茫，夜來應照南橋路。", 
      "夢遊熟處。", 
      "一枕啼秋雨。", 
      "可惜人生，不向吳城住。", 
      "心期誤。", 
      "雁將秋去。", 
      "天遠青山暮。"
    ], 
    "rhythmic": "點絳脣"
  }, 
  {
    "author": "吳文英", 
    "paragraphs": [
      "闌干獨倚天涯客。", 
      "心影暗雕風葉寂。", 
      "千山秋入雨中青，一雁暮隨雲去急。", 
      "霜花強弄春顏色。", 
      "相吊年光澆大白。", 
      "海煙沈處倒殘霞，一杼鮫綃和淚織。"
    ], 
    "rhythmic": "玉樓春"
  }, 
  {
    "author": "吳文英", 
    "paragraphs": [
      "翠嶂圍屏。", 
      "留連訊景，花外油亭。", 
      "澹色煙昏，濃光清曉，一幅閒情。", 
      "輞川落日漁罾。", 
      "寫不盡、人間四並。", 
      "亭上秋聲，鶯籠春語，難入丹青。"
    ], 
    "rhythmic": "柳梢青"
  }, 
  {
    "author": "吳文英", 
    "paragraphs": [
      "秦黛橫愁送暮雲。", 
      "越波秋淺暗啼昏。", 
      "空庭春草綠如裙。", 
      "彩扇不歌原上酒，青門頻返月中魂。", 
      "花開空憶倚闌人。"
    ], 
    "rhythmic": "浣溪沙"
  }, 
  {
    "author": "吳文英", 
    "paragraphs": [
      "一曲鸞簫別彩雲。", 
      "燕釵塵澀鏡華昏。", 
      "灞橋舞色褪藍裙。", 
      "湖上醉迷西子夢，江頭春斷倩離魂。", 
      "旋緘紅淚寄行人。"
    ], 
    "rhythmic": "浣溪沙"
  }, 
  {
    "author": "吳文英", 
    "paragraphs": [
      "老色頻生玉鏡塵。", 
      "雪澹春姿，越看精神。", 
      "溪橋人去幾黃昏。", 
      "流水泠泠，都是啼痕。", 
      "煙雨輕寒暮掩門。", 
      "萼綠燈前，酒帶香溫。", 
      "風情誰道不因春。", 
      "春到一分，花瘦一分。"
    ], 
    "rhythmic": "一翦梅"
  }, 
  {
    "author": "吳文英", 
    "paragraphs": [
      "一片游塵拂鏡灣。", 
      "素影護梅殘。", 
      "行人無語看春山。", 
      "背東風、兩蒼顏。", 
      "夢飛不到梨花外，孤館閉、五更寒。", 
      "誰憐消渴老文園。", 
      "聽溪聲、瀉冰泉。"
    ], 
    "rhythmic": "燕歸樑"
  }, 
  {
    "author": "吳文英", 
    "paragraphs": [
      "醉痕深暈潮紅。", 
      "睡初濃。", 
      "寒食來時池館，舊東風。", 
      "銀燭換。", 
      "月西轉。", 
      "夢魂中。", 
      "明日春和人去，繡屏空。"
    ], 
    "rhythmic": "烏夜啼"
  }, 
  {
    "author": "吳文英", 
    "paragraphs": [
      "綠樹越溪灣。", 
      "過雨雲殷。", 
      "西陵人去暮潮還。", 
      "鉛淚結成紅粟顆，封寄長安。", 
      "別味帶生酸。", 
      "愁憶眉山。", 
      "小樓燈外棟花寒。", 
      "衫袖醉痕花睡在，猶染微丹。"
    ], 
    "rhythmic": "浪淘沙"
  }, 
  {
    "author": "吳文英", 
    "paragraphs": [
      "潤玉籠綃，檀櫻倚扇。", 
      "繡圈猶帶脂香淺。", 
      "榴心空疊舞裙紅，艾枝應壓愁鬟亂。", 
      "午夢千山，窗陰一箭。", 
      "香瘢新褪紅絲腕。", 
      "隔江人在雨聲中，晚風菰葉生秋怨。"
    ], 
    "rhythmic": "蹋莎行・踏莎行", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "山遠翠眉長。", 
      "高處淒涼。", 
      "菊花清瘦杜秋娘。", 
      "淨洗綠杯牽露井，聊薦幽香。", 
      "烏帽壓吳霜。", 
      "風力偏狂。", 
      "一年佳節過西廂。", 
      "秋色雁聲愁幾許，都在斜陽。"
    ], 
    "rhythmic": "浪淘沙"
  }, 
  {
    "author": "吳文英", 
    "paragraphs": [
      "釵燕攏雲睡起時。", 
      "隔牆折得杏花枝。", 
      "青春半面妝如畫，細雨三更花又飛。", 
      "輕愛別，舊相知。", 
      "斷腸青冢幾斜暉。", 
      "斷紅一任風吹起，結習空時不點衣。"
    ], 
    "rhythmic": "思佳客"
  }, 
  {
    "author": "吳文英", 
    "paragraphs": [
      "竹下門敲，又呼起、胡蝶夢清。", 
      "閒裏看、鄰牆梅子，幾度仁生。", 
      "燈外江湖多夜雨，月邊河漢獨晨星。", 
      "向草堂、清曉卷琴書，猿鶴驚。", 
      "宮漏靜，朝馬鳴。", 
      "西風起，已關情。", 
      "料希音不在，女瑟媧笙。", 
      "蓮蕩折花香未晚，野舟橫渡水初晴。", 
      "看高鴻、飛上碧雲中，秋一聲。"
    ], 
    "rhythmic": "滿江紅"
  }, 
  {
    "author": "吳文英", 
    "paragraphs": [
      "玉纖風透秋痕。", 
      "涼與素懷分。", 
      "乘鸞歸後，生綃淨翦，一片冰雲。", 
      "心事孤山春夢在，到思量、猶斷詩魂。", 
      "水清月冷，香消影瘦，人立黃昏。"
    ], 
    "rhythmic": "極相思"
  }, 
  {
    "author": "吳文英", 
    "paragraphs": [
      "丹桂花開第二番。", 
      "東籬展卻宴期寬。", 
      "人間寶鏡離仍合，海上仙槎去復還。", 
      "分不盡，半涼天。", 
      "可憐閒剩此嬋娟。", 
      "素娥未隔三秋夢，贏得今宵又倚闌。"
    ], 
    "rhythmic": "思佳客"
  }, 
  {
    "author": "吳文英", 
    "paragraphs": [
      "春溫紅玉。", 
      "纖衣學翦嬌鴉綠。", 
      "夜香燒短銀屏燭。", 
      "偷擲金錢，重把寸心卜。", 
      "翠深不礙鴛鴦宿。", 
      "採菱誰記當時曲。", 
      "青山南畔紅雲北。", 
      "一葉波心，明滅澹妝束。"
    ], 
    "rhythmic": "醉落魄・一斛珠"
  }, 
  {
    "author": "吳文英", 
    "paragraphs": [
      "楚皋相遇笑盈盈。", 
      "江碧遠山青。", 
      "露重寒香有恨，月明秋佩無聲。", 
      "銀燈炙了，金爐燼暖，真色羅屏。", 
      "病起十分清瘦，夢闌一寸春情。"
    ], 
    "rhythmic": "朝中措"
  }, 
  {
    "author": "吳文英", 
    "paragraphs": [
      "蠻姜豆蔻相思味。", 
      "算卻在、春風舌底。", 
      "江清愛與消殘醉。", 
      "悴憔文園病起。", 
      "停嘶騎、歌眉送意。", 
      "記曉色、東城夢裏。", 
      "紫檀暈淺香波細。", 
      "腸斷垂楊小市。"
    ], 
    "rhythmic": "杏花天"
  }, 
  {
    "author": "吳文英", 
    "paragraphs": [
      "露浥初英，早遺恨、參差九日。", 
      "還卻笑、萸隨節過，桂凋無色。", 
      "杯麪寒香蜂共泛，籬根秋訊蛩催織。", 
      "愛玲瓏、篩月水屏風，千枝結。", 
      "芳井韻，寒泉咽。", 
      "霜著處，微紅溼。", 
      "共評花索句，看誰先得。", 
      "好漉烏巾連夜醉，莫愁金細無人拾。", 
      "算遺蹤、猶有枕囊留，相思物。"
    ], 
    "rhythmic": "滿江紅"
  }, 
  {
    "author": "吳文英", 
    "paragraphs": [
      "海東明月鎖雲陰。", 
      "花在月中心。", 
      "天外幽香輕漏，人間仙影難尋。", 
      "並刀翦葉，一枝曉露，綠鬢曾簪。", 
      "惟有別時難忘，冷煙疏雨秋深。"
    ], 
    "rhythmic": "朝中措"
  }, 
  {
    "author": "吳文英", 
    "paragraphs": [
      "簟波皺纖縠。", 
      "朝炊熟。", 
      "眠未足。", 
      "青奴細膩，未拌真珠斛。", 
      "素蓮幽怨風前影，搔頭斜墜玉。", 
      "畫闌枕水，垂楊疏雨，青絲亂、如乍沐。", 
      "嬌笙微韻，晚蟬理秋曲。", 
      "翠陰明月勝花夜，那愁春去速。"
    ], 
    "rhythmic": "夢行雲"
  }, 
  {
    "author": "吳文英", 
    "paragraphs": [
      "碧藕藏絲，紅蓮並蒂，荷塘水暖香斗。", 
      "窈窕文窗，深沈書幔，錦瑟歲華依舊。", 
      "洞簫韻裏，同跨鶴、青田碧岫。", 
      "菱鏡妝臺掛玉，芙蓉豔褥鋪繡。", 
      "西鄰障蓬澡手。", 
      "共華朝、夢蘭分秀。", 
      "未冷綺簾猶卷，淺冬時候。", 
      "秋到霜黃半畝。", 
      "便準擬、攜花就君酒。", 
      "花酒年華，天長地久。"
    ], 
    "rhythmic": "天香"
  }, 
  {
    "author": "吳文英", 
    "paragraphs": [
      "雞唱晚。", 
      "斜照西窗白暖。", 
      "一沈午酲幽夢遠。", 
      "素衾春絮軟。", 
      "紫燕紅樓歌斷。", 
      "錦瑟華年一箭。", 
      "偷果風流輸曼倩。", 
      "晝際生繡線。"
    ], 
    "rhythmic": "謁金門"
  }, 
  {
    "author": "吳文英", 
    "paragraphs": [
      "香泛羅屏，夜寒著酒宜偎倚。", 
      "翠偏紅墜。", 
      "喚起芙蓉睡。", 
      "一曲伊州，秋色芭蕉裏。", 
      "嬌和醉。", 
      "眼情心事。", 
      "愁隔湘江水。"
    ], 
    "rhythmic": "點絳脣"
  }, 
  {
    "author": "吳文英", 
    "paragraphs": [
      "人去西樓雁杳。", 
      "敘別夢、揚州一覺。", 
      "雲澹星疏楚山曉。", 
      "聽啼烏，立河橋，話未了。", 
      "雨外蛩聲早。", 
      "細織就、霜絲多少。", 
      "說與蕭娘未知道。", 
      "向長安，對秋燈，幾人老。"
    ], 
    "rhythmic": "夜遊宮", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "秋風採石，羽扇揮兵，認紫騮飛躍。", 
      "江蘺塞草，應笑春、空鎖凌煙高閣。", 
      "胡歌奏隴，問鐃鼓、新詞誰作。", 
      "有秀蓀、來染吳香，瘦馬青芻南陌。", 
      "冰澌細響長橋，蕩波底蛟腥，不涴霜鍔。", 
      "烏絲醉墨，紅袖暖、十里湖山行樂。", 
      "老仙何處，算洞府、光陰如昨。", 
      "想地寬、多種桃花，豔錦東風成幄。"
    ], 
    "rhythmic": "瑤華"
  }, 
  {
    "author": "吳文英", 
    "paragraphs": [
      "自唱新詞送歲華。", 
      "鬢絲添得老生涯。", 
      "十年舊夢無尋處，幾度新春不在家。", 
      "衣懶換，酒難賒。", 
      "可憐此夕看梅花。", 
      "隔年昨夜青燈在，無限妝樓盡醉譁。"
    ], 
    "rhythmic": "思佳客"
  }, 
  {
    "author": "吳文英", 
    "paragraphs": [
      "漸新鵝映柳，茂苑鎖、東風初掣。", 
      "館娃舊遊，羅襦香未滅。", 
      "玉夜花節。", 
      "記向留連處，看街臨晚，放小簾低揭。", 
      "星河瀲豔春雲熱。", 
      "笑靨敧梅，仙衣舞纈。", 
      "澄澄素娥宮闕。", 
      "醉西樓十二，銅漏催徹。", 
      "紅消翠歇。", 
      "嘆霜簪練發。", 
      "過眼年光，舊情盡別。", 
      "泥深厭聽啼鴂。", 
      "恨愁霏潤沁，陌頭塵襪。", 
      "青鸞杳、細車音絕。", 
      "卻因甚、不把歡期，付與少年華月。", 
      "殘梅瘦、飛趁風雪。", 
      "向夜永，更說長安夢，燈花正結。"
    ], 
    "rhythmic": "六醜"
  }, 
  {
    "author": "吳文英", 
    "paragraphs": [
      "東風客雁溪邊道。", 
      "帶春去、隨春到。", 
      "認得踏青香徑小。", 
      "傷高懷遠，亂雲深處，目斷湖山杳。", 
      "梅花似惜行人老。", 
      "不忍輕飛送殘照。", 
      "一曲秦娥春態少。", 
      "幽香誰採，舊寒猶在，歸夢啼鶯曉。"
    ], 
    "rhythmic": "青玉案"
  }, 
  {
    "author": "吳文英", 
    "paragraphs": [
      "茜羅結就丁香顆，顆顆相思。", 
      "猶記年時。", 
      "一曲春風酒一卮。", 
      "綵鸞依舊乘雲到，不負心期。", 
      "清睡濃時。", 
      "香趁銀屏胡蝶飛。"
    ], 
    "rhythmic": "採桑子"
  }, 
  {
    "author": "吳文英", 
    "paragraphs": [
      "好山都在西湖，斗城轉北多流水。", 
      "屋邊五畝，橋通雙沼，平煙蘸翠。", 
      "旋疊雲根，半開竹徑，鷗來須避。", 
      "四時長把酒，臨花傍月，無一日、不春意。", 
      "獨樂當時高致。", 
      "醉吟篇、如今還繼。", 
      "舉頭見日，葵心傾□，□□歸計。", 
      "浮碧亭□，泛紅波迥，桃源人世。", 
      "待天香□□，開時又勝，翠陰青子。"
    ], 
    "rhythmic": "水龍吟", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "三月暮，花落更情濃。", 
      "人去鞦韆閒掛月，馬停楊柳倦嘶風。", 
      "堤畔畫船空。", 
      "懨懨醉，長日小簾櫳。", 
      "宿燕夜歸銀燭外，啼鶯聲在綠陰中。", 
      "無處覓殘紅。"
    ], 
    "rhythmic": "望江南・憶江南"
  }, 
  {
    "author": "吳文英", 
    "paragraphs": [
      "水亭花上三更月，扇與人閒。", 
      "弄影闌干。", 
      "玉燕重抽攏墜簪。", 
      "心期偷卜新蓮子，秋入眉山。", 
      "翠破紅殘。", 
      "半簟湘波生曉寒。"
    ], 
    "rhythmic": "採桑子"
  }, 
  {
    "author": "吳文英", 
    "paragraphs": [
      "柔柯翦翠。", 
      "胡蝶雙飛起。", 
      "誰墮玉細花徑裏。", 
      "香帶薰風臨水。", 
      "露紅滴□秋枝。", 
      "金泥不染禪衣。", 
      "結得同心成了，任教春去多時。"
    ], 
    "rhythmic": "清平樂"
  }, 
  {
    "author": "吳文英", 
    "paragraphs": [
      "白玉搔頭墜髻鬆。", 
      "怯冷翠裙重。", 
      "當時離佩解丁東。", 
      "澹雲低、暮江空。", 
      "青絲結帶鴛鴦盞，歲華晚、又相逢。", 
      "綠塵湘水避春風。", 
      "步歸來、月宮中。"
    ], 
    "rhythmic": "燕歸樑"
  }, 
  {
    "author": "吳文英", 
    "paragraphs": [
      "江上桃花流水，天涯芳草青山。", 
      "樓臺春鎖碧灣。", 
      "都入行人望眼。", 
      "一鏡波平鷗去，千林日落鴉還。", 
      "天風嫋嫋送輕帆。", 
      "驀過星槎銀漢。"
    ], 
    "rhythmic": "西江月"
  }, 
  {
    "author": "吳文英", 
    "paragraphs": [
      "翠暮深庭，露紅晚、閒花自發。", 
      "春不斷、亭臺成趣，翠陰蒙密。", 
      "紫燕雛飛簾額靜，金鱗影轉池心闊。", 
      "有花香、竹色賦閒情，供吟筆。", 
      "閒問字，評風月。", 
      "時載酒，調冰雪。", 
      "似初秋入夜，淺涼欺葛。", 
      "人境不教車馬近，醉鄉莫放笙歌歇。", 
      "倩雙成、一曲紫雲回，紅蓮折。"
    ], 
    "rhythmic": "滿江紅"
  }, 
  {
    "author": "吳文英", 
    "paragraphs": [
      "鴉帶斜陽歸遠樹。", 
      "無人聽、數聲鍾暮。", 
      "日與愁長，心灰香斷，月冷竹房扃戶。", 
      "畫扇青山吳苑路。", 
      "傍懷袖、夢飛不去。", 
      "憶別西池，紅綃盛淚，腸斷粉蓮啼路。"
    ], 
    "rhythmic": "夜行船"
  }, 
  {
    "author": "吳文英", 
    "paragraphs": [
      "翠冷石牀雲，海上偷傳新曲。", 
      "彈作一檐風雨，碎芭蕉寒綠。", 
      "冰泉輕瀉翠筒香，林果薦紅玉。", 
      "早是一分秋意，到臨窗修竹。"
    ], 
    "rhythmic": "好事近"
  }, 
  {
    "author": "吳文英", 
    "paragraphs": [
      "池上紅衣伴倚闌。", 
      "棲鴉常帶夕陽還。", 
      "殷雲度雨疏桐落，明月生涼寶扇閒。", 
      "鄉夢窄，水天寬。", 
      "小窗愁黛澹秋山。", 
      "吳鴻好爲傳歸信，楊柳閶門屋數間。"
    ], 
    "rhythmic": "鷓鴣天", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "黃包先著風霜勁。", 
      "獨佔一年佳景。", 
      "點點吳鹽雪凝。", 
      "玉膾和齏冷。", 
      "洋園誰識黃金徑。", 
      "一棹洞庭秋興。", 
      "香薦蘭皋湯鼎。", 
      "殘酒西窗醒。"
    ], 
    "rhythmic": "虞美人影・桃源憶故人", 
    "tags": [
      "洞庭湖"
    ]
  }, 
  {
    "author": "吳文英", 
    "paragraphs": [
      "文園消渴愛江清。", 
      "酒腸怯，怕深觥。", 
      "玉舟曾洗芙蓉水，瀉清冰。", 
      "秋夢淺，醉雲輕。", 
      "庭竹不收簾影去，人睡起，月空明。", 
      "瓦瓶汲井和秋葉，薦吟醒。", 
      "夜深重，怨遙更。"
    ], 
    "rhythmic": "花上月令"
  }, 
  {
    "author": "吳文英", 
    "paragraphs": [
      "涼掛曉雲輕，聲度西風小。", 
      "井上梧桐應未知，一葉雲鬟嫋。", 
      "來雁帶書遲，別燕歸程早。", 
      "頻探秋香開未開，恰似春來了。"
    ], 
    "rhythmic": "卜算子"
  }, 
  {
    "author": "吳文英", 
    "paragraphs": [
      "開過南枝花滿院。", 
      "新月西樓，相約同針線。", 
      "高樹數聲蟬送晚。", 
      "歸家夢向斜陽斷。", 
      "夜色銀河情一片。", 
      "輕賬偷歡，銀燭羅屏怨。", 
      "陳跡曉風吹霧散。", 
      "簾鉤空帶蛛絲卷。"
    ], 
    "rhythmic": "鳳棲梧・蝶戀花"
  }, 
  {
    "author": "吳文英", 
    "paragraphs": [
      "煙林褪葉。", 
      "紅藉遊人屧。", 
      "十里秋聲鬆路，嵐雲重、翠濤涉。", 
      "佇立。", 
      "閒素箑。", 
      "畫屏蘿嶂疊。", 
      "明月雙成歸去，天風裏、鳳笙浹。"
    ], 
    "rhythmic": "霜天曉角"
  }, 
  {
    "author": "吳文英", 
    "paragraphs": [
      "西風先到巖扃。", 
      "月籠明。", 
      "金露啼珠滴翠，小銀屏。", 
      "一顆顆，一星星。", 
      "是秋情。", 
      "香裂碧窗煙破，醉魂醒。"
    ], 
    "rhythmic": "烏夜啼"
  }, 
  {
    "author": "吳文英", 
    "paragraphs": [
      "逗曉闌干沾露水。", 
      "歸期杳、畫檐鵲喜。", 
      "粉汗餘香，傷秋中酒，月落桂花影裏。", 
      "屏曲巫山和夢倚。", 
      "行雲重、夢飛不起。", 
      "紅葉中庭，綠塵斜□，應是寶箏慵理。"
    ], 
    "rhythmic": "夜行船"
  }, 
  {
    "author": "吳文英", 
    "paragraphs": [
      "湘水煙中相見早。", 
      "羅蓋低籠，紅拂猶嬌小。", 
      "妝鏡明星爭晚照。", 
      "西風日送凌波杳。", 
      "惆悵來遲羞窈窕。", 
      "一霎留連，相伴闌干悄。", 
      "今夜西池明月到。", 
      "餘香翠被空秋曉。"
    ], 
    "rhythmic": "鳳棲梧・蝶戀花"
  }, 
  {
    "author": "吳文英", 
    "paragraphs": [
      "當樓月半奩，曾買菱花處。", 
      "愁影背闌干，素髮殘風露。", 
      "神前雞酒盟，歌斷秋香戶。", 
      "泥落畫樑空，夢想青春語。"
    ], 
    "rhythmic": "生查子"
  }, 
  {
    "author": "吳文英", 
    "paragraphs": [
      "香莓幽徑滑。", 
      "索繞秋曲折。", 
      "簾額紅搖波影，魚驚墜、暗吹沫。", 
      "浪闊。", 
      "輕棹撥。", 
      "武陵曾話別。", 
      "一點菸紅春小，桃花夢、半林月。"
    ], 
    "rhythmic": "霜天曉角"
  }, 
  {
    "author": "吳文英", 
    "paragraphs": [
      "添線繡牀人倦，翻香羅暮煙斜。", 
      "五更簫鼓貴人家。", 
      "門外曉寒嘶馬。", 
      "帽壓半檐朝雪，鏡開千靨春霞。", 
      "小簾沽酒看梅花。", 
      "夢到林逋山下。"
    ], 
    "rhythmic": "西江月"
  }, 
  {
    "author": "吳文英", 
    "paragraphs": [
      "頻摩書眼怯細文。", 
      "小窗陰、天氣似昏。", 
      "獸爐暖、慵添困，帶茶煙、微潤寶薰。", 
      "少年嬌馬西風冷，舊春衫、猶涴酒痕。", 
      "夢不到、梨花路，斷長橋、無限暮雲。"
    ], 
    "rhythmic": "戀繡衾"
  }, 
  {
    "author": "吳文英", 
    "paragraphs": [
      "鬢棱初翦玉纖弱。", 
      "早春入、屏山四角。", 
      "少年買困成歡謔。", 
      "人在濃香繡幄。", 
      "霜絲換、梅殘夢覺。", 
      "夜寒重、長安紫陌。", 
      "東風入戶先情薄。", 
      "吹老燈花半萼。"
    ], 
    "rhythmic": "杏花天"
  }, 
  {
    "author": "吳文英", 
    "paragraphs": [
      "五更櫪馬靜無聲。", 
      "鄰雞猶怕驚。", 
      "日華平曉弄春明。", 
      "暮寒愁翳生。", 
      "新歲夢，去年情。", 
      "殘宵半酒醒。", 
      "春風無定落梅輕。", 
      "斷鴻長短亭。"
    ], 
    "rhythmic": "醉桃源・阮郎歸"
  }, 
  {
    "author": "吳文英", 
    "paragraphs": [
      "何處合成愁。", 
      "離人心上秋。", 
      "縱芭蕉、不雨也颼颼。", 
      "都道晚涼天氣好，有明月、怕登樓。", 
      "年事夢中休。", 
      "花空煙水流。", 
      "燕辭歸、客尚淹留。", 
      "垂柳不縈裙帶住，漫長是、系行舟。"
    ], 
    "rhythmic": "唐多令", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "雁外雨絲絲，將恨和愁都織。", 
      "玉骨西風添瘦，減尊前歌力。", 
      "袖香曾枕醉紅腮，依約唾痕碧。", 
      "花下凌波入夢，引春雛雙鶒。"
    ], 
    "rhythmic": "好事近"
  }, 
  {
    "author": "吳文英", 
    "paragraphs": [
      "送人猶未苦，苦送春、隨人去天涯。", 
      "片紅都飛盡，正陰陰潤綠，暗裹啼鴉。", 
      "賦情頓雪雙鬢，飛夢逐塵沙。", 
      "嘆病渴淒涼，分香瘦減，兩地看花。", 
      "西湖斷橋路，想繫馬垂楊，依舊敧斜。", 
      "葵麥迷煙處，問離巢孤燕，飛過誰家。", 
      "故人爲寫深怨，空壁掃秋蛇。", 
      "但醉上吳臺，殘陽草色歸思賒。"
    ], 
    "rhythmic": "憶舊遊", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "病渴文園久。", 
      "梨花月，夢殘春故人舊。", 
      "愁彈枕雨，衰翻帽雪，爲情僝僽。", 
      "千金醉躍驕驄，試問取、朱橋翠柳。", 
      "痛恨不、買斷斜陽，西湖醞入春酒。", 
      "吳宮亂水斜煙，留連倦客，慵更回首。", 
      "幽蛩韻苦，哀鴻叫絕，斷音難偶。", 
      "題紅泛葉零亂，想夜冷、江楓暗瘦。", 
      "付與誰、一半悲秋，行雲在否。"
    ], 
    "rhythmic": "宴清都", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "喬木生雲氣。", 
      "訪中興、英雄陳跡，暗追前事。", 
      "戰艦東風慳借便，夢斷神州故里。", 
      "旋小築、吳宮閒地。", 
      "華表月明歸夜鶴，嘆當時、花竹今如此。", 
      "枝上露，濺清淚。", 
      "遨頭小簇行春隊。", 
      "步蒼苔、尋幽別塢，問梅開未。", 
      "重唱梅邊吸度曲，催發寒梢凍蕊。", 
      "此心與、東君同意。", 
      "後不如今非昔，兩無言、相對滄浪水。", 
      "懷此恨，寄殘醉。"
    ], 
    "rhythmic": "金縷歌・賀新郎", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "柔懷難託。", 
      "老天如水人情薄。", 
      "燭痕猶刻西窗約。", 
      "歌斷梨雲，留夢繞羅幕。", 
      "寒更唱遍吹梅角。", 
      "香消臂趁弓弰削。", 
      "主家衣在羞重著。", 
      "獨掩營門，春盡柳花落。"
    ], 
    "rhythmic": "醉落魄・一斛珠"
  }, 
  {
    "author": "吳文英", 
    "paragraphs": [
      "晚妝慵理瑞雲盤。", 
      "針線傍燈前。", 
      "燕子不歸簾卷，海棠一夜孤眠。", 
      "踏青人散，遺細滿路，雨打鞦韆。", 
      "尚有落花寒在，綠楊未褪春綿。"
    ], 
    "rhythmic": "朝中措"
  }, 
  {
    "author": "吳文英", 
    "paragraphs": [
      "短亭芳草長亭柳。", 
      "記桃葉，煙江口。", 
      "今日江村重載酒。", 
      "殘杯不到，亂紅青冢，滿地閒春繡。", 
      "翠陰曾摘梅枝嗅。", 
      "還憶鞦韆玉蔥手。", 
      "紅索倦將春去後。", 
      "薔薇花落，故園胡蝶，粉薄殘香瘦。"
    ], 
    "rhythmic": "青玉案"
  }, 
  {
    "author": "吳文英", 
    "paragraphs": [
      "新腔一唱雙金斗。", 
      "正霜落、分甘手。", 
      "已是紅窗人倦繡。", 
      "春詞裁燭，夜香溫被，怕減銀壺漏。", 
      "吳天雁曉雲飛後。", 
      "百感情懷頓疏酒。", 
      "彩扇何時翻翠袖。", 
      "歌邊拌取，醉魂和夢，化作梅邊瘦。"
    ], 
    "rhythmic": "青玉案"
  }, 
  {
    "author": "吳文英", 
    "paragraphs": [
      "飛露灑銀牀，葉葉怨梧啼碧。", 
      "蘄竹粉連香汗，是秋來陳跡。", 
      "藕絲空纜宿湖船，夢闊水雲窄。", 
      "還系鴛鴦不在，老紅香月白。"
    ], 
    "rhythmic": "好事近"
  }, 
  {
    "author": "吳文英", 
    "paragraphs": [
      "幽歡一夢成炊黍。", 
      "知綠暗、汀菰幾度。", 
      "竹西歌斷芳塵去。", 
      "寬盡經年臂縷。", 
      "梅黃後、林梢更雨。", 
      "小池面、啼紅怨暮。", 
      "當時明月重生處。", 
      "樓上宮眉在否。"
    ], 
    "rhythmic": "杏花天"
  }, 
  {
    "author": "吳文英", 
    "paragraphs": [
      "燈火雨中船。", 
      "客思綿綿。", 
      "離亭春草又秋煙。", 
      "似與輕鷗盟未了，來去年年。", 
      "往事一潸然。", 
      "莫過西園。", 
      "凌波香斷綠苔錢。", 
      "燕子不知春事改，時立秋千。"
    ], 
    "rhythmic": "浪淘沙"
  }, 
  {
    "author": "吳文英", 
    "paragraphs": [
      "迷蝶無蹤曉夢沈。", 
      "寒香深閉小庭心。", 
      "欲知湖上春多少，但看樓前柳淺深。", 
      "愁自遣，酒孤斟。", 
      "一簾芳景燕同吟。", 
      "杏花宜帶斜陽看，幾陣東風晚又陰。"
    ], 
    "rhythmic": "思佳客"
  }, 
  {
    "author": "吳文英", 
    "paragraphs": [
      "桐敲露井，殘照西窗人起。", 
      "悵玉手、曾攜烏紗，笑整風敧。", 
      "水葉沈紅，翠微雲冷雁慵飛。", 
      "樓高莫上，魂消正在，搖落江蘺。", 
      "走馬斷橋，玉臺妝榭，羅帕香遺。", 
      "嘆人老、長安燈外，愁換秋衣。", 
      "醉把茱萸，細看清淚溼芳枝。", 
      "重陽重處，寒花怨蝶，新月東籬。"
    ], 
    "rhythmic": "採桑子慢"
  }, 
  {
    "author": "吳文英", 
    "paragraphs": [
      "怨娥墜柳，離佩搖葒，霜訊南圃。", 
      "漫憶橋扉，倚竹袖寒日暮。", 
      "還問月中游，夢飛過、金風翠羽。", 
      "把殘雲、剩水萬頃，暗薰冷麝悽苦。", 
      "漸浩渺、凌山高處。", 
      "秋澹無光，殘照誰主。", 
      "露粟侵肌，夜約羽林輕誤。", 
      "翦碎惜秋心，更腸斷、珠塵蘚路。", 
      "怕重陽，又催近、滿城細雨。"
    ], 
    "rhythmic": "古香慢"
  }, 
  {
    "author": "吳文英", 
    "paragraphs": [
      "楊柳風流，蕙花清潤。", 
      "蘋□未數張三影。", 
      "沈香倚醉調清平，新辭□□□□□。", 
      "鮫室裁綃，□□□□。", 
      "□□白雪爭歌郢。", 
      "西湖同結杏花盟，東風休賦丁香恨。"
    ], 
    "rhythmic": "蹋莎行・踏莎行", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "霜杵敲寒，風燈搖夢。"
    ], 
    "rhythmic": "失調名"
  }, 
  {
    "author": "翁元龍", 
    "paragraphs": [
      "蜀錦華堂，寶箏頻送花前酒。", 
      "妖嬈全在半開時，人試單衣後。", 
      "花面圍春競秀。", 
      "如紅潮、玉腮微透。", 
      "欲蘇還墜，淺醉扶頭，朦朧晴晝。", 
      "金屋名姝，眼情空佇閒眉岫。", 
      "世間還有此娉婷，拼盡珠量鬥。", 
      "真豔可令消受。", 
      "倩鶯催、天香共袖。", 
      "冷煙庭院，淡月梨花，空教春瘦。"
    ], 
    "rhythmic": "燭影搖紅"
  }, 
  {
    "author": "翁元龍", 
    "paragraphs": [
      "曲廊連苑吹笙道，重來暗塵都滿。", 
      "種石生雲，移花帶月，猶欠藏春庭院。", 
      "年華過眼。", 
      "便梅謝蘭銷，舞沈歌斷。", 
      "露井寒蛩，爲誰清夜訴幽怨。", 
      "人生樂事最少，有時得意處，光陰偏短。", 
      "樹色凝紅，山眉弄碧，不與朱顏相戀。", 
      "臨風念遠。", 
      "嘆蝶夢難追，鷺盟重換。", 
      "一片斜陽，送人歸騎晚。"
    ], 
    "rhythmic": "齊天樂"
  }, 
  {
    "author": "翁元龍", 
    "paragraphs": [
      "春心莫共花爭發。", 
      "花開不管連環缺。", 
      "夢斷小樓空。", 
      "杜鵑啼曉紅。", 
      "眼看連理樹。", 
      "纖手移箏柱。", 
      "調遍錯成聲。", 
      "無人知此情。"
    ], 
    "rhythmic": "菩薩蠻"
  }, 
  {
    "author": "翁元龍", 
    "paragraphs": [
      "玉纖閒捻花間集。", 
      "赤闌干對芭蕉立。", 
      "薤葉晚生涼。", 
      "竹陰移小牀。", 
      "拗蓮牽藕線。", 
      "藕斷絲難斷。", 
      "彈水沒鴛鴦。", 
      "教尋波底香。"
    ], 
    "rhythmic": "菩薩蠻"
  }, 
  {
    "author": "翁元龍", 
    "paragraphs": [
      "燕簾掛晚。", 
      "鶯檻迷晴，花思零亂。", 
      "試覓娉婷，日日傍湖亭苑。", 
      "擲果牆陰窺駐馬，採香深逕拋春扇。", 
      "醉歸來，任釵雲半落，繡簾慵卷。", 
      "念燦錦、年華如舊，飛絮遊絲，縈恨難翦。", 
      "蜀羽無情，早帶怨紅啼斷，厚約輕辭寒食夜，行雲空夢梨花院。", 
      "莫憑闌，正斜陽、淡煙平遠。"
    ], 
    "rhythmic": "倦尋芳"
  }, 
  {
    "author": "翁元龍", 
    "paragraphs": [
      "清明近。", 
      "還是遞趲東風，做成花訊。", 
      "芳時一刻千金，半晴半雨、酬春未準。", 
      "雁歸盡。", 
      "離字向人欲寫，暗雲難認。", 
      "西園猛憶逢迎，翠紈障面，花間笑隱。", 
      "曲徑池蓮平砌，絳裙曾與，濯香湔粉。", 
      "無奈燕幕鶯簾，輕負嬌俊。", 
      "青榆巷陌，蹋馬紅成寸。", 
      "十年夢、鞦韆弔影，襪羅塵褪。", 
      "事往憑誰問。", 
      "晝長病酒添新恨。", 
      "煙冷斜陽緊。", 
      "山黛遠、曲曲闌干憑損。", 
      "柳絲萬尺，不如輕鬢。"
    ], 
    "rhythmic": "瑞龍吟"
  }, 
  {
    "author": "翁元龍", 
    "paragraphs": [
      "街檐插綴翠柳。", 
      "憔悴清明後。", 
      "淚蠟堆香徑，一夜海棠中酒。", 
      "枝上酸似豆。", 
      "鶯聲驟。", 
      "恨軟彈箏手。", 
      "搵眉袖。", 
      "嘶驄過盡平蕪，綠襯飛繡。", 
      "沈紅入水，漸做小蓮離藕。", 
      "亭冷沈香夢似舊。", 
      "花瘦。", 
      "欲留春住時候。"
    ], 
    "rhythmic": "隔浦蓮近・隔浦蓮近拍"
  }, 
  {
    "author": "翁元龍", 
    "paragraphs": [
      "窗外啼鶯，報數日西園，花事都空。", 
      "繡屋專房，姚魏漸邀新寵。", 
      "蔥翠試剪春畦，羞對酒、夜寒猶重。", 
      "誤暗期、綠架香洞。", 
      "月黯小階雲凍。", 
      "算春將攬郵亭鞚。", 
      "柳成圈、記人迎送。", 
      "蜀魂怨染巖花色，泥徑紅成隴。", 
      "樓上半揭畫簾，料看雨、玉笙寒擁。", 
      "怕驟晴，無事消遣，日長清夢。"
    ], 
    "rhythmic": "玲瓏四犯"
  }, 
  {
    "author": "翁元龍", 
    "paragraphs": [
      "天闊玉屏空。", 
      "輕陰弄、淡墨畫秋容。", 
      "正涼掛半蟾，酒醒窗下，露催新雁，人在山中。", 
      "又一片，好秋花佔了，香換卻西風。", 
      "簫女夜歸，帳棲青鳳，鏡娥妝冷，釵墜金蟲。", 
      "西湖花深窈，閒庭砌、曾佔席地歌鐘。", 
      "載取斷雲歸去，幾處房櫳。", 
      "恨小簾燈暗，粟肌消瘦，薰爐煙減，珠袖玲瓏。", 
      "三十六宮清夢，還與誰同。"
    ], 
    "rhythmic": "風流子", 
    "tags": [
      "西湖"
    ]
  }, 
  {
    "author": "翁元龍", 
    "paragraphs": [
      "山色低銜小苑，春雲暗宿空庭。", 
      "鞦韆無月冷雙繩。", 
      "閒卻畫欄人靜。", 
      "一夜海棠如夢，半窗銀燭多情。", 
      "好花留不到清明。", 
      "日日陰晴無定。"
    ], 
    "rhythmic": "西江月"
  }, 
  {
    "author": "翁元龍", 
    "paragraphs": [
      "三月時。", 
      "楊花飛盡無花飛。", 
      "無花飛。", 
      "不教春去，爭得春歸。", 
      "高樓望斷黃金羈。", 
      "綠窗眉黛傷新離。", 
      "傷新離。", 
      "好將別後，長做歸時。"
    ], 
    "rhythmic": "憶秦娥"
  }, 
  {
    "author": "翁元龍", 
    "paragraphs": [
      "獸爐煙重火半焦。", 
      "捲簾時、雪意又銷。", 
      "過數點、殘鴉外，想梅花、寒在灞橋。", 
      "謝娘春恨深如柳，未東風、先遣絮飄。", 
      "且莫把、冰絲剪，有燈球、紅繡未描。"
    ], 
    "rhythmic": "戀繡衾"
  }, 
  {
    "author": "翁元龍", 
    "paragraphs": [
      "畫樓紅溼斜陽，素妝褪出山眉翠。", 
      "街聲暮起，塵侵燈戶，月來舞地。", 
      "宮柳招鶯，水葒飄雁，隔年春意。", 
      "黯梨雲，散作人間好夢，瓊簫在、錦屏底。", 
      "樂事輕隨流水。", 
      "暗蘭消、作花心計。", 
      "情絲萬軸，因春織就，愁羅恨綺。", 
      "暱沈迷香，佔簾看夜，舊遊輕醉。", 
      "任孤山、剩雪殘梅，漸懶跨、東風騎。"
    ], 
    "rhythmic": "水龍吟"
  }, 
  {
    "author": "翁元龍", 
    "paragraphs": [
      "千絲風雨萬絲晴。", 
      "年年長短亭。", 
      "暗黃看到綠成陰。", 
      "春由他送迎。", 
      "鶯思重，燕愁輕。", 
      "如人離別情。", 
      "繞湖煙冷罩波明。", 
      "畫船移玉笙。"
    ], 
    "rhythmic": "醉桃源・阮郎歸"
  }, 
  {
    "author": "翁元龍", 
    "paragraphs": [
      "鶯樹暖。", 
      "弱絮欲成芳繭。", 
      "流水惜花流不遠。", 
      "小橋紅欲滿。", 
      "原上草迷離苑。", 
      "金勒晚風嘶斷。", 
      "等得日長春又短。", 
      "愁深山翠淺。"
    ], 
    "rhythmic": "謁金門"
  }, 
  {
    "author": "翁元龍", 
    "paragraphs": [
      "花嬌半面。", 
      "記蜜燭夜闌，同醉深院。", 
      "衣袖粉香，猶未經年如年遠。", 
      "玉顏不趁秋容換。", 
      "但換卻、春遊同伴。", 
      "夢迴前度，郵亭倦客，又拈箋管。", 
      "慵按。", 
      "梁州舊曲，怕離柱斷絃，驚破金雁。", 
      "霜被睡濃，不比花前良宵短。", 
      "秋娘羞佔東籬畔。", 
      "待說與、深宮幽怨。", 
      "恨他情淡陶郎，舊緣較淺。"
    ], 
    "rhythmic": "絳都春"
  }, 
  {
    "author": "翁元龍", 
    "paragraphs": [
      "一年簫鼓又疏鍾。", 
      "愛東風。", 
      "恨東風。", 
      "吹落燈花，移在杏梢紅。", 
      "玉靨翠鈿無半點，空溼透，繡羅弓。", 
      "燕魂鶯夢漸惺鬆。", 
      "月簾櫳。", 
      "影迷濛。", 
      "催趁年華，都在豔歌中。", 
      "明日柳邊春意思，便不與，夜來同。"
    ], 
    "rhythmic": "江城子"
  }, 
  {
    "author": "翁元龍", 
    "paragraphs": [
      "畫閣換黏春貼，寶箏拋學銀鉤。", 
      "東風輕滑玉釵流。", 
      "織就燕紋鶯繡。", 
      "隔帳燈花微笑，倚窗雲葉低收。", 
      "雙鴛刺罷底尖頭。", 
      "剔雪閒尋豆蔻。"
    ], 
    "rhythmic": "西江月"
  }, 
  {
    "author": "翁元龍", 
    "paragraphs": [
      "花情偏與夜相投。", 
      "心事鬢邊羞。", 
      "薰醒半牀涼夢，能消幾個開頭。", 
      "風輪慢卷，冰壺低架，香霧颼颼。", 
      "更著月華相惱，木犀淡了中秋。"
    ], 
    "rhythmic": "朝中措"
  }, 
  {
    "author": "翁元龍", 
    "paragraphs": [
      "天長地久，風流雲散，惟有離情無算。", 
      "從分金鏡不成圓，到此夜、年年一半。", 
      "輕羅暗網，蛛絲得意，多似妝樓針線。", 
      "曉看玉砌淡無痕，但吹落、梧桐幾片。"
    ], 
    "rhythmic": "鵲橋仙"
  }, 
  {
    "author": "翁孟寅", 
    "paragraphs": [
      "樓倚春城，鎖窗曾共巢春燕。", 
      "人生好夢比春風，不似楊花健。", 
      "舊事如天漸遠。", 
      "奈情緣、素絲未斷。", 
      "鏡塵埋恨，帶粉棲香，曲屏寒淺。", 
      "環佩空歸，故園羞見桃花面。", 
      "輕煙殘照下闌干，獨自疏簾卷。", 
      "一信狂風又晚。", 
      "海棠花、隨風滿院。", 
      "亂鴉歸後，杜宇啼時，一聲聲怨。"
    ], 
    "rhythmic": "燭影搖紅"
  }, 
  {
    "author": "翁孟寅", 
    "paragraphs": [
      "月高樓外柳花明。", 
      "單衣怯露零。", 
      "小橋燈影落殘星。", 
      "寒煙蘸水萍。", 
      "歌袖窄，舞鬟輕。", 
      "梨花夢滿城。", 
      "落紅啼鳥兩無情。", 
      "春愁添曉酲。"
    ], 
    "rhythmic": "阮郎歸"
  }, 
  {
    "author": "翁孟寅", 
    "paragraphs": [
      "幽香不受春料理，青青尚餘秋鬢。", 
      "磵曲巖隈，煙梳露浴，甘與菰蒲共隱。", 
      "芳標瘦迥。", 
      "看纓結丁香，帶縈晴荇。", 
      "恨水東流，楚江憔悴亂雲暝。", 
      "淒涼夢遊故苑，縱妒花風暴，吹夢難醒。", 
      "豔李妖桃，紆青佩紫，爭似廣文官冷。", 
      "塵波萬頃。", 
      "算誰是同心，自憐孤影。", 
      "收斂風流，素弦清夜永。"
    ], 
    "rhythmic": "齊天樂"
  }, 
  {
    "author": "翁孟寅", 
    "paragraphs": [
      "紅香十里銅駝夢，如今舊遊重省。", 
      "節序飄零，歡娛老大，慵立燈光蟾影。", 
      "傷心對景。", 
      "怕回首東風，雨晴難準。", 
      "曲巷幽坊，管絃一片笑聲近。", 
      "飛棚浮動翠葆，看金釵半溜，春妒紅粉。", 
      "鳳輦鰲山，雲收霧斂，迤邐銅壺漏迥。", 
      "霜風漸緊。", 
      "展一幅青綃，淨懸孤鏡。", 
      "帶醉扶歸，曉酲春夢穩。"
    ], 
    "rhythmic": "齊天樂"
  }, 
  {
    "author": "翁孟寅", 
    "paragraphs": [
      "卷西風、方肥塞草，帶鉤何事東去。", 
      "月明萬里關河夢，吳楚幾番風雨。", 
      "江上路。", 
      "二十載頭顱，凋落今如許。", 
      "涼生弄塵。", 
      "嘆江左夷吾，隆中諸葛，談笑已塵土。", 
      "寒汀外，還見來時鷗鷺。", 
      "重來應是春暮。", 
      "輕裘峴首陪登眺，馬上落花飛絮。", 
      "拼醉舞。", 
      "誰解道，斷腸賀老江南句。", 
      "沙津少駐。", 
      "舉目送飛鴻，幅巾老子，樓上正凝佇。"
    ], 
    "rhythmic": "摸魚兒"
  }, 
  {
    "author": "万俟紹之", 
    "paragraphs": [
      "啼鴂一聲雲榭晚。", 
      "好夢驚回，蓬島疑行遍。", 
      "無緒東風簾自卷。", 
      "香苞雲壓荼䕷院。", 
      "似有還無煙色展。", 
      "絮暖魚肥，時復吹池面。", 
      "扇影著花蜂蝶見。", 
      "藥欄春靜紅塵遠。"
    ], 
    "rhythmic": "蝶戀花"
  }, 
  {
    "author": "万俟紹之", 
    "paragraphs": [
      "一春心事與誰同。", 
      "綠聚眉峯。", 
      "小樓徹夜聽鳴雨，想西園、錦繡成空。", 
      "欄漾金魚池水，鉤閒紫燕簾風。", 
      "年時忻折海棠紅。", 
      "來比芳容。", 
      "如今玉減香銷似，怕輕寒、懶出房櫳。", 
      "塵滿謝娘吟卷，從教飛絮濛濛。"
    ], 
    "rhythmic": "風入松"
  }, 
  {
    "author": "万俟紹之", 
    "paragraphs": [
      "決眥入飛鳥。", 
      "正江南、梅雨初晴，亂山浮曉。", 
      "鳳去臺空簫聲斷，惟有疏林鴉噪。", 
      "但空鎖、吳時花草。", 
      "指點中原青山外，奈征塵、迷望愁雲繞。", 
      "佳麗地，謾凝眺。", 
      "清風助我舒長嘯。", 
      "問其中、虛簾曲檻，閱人多少。", 
      "風景不殊江山在，況是英雄未老。", 
      "且拚與、尊前一笑。", 
      "欲說前朝興亡事，喚謫仙、來共傳清醥。", 
      "歸路晚，月明照。"
    ], 
    "rhythmic": "賀新郎"
  }, 
  {
    "author": "万俟紹之", 
    "paragraphs": [
      "十年心事上眉端。", 
      "夢驚殘。", 
      "瑣窗寒。", 
      "雲絮隨風，千里度關山。", 
      "琴裏知音無覓處，妝粉淡，釧金寬。", 
      "瑤箱吟卷懶重看。", 
      "憶前歡。", 
      "淚偷彈。", 
      "我已相將，飛棹過長安。", 
      "爲說崔徽憔悴損，須覓取，錦箋還。"
    ], 
    "rhythmic": "江神子・江城子"
  }, 
  {
    "author": "丁宥", 
    "paragraphs": [
      "雁風吹裂雲痕，小樓一線斜陽影。", 
      "殘蟬抱柳，寒蛩入戶，悽音忍聽。", 
      "愁不禁秋，夢還驚客，青燈孤枕。", 
      "未更深，早是梧桐泫露，那更度、蘭宵永。", 
      "空嘆銀屏金井。", 
      "醉鄉醒、溫柔鄉冷。", 
      "征塵倦撲，閒花謾舞，何心管領。", 
      "蔥指冰弦，蕙懷春錦，楚梅風韻。", 
      "悵芙蓉城杳，藍雲依黯，鎖巫峯暝。"
    ], 
    "rhythmic": "水龍吟"
  }, 
  {
    "author": "丁宥", 
    "paragraphs": [
      "蟬碧句花，雁紅攢月。"
    ], 
    "rhythmic": "法曲獻仙音"
  }, 
  {
    "author": "丁宥", 
    "paragraphs": [
      "疏綺籠寒，淺雲棲月。"
    ], 
    "rhythmic": "失調名"
  }, 
  {
    "author": "丁宥", 
    "paragraphs": [
      "清陰一架，顆顆蒲萄醉花碧。"
    ], 
    "rhythmic": "六麼令"
  }, 
  {
    "author": "周氏", 
    "paragraphs": [
      "畫樓簾卷翠。", 
      "正柳約東風，搖盪春霽。", 
      "緗桃雨才洗。", 
      "似妝臨寶鏡。", 
      "脂凝鉛水。", 
      "雲偏髻子。", 
      "墜釵樑、羞看燕壘。", 
      "最堪憐，錦繡香中，早有片紅飄砌。", 
      "閒記。", 
      "琴彈古調，曲按清商，舊年時事。", 
      "屏山畫裏。", 
      "江南信，夢中寄。", 
      "感春濃懷抱，午酲初解，淺酌依然又醉。", 
      "傍闌干、猶怯餘寒，倦和袖倚。"
    ], 
    "rhythmic": "瑞鶴仙"
  }, 
  {
    "author": "潘牥", 
    "paragraphs": [
      "（上缺）玉帶懸魚，黃金鑄印，侯封萬戶。", 
      "待從頭，繳納君王，覓取愛卿歸去。"
    ], 
    "rhythmic": "水龍吟"
  }, 
  {
    "author": "潘牥", 
    "paragraphs": [
      "生怕倚闌干。", 
      "閣下溪聲閣外山。", 
      "惟有舊時山共水，依然。", 
      "暮雨朝雲去不遠。", 
      "應是躡飛鸞。", 
      "月下時時整佩環。", 
      "月又漸低霜又下，更闌。", 
      "折得梅花獨自看。"
    ], 
    "rhythmic": "南鄉子"
  }, 
  {
    "author": "潘牥", 
    "paragraphs": [
      "無端小雪廉纖。", 
      "入平檐。", 
      "金鴨旋添龍餅，莫開簾。", 
      "尋梅約。", 
      "開還落。", 
      "可曾忺。", 
      "合作一年春恨，上眉尖。"
    ], 
    "rhythmic": "烏夜啼"
  }, 
  {
    "author": "潘牥", 
    "paragraphs": [
      "築室依崖，春風送、一簾山色。", 
      "沙島外，漁樵而已，別無閒客。", 
      "醉後和友眠犢背，醒來瀹茗尋泉脈。", 
      "把心情、分付隴頭雲，溪邊石。", 
      "身未老，頭先白。", 
      "人不見，山空碧。", 
      "約釣竿共把，自慚鉤直。", 
      "相蜀吞吳成底事，何如只抱隆中膝。", 
      "漫長歌、歌罷悄無言，看青壁。"
    ], 
    "rhythmic": "滿江紅"
  }, 
  {
    "author": "潘牥", 
    "paragraphs": [
      "雕檐綺戶，倚晴空如畫。", 
      "曾是吳王舊臺榭。", 
      "自浣紗去後，落日平蕪，行雲斷，幾見花開花謝。", 
      "淒涼闌干外，一簇江山，多少圖王共爭霸。", 
      "莫閒愁、金盃瀲灩，對酒當歌，歡娛地、夢中興亡休話。", 
      "漸倚遍、西風晚潮生，明月裏、鷺鶿揹人飛下。"
    ], 
    "rhythmic": "洞仙歌"
  }, 
  {
    "author": "趙希��", 
    "paragraphs": [
      "姮娥戲劇。", 
      "手種長生粒。", 
      "寶幹婆娑千古，飄芳吹滿虛碧。", 
      "韻色。", 
      "檀露滴。", 
      "人間秋第一。", 
      "金粟如來境界，誰移在、小亭側。"
    ], 
    "rhythmic": "霜天曉角"
  }, 
  {
    "author": "趙希□", 
    "paragraphs": [
      "髻穩冠宜翡翠。", 
      "壓鬢彩絲金蕊。", 
      "遠山碧淺蘸秋水。", 
      "香暖榴裙襯地。", 
      "亭亭二八餘年紀。", 
      "惱春意。", 
      "玉雲凝重步塵細。", 
      "獨立花陰寶砌。"
    ], 
    "rhythmic": "秋蕊香"
  }, 
  {
    "author": "孫吳會", 
    "paragraphs": [
      "八窗空、展寬秋影，長江流入尊俎。", 
      "天圍紺碧低羣岫，斜日去鴻堪數。", 
      "沈別浦。", 
      "但目斷、煙蕪莽蒼連平楚。", 
      "晨鐘暮鼓。", 
      "算觸景多愁，關人底事，倚檻聽鳴櫓。", 
      "英雄恨，贏得名存北府。", 
      "寄奴今寄何所。", 
      "西風依舊潮來去，山海頡頏吞吐。", 
      "霜月古。", 
      "直耐冷、相隨燕我瑤芝圃。", 
      "掀髯起舞。", 
      "看羱伏蒼苔，龍吟翠葆，天籟奏韶舞。"
    ], 
    "rhythmic": "摸魚兒", 
    "tags": [
      "長江"
    ]
  }, 
  {
    "author": "趙溍", 
    "paragraphs": [
      "堤曲朱牆近遠，山明碧瓦高低。", 
      "好風二十四花期。", 
      "驕驄穿柳去，文艗挾春飛。", 
      "簫鼓晴雷殷殷，笑歌香霧霏霏，閒情不受酒禁持。", 
      "斷腸無立處，斜日欲歸時。"
    ], 
    "rhythmic": "臨江仙"
  }, 
  {
    "author": "趙溍", 
    "paragraphs": [
      "金璞明。", 
      "玉璞明。", 
      "小小杯柈翠袖擎。", 
      "滿將春色盛。", 
      "仙佩鳴。", 
      "玉佩鳴。", 
      "雪月花中過洞庭。", 
      "此時人獨清。"
    ], 
    "rhythmic": "吳山青・長相思", 
    "tags": [
      "洞庭湖"
    ]
  }, 
  {
    "author": "劉瀾", 
    "paragraphs": [
      "春翦綠波，日明金渚，鏡光盡浸寒碧。", 
      "喜溢雙蛾，迎風一笑，兩情依舊脈脈。", 
      "那時同醉，錦袍溼、烏紗敧側。", 
      "英雄何在，滿目青山，飛下孤白。", 
      "片帆誰上天門，我亦明朝，是天門客。", 
      "平生高興，青蓮一葉，從此飄然八極。", 
      "磯頭綠樹，見白馬、書生破敵。", 
      "百年前事，欲問東風，酒醒長笛。"
    ], 
    "rhythmic": "慶宮春・高陽臺"
  }, 
  {
    "author": "劉瀾", 
    "paragraphs": [
      "向陽看未足。", 
      "更露立闌干，日高人獨。", 
      "江空佩鳴玉。", 
      "問煙鬟霞臉，爲誰膏沐。", 
      "情閒景淑。", 
      "嫁東風、無媒自卜。", 
      "鳳台高，貪伴吹笙，驚下九天霜鴣。", 
      "紅蹙。", 
      "花開不到，杜老溪莊，已公茅屋。", 
      "山城水國。", 
      "歡易斷，夢難續。", 
      "記年時馬上，人酣花醉，樂奏開元舊曲。", 
      "夜歸來，駕錦漫天，絳紗萬燭。"
    ], 
    "rhythmic": "瑞鶴仙"
  }, 
  {
    "author": "劉瀾", 
    "paragraphs": [
      "玉釵分向金華後，回頭路迷仙苑。", 
      "落翠驚風，流紅逐水，誰信人間重見。", 
      "花深半面。", 
      "尚歌得新詞，柳家三變。", 
      "綠葉陰陰，可憐不似那時看。", 
      "劉郎今度更老，雅懷都不到，書帶題扇。", 
      "花信風高，苕溪月冷，明日雲帆天遠。", 
      "塵緣較短。", 
      "怪一夢輕回，酒闌歌散。", 
      "別鶴驚心，感時花淚濺。"
    ], 
    "rhythmic": "齊天樂"
  }, 
  {
    "author": "劉瀾", 
    "paragraphs": [
      "御風來、翠鄉深處，連天雲錦平遠。", 
      "臥遊已動蓬舟興，那在芙蓉城畔。", 
      "巾懶岸。", 
      "任壓頂嵯峨，滿鬢絲零亂。", 
      "飛吟水殿。", 
      "載十丈青青，隨波弄粉，菰雨淚如霰。", 
      "斜陽外，也有新妝半面。", 
      "無言應對花怨。", 
      "西湖千頃腥塵暗。", 
      "更憶鑑湖一片。", 
      "何日見。", 
      "試折藕佔絲，絲與腸俱斷。", 
      "遐徵漸倦。", 
      "當潁尾湖頭，綠波彩筆，相伴老坡健。"
    ], 
    "rhythmic": "買陂塘・摸魚兒", 
    "tags": [
      "西湖"
    ]
  }, 
  {
    "author": "魏庭玉", 
    "paragraphs": [
      "璧月掛銀漢，冷浸一江秋。", 
      "天公付我清賞，仙籍桂香浮。", 
      "極目江山如畫，際晚雲煙凝紫，秋色豁羈愁。", 
      "領看上雄觀，波影動簾鉤。", 
      "雁排空，漁唱晚，楚天幽。", 
      "湖陰一曲千載，成敗倩誰籌。", 
      "試問謫仙何處，喚起於湖同醉，小爲作遨頭。", 
      "老子欲起舞，擺脫利名休。"
    ], 
    "rhythmic": "水調歌頭"
  }, 
  {
    "author": "魏庭玉", 
    "paragraphs": [
      "暮雨初收霽。", 
      "憑闌干、一江新綠，遠山凝翠。", 
      "漠漠春陰添客思，悵望天涯無際。", 
      "又猛省、平生行止。", 
      "楚尾吳頭多少恨，付吟邊、醉裏消磨矣。", 
      "浮世事，只如此。", 
      "陽關三疊徒勞耳。", 
      "也何須、琵琶江上，掩青衫淚。", 
      "一斗百篇乘逸興，要借青天爲紙。", 
      "兒輩詫、龍蛇飛起。", 
      "今夜月明呼酒處，待明朝、酒醒帆千里。", 
      "且爲我，唱新制。"
    ], 
    "rhythmic": "賀新涼・賀新郎"
  }, 
  {
    "author": "李霜涯", 
    "paragraphs": [
      "平湖百頃生芳草。", 
      "芙蓉不照紅顛倒。", 
      "東坡道。", 
      "波光瀲灩晴偏好。"
    ], 
    "rhythmic": "晴偏好"
  }, 
  {
    "author": "王諶", 
    "paragraphs": [
      "蘭芷流來水亦香。", 
      "滿汀鷗鷺動斜陽。", 
      "聲誒乃，間鳴榔。", 
      "儂家只合岸西旁。"
    ], 
    "rhythmic": "漁父詞・漁父"
  }, 
  {
    "author": "王諶", 
    "paragraphs": [
      "翁嫗齊眉婦亦賢。", 
      "小姑顏貌正笄年。", 
      "頭髮亂，髻鬟偏。", 
      "愛把花枝立舵前。"
    ], 
    "rhythmic": "漁父詞・漁父"
  }, 
  {
    "author": "王諶", 
    "paragraphs": [
      "湘妃淚染竹痕斑。", 
      "風雨連朝下釣難。", 
      "春浪急，石磯寒。", 
      "買得茅柴味亦酸。"
    ], 
    "rhythmic": "漁父詞・漁父"
  }, 
  {
    "author": "王諶", 
    "paragraphs": [
      "滿湖飛雪攪長空。", 
      "急起呼兒上短蓬。", 
      "箬笠具，畫圖同。", 
      "鐵笛聲長曲未終。"
    ], 
    "rhythmic": "漁父詞・漁父"
  }, 
  {
    "author": "王諶", 
    "paragraphs": [
      "離騷讀罷怨聲聲。", 
      "曾向江邊問屈平。", 
      "醒還醉，醉還醒。", 
      "笑指滄浪可濯纓。"
    ], 
    "rhythmic": "漁父詞・漁父"
  }, 
  {
    "author": "王諶", 
    "paragraphs": [
      "白髮髼鬆不記年。", 
      "扁舟泊在荻花邊。", 
      "天上月，水中天。", 
      "夜夜煙波得意眠。"
    ], 
    "rhythmic": "漁父詞・漁父"
  }, 
  {
    "author": "王諶", 
    "paragraphs": [
      "只在青山可卜鄰。", 
      "妻兒笑語意全真。", 
      "休識字，莫嫌貧。", 
      "方是安閒第一人。"
    ], 
    "rhythmic": "漁父詞・漁父"
  }, 
  {
    "author": "厲寺正", 
    "paragraphs": [
      "衛武期頤，與文公福艾，俱號賢相。", 
      "今我元臺，齒德又居其上。", 
      "玉立擎天一柱，似泰華、氣凌秋莊。", 
      "明良會，千載風雲，長爲龍袞憑仗。", 
      "清知孔山疊嶂。", 
      "有猿吟鶴舞，日俟鳩杖。", 
      "無忝蒼生依依，未容高尚。", 
      "待整頓、乾坤了當，與蓬島、神仙來往。", 
      "摩銅狄，點檢笙歌，菊浮香泛新釀。"
    ], 
    "rhythmic": "萬年歡"
  }, 
  {
    "author": "施樞", 
    "paragraphs": [
      "柳蒙茸、暗凌波路。", 
      "煙飛慘淡平楚。", 
      "七香車駐猊環掩，遙認翠華雲母。", 
      "芳景暮。", 
      "鴛甃悄、銖衣來按飛瓊舞。", 
      "淒涼洛浦。", 
      "漸玉漏沈沈，清陰滿地，乘月步虛去。", 
      "銷凝處。", 
      "誰說三生小杜。", 
      "翔螭聲斷簫鼓。", 
      "情知禁苑酥塵涴，羞與倡紅同譜。", 
      "春幾度。", 
      "想依舊、苔痕長印唐昌土。", 
      "風流千古。", 
      "人在小紅樓，朱簾半卷，香注玉壺露。"
    ], 
    "rhythmic": "摸魚兒"
  }, 
  {
    "author": "施樞", 
    "paragraphs": [
      "低枝亞實。", 
      "望翠陰護曉，幽夢難覓。", 
      "悽楚霓裳，瓊闕瑤臺，經年暗鎖清逸。", 
      "春風似怪重門掩，未許入、玉堂吟筆。", 
      "想壽陽，卻厭新妝，倦抹粉花宮額。", 
      "還記孤山舊路，未應便負了，波冷蟾白。", 
      "莫寄相思，惟有寒煙，伴我騷人閒寂。", 
      "東君須自憐疏影，又何待、山前雪積。", 
      "好試敲、羯鼓聲催，與約鼎羹消息。"
    ], 
    "rhythmic": "疏影"
  }, 
  {
    "author": "施樞", 
    "paragraphs": [
      "飛露初霜。", 
      "冷侵金井，響到銀牀。", 
      "懊恨碧梧，不留一葉，月佔紗窗。", 
      "雁聲做盡淒涼。", 
      "又陡頓、衾寒夜長。", 
      "曲曲屏山，重重客夢，無限思量。"
    ], 
    "rhythmic": "柳梢青"
  }, 
  {
    "author": "儲泳", 
    "paragraphs": [
      "東風一夜吹寒食，枝頭片紅猶戀。", 
      "宿酒初醒，新吟未穩，憑久欄杆留暖。", 
      "將春買斷。", 
      "恨苔徑榆階，翠錢難貫。", 
      "陌上鞦韆，相逢誰認舊時伴。", 
      "輕衫粉痕褪了，絲緣餘夢在，良宵偏短。", 
      "柳線經煙，鶯梭織霧，一片舊愁新怨。", 
      "慵拈象管。", 
      "待寄與深情，難憑雙燕。", 
      "不似楊花，解隨人去遠。"
    ], 
    "rhythmic": "齊天樂"
  }, 
  {
    "author": "儲泳", 
    "paragraphs": [
      "壁斷何人舊字，爐寒隔歲殘香。", 
      "洞天人去海茫茫。", 
      "玩世仙翁已往。", 
      "西日長安道遠，春風趙國臺荒。", 
      "行人誰不悟黃糧。", 
      "依舊紅塵陌上。"
    ], 
    "rhythmic": "西江月"
  }, 
  {
    "author": "劉子實", 
    "paragraphs": [
      "一門相種，剩河英嶽粹，共扶昌錄。", 
      "夾輔正宜資魯衛，左右秉持鈞軸。", 
      "緩駕輕車，任回虎節，何事勞山國。", 
      "東民欲靖，作新少借康叔。", 
      "況是鸑鷟佳辰，雪霜深處，秀孕椿鬆綠。", 
      "天意特教榮晚節，挺挺世臣喬木。", 
      "繡斧功成，袞衣促覲，莫恨公歸速。", 
      "一陶和氣，要令天下蒙福。"
    ], 
    "rhythmic": "念奴嬌"
  }, 
  {
    "author": "劉子實", 
    "paragraphs": [
      "臘後寒收，柳眼青歸，梅花笑生。", 
      "正陽和有腳，日邊送暖，洪鈞換軸，天上回星。", 
      "試巧春盤，介眉春酒，生意從頭樂意新。", 
      "須知道，是東風近也，玉燕逢辰。", 
      "舉頭閶闔開明。", 
      "便穩駕輕車熟路行。", 
      "向玉堂青瑣，從容灑翰，長淮赤壁，談笑麾兵。", 
      "周洛猶塵，商巖未雨，天下蒼生望太平。", 
      "休盤澗，任清溪九曲，不放舟橫。"
    ], 
    "rhythmic": "沁園春"
  }, 
  {
    "author": "翁合", 
    "paragraphs": [
      "世事今如許。", 
      "祗先生、壽身壽國，尚堪撐拄。", 
      "一脈寬仁忠厚意，留到如今可數。", 
      "問誰是、擎天一柱。", 
      "名節難全官職易，這娥眉、肯效爭妍妒。", 
      "幾而作，色斯舉。", 
      "滄州萬頃舟橫渡。", 
      "對和風、桃花流水，一蓑煙雨。", 
      "親得紫陽傳正印，且作斯文宗主。", 
      "世望皋夔伊傅。", 
      "天意須酬平治願，撫參同、一卷長生譜。", 
      "平治了，仙爲侶。"
    ], 
    "rhythmic": "賀新郎"
  }, 
  {
    "author": "翁合", 
    "paragraphs": [
      "口誦百中經，手運周天數。", 
      "試問薇垣一小星，誰知是、韓王普。", 
      "知得客星來，知得賢人聚。", 
      "我若乘槎犯鬥牛，莫向常人語。"
    ], 
    "rhythmic": "卜算子"
  }, 
  {
    "author": "王庚", 
    "paragraphs": [
      "滿勸黃封酒。", 
      "是年年、春色長繞，徑花宮柳。", 
      "碧水丹山添清氣，歲月蘭亭癸丑。", 
      "看樞極、光騰臺鬥。", 
      "細數中書堂壁記，自歐韓、富範題名後，還有似、我公否。", 
      "好知天意生賢候，正造化安排，孕出五陽之秀。", 
      "何物一陰猶躑躅，盡決還公隻手。", 
      "這一著、邦家之壽。", 
      "宰相時來須教做，算人間、是處魚羹有。", 
      "名與節，久軒久。"
    ], 
    "rhythmic": "賀新郎"
  }, 
  {
    "author": "黃鑄", 
    "paragraphs": [
      "涼入秋檐雨意長。", 
      "竹深啼絡緯，響虛堂。", 
      "一枝燈影耿昏黃。", 
      "疏簾外，風度木樨香。", 
      "心事易成傷。", 
      "燕支坡下路，語如簧。", 
      "定仙螺子玉釵樑。", 
      "鴛屏夢，應到舊韋郎。"
    ], 
    "rhythmic": "小重山"
  }, 
  {
    "author": "黃鑄", 
    "paragraphs": [
      "花外數聲風定。", 
      "煙際一痕月淨。", 
      "水晶屏小敧醉枕。", 
      "院靜鳴蛩相應。", 
      "香銷斜掩青銅鏡。", 
      "背燈影。", 
      "寒砧夜半和雁陣。", 
      "秋在劉郎綠鬢。"
    ], 
    "rhythmic": "秋蕊香令"
  }, 
  {
    "author": "李宏模", 
    "paragraphs": [
      "碧玉雲深，彤綃霧薄，芳叢亂迷秋渚。", 
      "重城傍水，中有吹簫儔侶。", 
      "應是瓊樓夜冷，月明誰伴乘鸞女。", 
      "仙遊處。", 
      "翠帟障塵，紅綺隨步。", 
      "別岸玉容佇倚，愛淺抹蜂黃，淡籠紈素。", 
      "嬌羞未語，脈脈悲煙泣露。", 
      "彩扇何人，妙筆丹青，招得花魂住。", 
      "歌聲暮。", 
      "夢入錦江，香裏歸路。"
    ], 
    "rhythmic": "慶清朝"
  }, 
  {
    "author": "楊子鹹", 
    "paragraphs": [
      "紫凋紅落後，忽十丈，玉虯橫。", 
      "望衆綠幃中，藍田璞碎，鮫室珠傾。", 
      "柔條系風無力，更不禁、連日峭寒清。", 
      "空與蝶圓香夢，枉教鶯訴春情。", 
      "深深。", 
      "苔徑悄無人。", 
      "欄檻溼香塵。", 
      "嘆寶髻髼鬆，粉鉛狼藉，誰管飄零。", 
      "不愁素雲易散，恨此花、開後更無春。", 
      "安得胡牀月夜，玉醅滿蘸瑤英。"
    ], 
    "rhythmic": "木蘭花慢"
  }, 
  {
    "author": "太學士人", 
    "paragraphs": [
      "莫怪錢神容易致，錢神盡是愚夫。", 
      "爲何此鬼卻相於。", 
      "只因頻展義，長是泣窮途。", 
      "韓氏有文曾餞汝，臨行慎莫躊躇。", 
      "青燈雙點照平湖。", 
      "蕉船從此逝，相共送陶朱。"
    ], 
    "rhythmic": "臨江仙"
  }, 
  {
    "author": "李之問", 
    "paragraphs": [
      "願得年年，長共我兒解糉。"
    ], 
    "rhythmic": "失調名"
  }, 
  {
    "author": "吳敏德", 
    "paragraphs": [
      "御符爭帶，更有天師神咒。"
    ], 
    "rhythmic": "失調名"
  }, 
  {
    "author": "郭子正", 
    "paragraphs": [
      "清曉開庭，茱萸初佩。"
    ], 
    "rhythmic": "失調名"
  }, 
  {
    "author": "郭子正", 
    "paragraphs": [
      "香滿西風，催歲晚東籬，黃花爭吐。", 
      "嫩英細蕊，金豔繁、妝點高秋偏富。", 
      "寒地花媒少，算自結、多情煙雨。", 
      "每年年妝面，謝他拒霜相顧。", 
      "寶馬王孫，休笑孤芳，陶令因誰，便思歸去。", 
      "負春何事，此恨惟、才子登高能賦。", 
      "千古風流在，佔定泛、重陽芳醑。", 
      "堪吟看醉賞，何須杏園深處。"
    ], 
    "rhythmic": "舜韶新"
  }, 
  {
    "author": "鄱陽護…", 
    "paragraphs": [
      "雲收飛腳，日祛怒暑，新蟬高柳鳴時。", 
      "蘭佩紫囊，蒲抽碧劍，吳絲兩腕雙垂。", 
      "聞道五陵兒。", 
      "蛟龍吼波面，衝碎琉璃。", 
      "畫鼓聲中，錦標爭處颭紅旗。", 
      "使君冠蓋追。", 
      "正霞翻酒浪，翠斂歌眉。", 
      "扇動水風生玉宇，微涼透入單衣。", 
      "日暮楚天低。", 
      "金蛇掣電漾，千頃霜溪。", 
      "宴罷休燃寶蠟，憑月照人歸。"
    ], 
    "rhythmic": "望海潮"
  }, 
  {
    "author": "尹詞客", 
    "paragraphs": [
      "韓愈文章蓋世，謝安才貌風流。", 
      "良辰開宴在西樓。", 
      "敢勸一卮芳酒。", 
      "記得南宮高第，弟兄都佔鰲頭。", 
      "金爐玉殿瑞香浮。", 
      "名在甲科第九。"
    ], 
    "rhythmic": "西江月"
  }, 
  {
    "author": "尹詞客", 
    "paragraphs": [
      "浣花溪上風光主。", 
      "燕集瀛洲開幕府。", 
      "商巖本是作霖人，也使閒花沾雨露。", 
      "誰憐氏族傳簪組。", 
      "狂跡偶爲風月誤。", 
      "願教朱戶柳藏春，免作飄零堤上絮。"
    ], 
    "rhythmic": "玉樓春"
  }, 
  {
    "author": "王氏", 
    "paragraphs": [
      "橫湖十頃琉璃碧。", 
      "畫橋百步通南北。", 
      "沙暖睡鴛鴦。", 
      "春風花草香。", 
      "閒來撐小艇。", 
      "劃破樓臺影。", 
      "四面望青山。", 
      "渾如蓬萊間。"
    ], 
    "rhythmic": "菩薩蠻"
  }, 
  {
    "author": "虞㠭", 
    "paragraphs": [
      "憔悴朔家種，零落雪邊枝。", 
      "淡妝素豔，無桃笑面柳眉低。", 
      "懶向深宮點額，甘與孤山結社，照影水之湄。", 
      "不怨風霜虐，我本歲寒姿。", 
      "謝東君。", 
      "開冷蕊，弄斜暉。", 
      "強顏紅紫同□，皎潔性難移。", 
      "祗好竹籬茅舍，若話玉堂金鼎，老恐負心期。", 
      "歌罷飲先醉，殘月墜深卮。"
    ], 
    "rhythmic": "水調歌頭"
  }, 
  {
    "author": "洪瑹", 
    "paragraphs": [
      "花影搖春，蟲聲吟暮，九霄雲幕初卷。", 
      "誰駕冰蟾，擁出桂輪天半。", 
      "素魄映、青瑣窗前，皓彩散、畫闌干畔。", 
      "凝眄。", 
      "見金波滉漾，分輝鵲殿。", 
      "況是風柔夜暖。", 
      "正燕子新來，海棠微綻。", 
      "不似秋光，只照離人腸斷。", 
      "恨無奈、利鎖名繮，誰爲喚、舞裙歌扇。", 
      "吟玩。", 
      "怕銅壺催曉，玉繩低轉。"
    ], 
    "rhythmic": "月華清"
  }, 
  {
    "author": "洪瑹", 
    "paragraphs": [
      "經年不見書來，後期杳杳從誰問。", 
      "柳英蠟小，柳枝金嫩，豔陽春近。", 
      "羅幕風柔，泛紅浮綠，連朝花信。", 
      "念平生多少，情條恨葉，鎮長使、芳心困。", 
      "可是風流薄命。", 
      "鏡臺前、鬆鬆蟬鬢。", 
      "茜桃凝粉，薰蘭漲膩，翠愁紅損。", 
      "縱使歸來，燈前月下，恐難相認。", 
      "卷重簾憔悴，殘妝淚洗，把羅襟搵。"
    ], 
    "rhythmic": "水龍吟"
  }, 
  {
    "author": "洪瑹", 
    "paragraphs": [
      "潮平風穩，行色催津鼓。", 
      "回首望重城，但滿眼、紅雲紫霧。", 
      "分香解佩，空記小樓東，銀燭暗，繡簾垂，暱暱憑肩語。", 
      "關山千里，垂柳河橋路。", 
      "燕子又歸來，但惹得、滿身花雨。", 
      "彩箋不寄，蘭夢更無憑，燈影下，月明中，魂斷金釵股。"
    ], 
    "rhythmic": "驀山溪"
  }, 
  {
    "author": "洪瑹", 
    "paragraphs": [
      "轆轤聲破銀牀凍，霜寒又侵鴛被。", 
      "皓月疏鍾，悲風斷漏，驚起畫樓人睡。", 
      "銀屏十二。", 
      "嘆塵滿絲簧，暗消金翠。", 
      "可恨風流，故人迢遞隔千里。", 
      "相思情緒最苦，舊歡無續處，魂夢空費。", 
      "斷雁無情，離鸞有恨，空想吳山越水。", 
      "花憔玉悴。", 
      "但翠黛愁橫，紅鉛淚洗。", 
      "待剪江梅，倩人傳此意。"
    ], 
    "rhythmic": "齊天樂"
  }, 
  {
    "author": "洪瑹", 
    "paragraphs": [
      "斷虹遠飲橫江水。", 
      "萬山紫翠斜陽裏。", 
      "繫馬短亭西。", 
      "丹楓明酒旗。", 
      "浮生長客路。", 
      "事逐孤鴻去。", 
      "又是月黃昏。", 
      "寒燈人閉門。"
    ], 
    "rhythmic": "菩薩蠻"
  }, 
  {
    "author": "洪瑹", 
    "paragraphs": [
      "吳姬壓酒浮紅蟻。", 
      "少年未飲心先醉。", 
      "駐馬綠陽陰。", 
      "酒樓三月春。", 
      "相看成一笑。", 
      "遺恨知多少。", 
      "回首欲魂銷。", 
      "長橋連斷橋。"
    ], 
    "rhythmic": "菩薩蠻"
  }, 
  {
    "author": "洪瑹", 
    "paragraphs": [
      "滿滿金盃，垂垂玉筋。", 
      "離歌不放行人去。", 
      "醉中扶上木蘭船，醒來忘卻桃源路。", 
      "帶綰同心，釵分一股。", 
      "斷魂空草高唐賦。", 
      "秋山萬疊水雲深，茫茫無著相思處。"
    ], 
    "rhythmic": "踏莎行"
  }, 
  {
    "author": "洪瑹", 
    "paragraphs": [
      "聽梅花吹動，涼夜何其，明星有爛。", 
      "相看淚如霰。", 
      "問而今去也，何時會面。", 
      "匆匆聚散。", 
      "恐便作、秋鴻社燕。", 
      "最傷情、夜來枕上，斷雲零雨何限。", 
      "因念。", 
      "人生萬事，回首悲涼，都成夢幻。", 
      "芳心繾綣。", 
      "空惆悵，巫陽館。", 
      "況船頭一轉，三千餘裏，隱隱高城不見。", 
      "恨無情、春水連天，片帆似箭。"
    ], 
    "rhythmic": "瑞鶴仙"
  }, 
  {
    "author": "洪瑹", 
    "paragraphs": [
      "花霧漲冥冥。", 
      "欲雨還晴。", 
      "薄羅衫子正宜春。", 
      "無奈今宵鴛帳裏，身是行人。", 
      "別酒不須斟。", 
      "難洗離情。", 
      "絲鞘如電紫騮鳴。", 
      "腸斷畫橋芳草路，月曉風清。"
    ], 
    "rhythmic": "浪淘沙"
  }, 
  {
    "author": "洪瑹", 
    "paragraphs": [
      "柳浪搖晴沼，荷風度晚檐。", 
      "碧天如水印新蟾。", 
      "一罅清光斜露、玉纖纖。", 
      "寶鏡微開匣，金鉤半押簾。", 
      "西樓今夜有人忺。", 
      "應傍妝臺低照、畫眉尖。"
    ], 
    "rhythmic": "南柯子・南歌子"
  }, 
  {
    "author": "洪瑹", 
    "paragraphs": [
      "歌雪徘徊，夢雲溶曳，欲勸春住。", 
      "薄倖楊花，無端杜宇，抵死催教去。", 
      "參差煙岫，千回百匝，不解禁春歸路。", 
      "病厭厭，那堪更聽，小樓一夜風雨。", 
      "金釵鬥草，玉盤行菜，往事了無憑據。", 
      "合數鬆兒，分香帕子，總是牽情處。", 
      "小桃朱戶，題詩在否，尚憶去年崔護。", 
      "綠陰中，鶯鶯燕燕，也應解語。"
    ], 
    "rhythmic": "永遇樂"
  }, 
  {
    "author": "洪瑹", 
    "paragraphs": [
      "風共雨。", 
      "催盡亂紅飛絮。", 
      "百計留春春不住。", 
      "杜鵑聲更苦。", 
      "細柳官河狹路。", 
      "幾被嬋娟相誤。", 
      "空憶墜鞭遺扇處。", 
      "碧窗眉語度。"
    ], 
    "rhythmic": "謁金門"
  }, 
  {
    "author": "洪瑹", 
    "paragraphs": [
      "玉琴不療文園病。", 
      "對花長抱深深恨。", 
      "恨入鬢霜邊。", 
      "才情輸少年。", 
      "蛾眉梳墜馬。", 
      "翠袖薰蘭麝。", 
      "醉夢未全醒。", 
      "綠窗啼曉鶯。"
    ], 
    "rhythmic": "菩薩蠻"
  }, 
  {
    "author": "洪瑹", 
    "paragraphs": [
      "東風吹破藻池冰。", 
      "晴光開五雲。", 
      "綠情紅意兩逢迎。", 
      "扶春來遠林。", 
      "花豔豔，玉英英。", 
      "羅衣金縷明。", 
      "鬧蛾兒簇小蜻蜓。", 
      "相呼看試燈。"
    ], 
    "rhythmic": "阮郎歸"
  }, 
  {
    "author": "洪瑹", 
    "paragraphs": [
      "楚楚精神。", 
      "楊柳腰身。", 
      "是風流、天上飛瓊。", 
      "凌波微步，羅襪生塵。", 
      "有許多嬌，許多韻，許多情。", 
      "十年心事，兩字眉婚。", 
      "問何時、真個行雲。", 
      "秋衾半冷，窗月窺人。", 
      "想爲人愁，爲人瘦，爲人顰。"
    ], 
    "rhythmic": "行香子"
  }, 
  {
    "author": "洪瑹", 
    "paragraphs": [
      "意態嬋娟畫不如。", 
      "瑩然初日照芙蕖。", 
      "笑捐瓊佩遺交甫，肯把文梭擲幼輿。", 
      "花上蝶，水中鳧。", 
      "芳心密意兩相於。", 
      "情知不作庭前柳，到得秋來日日疏。"
    ], 
    "rhythmic": "鷓鴣天"
  }, 
  {
    "author": "樓枎", 
    "paragraphs": [
      "素蛾洗盡繁妝，夜深步月鞦韆地。", 
      "輕腮暈玉，柔肌籠粉，緇塵斂避。", 
      "霽雪留香，曉雲同夢，昭陽宮閉。", 
      "悵仙園路杳，曲欄人寂，疏雨溼、盈盈淚。", 
      "未放遊峯葉底。", 
      "怕春歸、不禁狂吹。", 
      "象牀困倚，冰魂微醒，鶯聲喚起。", 
      "愁對黃昏，恨催寒食，滿襟離思。", 
      "想千紅過盡，一枝獨冷，把梅花比。"
    ], 
    "rhythmic": "水龍吟"
  }, 
  {
    "author": "樓枎", 
    "paragraphs": [
      "絲絲楊柳鶯聲近。", 
      "晚風吹過鞦韆影。", 
      "寒色一簾輕。", 
      "燈殘夢不成。", 
      "耳邊消息在。", 
      "笑指花梢待。", 
      "又是不歸來。", 
      "滿庭花自開。"
    ], 
    "rhythmic": "菩薩蠻"
  }, 
  {
    "author": "樓枎", 
    "paragraphs": [
      "開闢以來，便有此山，獨當怒濤。", 
      "正秋空萬里，寒催雁信，塵寰一簇，輕等鴻毛。", 
      "小可詩情，尋常酒量，到此應須分外豪。", 
      "難爲水，算平生未有，此番登高。", 
      "飄飄。", 
      "身踏金鰲。", 
      "笑終日風波無限勞。", 
      "看檣烏縹緲，帆歸遠浦，廛魚雜沓，網帶餘潮。", 
      "待約詩人，相將月夜，取次攜杯持蟹螯。", 
      "乘桴意，問誰人領解，空立亭皋。"
    ], 
    "rhythmic": "沁園春"
  }, 
  {
    "author": "章謙亨", 
    "paragraphs": [
      "垂楊得地，在樓臺側畔，無人攀折。", 
      "不似津亭舟系處，只伴客愁離別。", 
      "絲過搖金，帶鋪新翠，雅稱鶯調舌。", 
      "芳筵相映，最宜斜掛殘月。", 
      "卻得連日春寒，未教輕滾，一片庭前雪。", 
      "應恨張郎今老去，難比風流時節。", 
      "醉眼渾醒，愁眉都展，舞困腰肢怯。", 
      "有時微笑，把伊綰個雙結。"
    ], 
    "rhythmic": "念奴嬌"
  }, 
  {
    "author": "章謙亨", 
    "paragraphs": [
      "團圞小酌醺醺醉。", 
      "廝捱著、沒人肯睡。", 
      "呼盧直到五更頭，便鋪了妝臺梳洗。", 
      "庭前鼓吹喧人耳。", 
      "驀忽地、又添一歲。", 
      "休嫌不足少年時，有多少、老如我底。"
    ], 
    "rhythmic": "步蟾宮"
  }, 
  {
    "author": "章謙亨", 
    "paragraphs": [
      "想先生、跨鶴歸去。", 
      "依然上界官府。", 
      "胸中邱壑經營巧，留下午橋別墅。", 
      "堪愛處。", 
      "山對起、飛來萬馬平坡駐。", 
      "帶湖鷗鷺。", 
      "猶不忍寒盟，時尋門外，一片芰荷浦。", 
      "秋水觀，環繞滔滔瀑布。", 
      "參天林木奇古。", 
      "雲煙只在闌干角，生出晚來微雨。", 
      "東道主。", 
      "愛賓客、梅花爛漫開樽俎。", 
      "滿懷塵土。", 
      "掃蕩已無餘，□□時上，玉嶠翠瀛語。"
    ], 
    "rhythmic": "摸魚兒"
  }, 
  {
    "author": "章謙亨", 
    "paragraphs": [
      "畫樓側畔，試與君、管領南枝風物。", 
      "影浸西湖清淺水，旁倚雲崖煙壁。", 
      "艾納全披，檀心俱露，一片前村雪。", 
      "碧鬆修竹，歲寒真是三傑。", 
      "長向酒欲冰時，魁英相放，不待陽和發。", 
      "一任無情風又雨，畢竟清香難滅。", 
      "幻玉精神，添酥標緻，羞上蕭蕭發。", 
      "脆圓可愛，更看春二三月。"
    ], 
    "rhythmic": "念奴嬌", 
    "tags": [
      "西湖"
    ]
  }, 
  {
    "author": "章謙亨", 
    "paragraphs": [
      "臺上憑闌干。", 
      "猶怯春寒。", 
      "被誰偷了最高山。", 
      "將謂六丁移取去，不在人間。", 
      "卻是曉雲閒。", 
      "特地遮攔。", 
      "與天一樣白漫漫。", 
      "喜得東風收卷盡，依舊追還。"
    ], 
    "rhythmic": "浪淘沙"
  }, 
  {
    "author": "章謙亨", 
    "paragraphs": [
      "久雨初晴天氣佳。", 
      "遠峯猶□被，亂峯遮。", 
      "更無一朵路旁花。", 
      "春歸也，光景只桑麻。", 
      "山徑曲如蛇。", 
      "□□□□□，□□□。", 
      "薄醪邀客去程賒。", 
      "都輸與，鷖鷺立平沙。"
    ], 
    "rhythmic": "小重山"
  }, 
  {
    "author": "章謙亨", 
    "paragraphs": [
      "半角庭陰，弓月映眉，珠露侵靸。", 
      "花棚倒掛風枝，低罥鬢脣ぢ葉。", 
      "憑肩笑問，甚日罷織流黃，泥人無語吟蟲答。", 
      "燈近悄分攜，溜釵鈿犀合。", 
      "一霎。", 
      "蓮絲易折。", 
      "未穩棲鴛，陡驚彈鴨。", 
      "幾度空階，宵永笛聲孤擫。", 
      "玉腰煙瘦，□□梨夢香消，醒來涼袖闌干壓。", 
      "不盡度檐雲，寫閒愁千疊。"
    ], 
    "rhythmic": "石州引・石州慢"
  }, 
  {
    "author": "章謙亨", 
    "paragraphs": [
      "解變西崑體，一賦冠羣英。", 
      "清風峽畔，至今堂以讀書名。", 
      "富貴輕於塵土，孝義重於山嶽，惜不大其成。", 
      "陵谷縱遷改，草木亦光榮。", 
      "與仇香，穿阮屐，試同登。", 
      "石龕雖窄，可容一幾短檠燈。", 
      "千仞蒼崖如削，四面翠屏不斷，雲霧鎮長生。", 
      "最愛巖前水，猶作誦絃聲。"
    ], 
    "rhythmic": "水調歌頭"
  }, 
  {
    "author": "章謙亨", 
    "paragraphs": [
      "連朝檐溜幾曾乾。", 
      "韶華一似衰顏。", 
      "牡丹開盡木香殘。", 
      "憶家山，愁倚危闌。"
    ], 
    "rhythmic": "畫堂春"
  }, 
  {
    "author": "王同祖", 
    "paragraphs": [
      "一簾疏雨細於塵。", 
      "春寒愁殺人。", 
      "桐花庭院近清明。", 
      "新煙浮舊城。", 
      "尋蝶夢，怯鶯聲。", 
      "柳絲如妾情。", 
      "丙丁帖子畫教成。", 
      "妝臺求晚晴。"
    ], 
    "rhythmic": "阮郎歸"
  }, 
  {
    "author": "王同祖", 
    "paragraphs": [
      "記年時、荔枝香裏，深紅一片成陣。", 
      "迎風浴露精神爽，誰似阿嬌丰韻。", 
      "黃昏近。", 
      "望翠幕玳席，粉面雲鬟映。", 
      "嬌波微瞬。", 
      "向燭影交相，歌聲閒繞，私語畫闌並。", 
      "佳期事，好處天還慳吝。", 
      "鶯啼燕語無定。", 
      "一輪明月人千里，空夢雲溫雨潤。", 
      "蕭郎病。", 
      "恨天闊鴻稀，杳杳沈芳訊。", 
      "日長人靜。", 
      "但時把好山，學他媚嫵，偷就眉峯印。"
    ], 
    "rhythmic": "摸魚兒"
  }, 
  {
    "author": "王同祖", 
    "paragraphs": [
      "往事星移物換，舊遊雨冷雲沈。", 
      "真娘墓草幾回青。", 
      "問著寒潮不應。", 
      "何處芙蓉別館，依前楊柳離亭。", 
      "東風吹淚入重扃。", 
      "爲喚香魂教醒。"
    ], 
    "rhythmic": "西江月"
  }, 
  {
    "author": "楊伯", 
    "paragraphs": [
      "梅觀初花，蕙庭殘葉。", 
      "當時慣聽山陰雪。", 
      "東風吹夢到清都，今年雪比年前別。", 
      "重釀宮醪，雙鉤官帖。", 
      "伴翁一笑成三絕。", 
      "夜深何用對青藜，窗前一片蓬萊月。"
    ], 
    "rhythmic": "踏莎行"
  }, 
  {
    "author": "李彭老", 
    "paragraphs": [
      "正千門系柳，賜宮燭、散青煙。", 
      "看秀靨芳脣，塗妝暈色，試盡春妍。", 
      "田田。", 
      "滿階榆莢，弄輕陰、淺冷似秋天。", 
      "隨處餳香杏暖，燕飛斜嚲鞦韆。", 
      "朱弦。", 
      "幾換華年。", 
      "扶淺醉、落花前。", 
      "記舊時遊冶，燈樓倚扇，水院移船。", 
      "吟邊。", 
      "夢雲飛遠，有題紅、都在薛濤箋。", 
      "聽絕殘簫倦笛，夜堂明月窺簾。"
    ], 
    "rhythmic": "木蘭花慢"
  }, 
  {
    "author": "李彭老", 
    "paragraphs": [
      "素飆蕩碧，喜雲飛寥廓，清透涼宇。", 
      "倦鵲驚翻檯榭迥，葉葉秋聲歸樹。", 
      "珠鬥斜河，冰輪輾霧，萬里青冥路。", 
      "香深屏翠，桂邊滿袖風露。", 
      "煙外冷逼玻璃，漁郎歌渺，擊空明歸去。", 
      "怨鶴知更蓮漏悄，竹裏篩金簾戶。", 
      "短髮吹寒，閒情吟遠，弄影花前舞。", 
      "明年今夜，玉樽知醉何處。"
    ], 
    "rhythmic": "壺中天・念奴嬌"
  }, 
  {
    "author": "李彭老", 
    "paragraphs": [
      "飄粉杯寬，盛香袖小，青青半掩苔痕。", 
      "竹裏遮寒，誰念滅盡芳雲。", 
      "麼鳳叫晚吹晴雪，料水空、煙冷西泠。", 
      "感雕零。", 
      "殘縷遺鈿，迤邐成塵。", 
      "東園曾趁花前約，記按箏籌酒，戲挽飛瓊。", 
      "環佩無聲，草暗臺榭春深。", 
      "欲倩怨笛傳清譜，怕斷霞、難返吟魂。", 
      "轉消凝。", 
      "點點隨波，望極江亭。"
    ], 
    "rhythmic": "高陽臺"
  }, 
  {
    "author": "李彭老", 
    "paragraphs": [
      "雲木槎椏，水葒搖落，瘦影半臨清淺。", 
      "翠羽迷空，粉容羞曉，年華柱弦頻換。", 
      "甚何遜、風流在，相逢共寒晚。", 
      "總依黯。", 
      "念當時、看花遊冶，曾錦纜移舟，寶箏隨輦。", 
      "池苑鎖荒涼，嗟事逐、鴻飛天遠。", 
      "香徑無人，甚蒼蘚、黃塵自滿。", 
      "聽鴉啼春寂，暗雨蕭蕭吹怨。"
    ], 
    "rhythmic": "法曲獻仙音"
  }, 
  {
    "author": "李彭老", 
    "paragraphs": [
      "過薔薇。", 
      "正風暄雲淡，春去未多時。", 
      "古岸停橈，單衣試酒，滿眼芳草斜暉。", 
      "故人老、經年賦別，燈暈裏、相對夜何其。", 
      "泛剡清愁，買花芳事，一卷新詩。", 
      "流水孤帆漸遠，想家山猿鶴，喜見重歸。", 
      "北阜尋幽，青津問釣，多情楊柳依依。", 
      "最難忘、吟邊舊雨，數菖蒲、花老是來期。", 
      "幾夕相思夢蝶，飛繞蘋溪。"
    ], 
    "rhythmic": "一萼紅"
  }, 
  {
    "author": "李彭老", 
    "paragraphs": [
      "石筍埋雲，風篁嘯晚，翠微高處幽居。", 
      "縹簡雲籤，人間一點塵無。", 
      "綠深門戶啼鵑外，看堆牀、寶晉圖書。", 
      "盡蕭閒，浴硯臨池，滴露研朱。", 
      "舊時曾寫桃花扇，弄霏香秀筆，春滿西湖。", 
      "鬆菊依然，柴桑自愛吾廬。", 
      "冰弦玉柱風流在，更秋蘭、香染衣裾。", 
      "照窗明，小字珠璣，重見歐虞。"
    ], 
    "rhythmic": "高陽臺", 
    "tags": [
      "西湖"
    ]
  }, 
  {
    "author": "李彭老", 
    "paragraphs": [
      "對芳晝。", 
      "甚怕冷添衣，傷春疏酒。", 
      "正緋桃如火，相看自依舊。", 
      "閒簾深掩梨花雨，誰問東陽瘦。", 
      "幾多時，漲綠鶯枝，墜紅鴛甃。", 
      "堤上寶鞍驟。", 
      "記草色薰晴，波光搖岫。", 
      "蘇小門前，題字尚存否。", 
      "繁華短夢隨流水，空有詩千首。", 
      "更休言，張緒風流似柳。"
    ], 
    "rhythmic": "探芳訊"
  }, 
  {
    "author": "李彭老", 
    "paragraphs": [
      "杏花吹，梅花過，時節又春半。", 
      "簾影飛梭，輕陰小庭院。", 
      "舊時月底鞦韆，吟香醉玉，曾細聽、歌珠一串。", 
      "忍重見。", 
      "描金小字題情，生綃合歡扇。", 
      "老了劉郎，天遠玉簫伴。", 
      "幾番鶯外斜陽，闌干倚遍，恨楊柳、遮愁不斷。"
    ], 
    "rhythmic": "祝英臺近"
  }, 
  {
    "author": "李彭老", 
    "paragraphs": [
      "紫曲迷香，綠窗夢月。", 
      "芳心如對春風說。", 
      "蠻箋象管寫新聲，幾番曾試瓊壺觖。", 
      "庾信書愁，江淹賦別。", 
      "桃花紅雨梨花雪。", 
      "周郎先自足風流，何須更擬秦簫咽。"
    ], 
    "rhythmic": "踏莎行"
  }, 
  {
    "author": "李彭老", 
    "paragraphs": [
      "潑火雨初晴。", 
      "草色青青。", 
      "傍檐垂柳賣春餳。", 
      "畫舫載花花解語，綰燕吟鶯。", 
      "簫鼓入西泠。", 
      "一片輕陰。", 
      "鈿車羅蓋競歸城。", 
      "別有水窗人喚酒，弦月初生。"
    ], 
    "rhythmic": "浪淘沙"
  }, 
  {
    "author": "李彭老", 
    "paragraphs": [
      "蘭湯晚涼。", 
      "鸞釵半妝。", 
      "紅巾膩雪初香。", 
      "擘蓮房賭雙。", 
      "羅紈素璫。", 
      "冰壺露牀。", 
      "月移花影西廂。", 
      "數流螢過牆。"
    ], 
    "rhythmic": "四字令・醉太平"
  }, 
  {
    "author": "李彭老", 
    "paragraphs": [
      "羅襦隱繡茸，玉合消紅豆。", 
      "深院落梅鈿，寒峭收燈後。", 
      "心事卜金錢，月上鵝黃柳。", 
      "拜了夜香休，翠被聽春漏。"
    ], 
    "rhythmic": "生查子"
  }, 
  {
    "author": "李彭老", 
    "paragraphs": [
      "水西雲北，記前回同載，高陽伴侶。", 
      "一色荷花香十里，偷把秋期頻數。", 
      "脆管排雲，輕橈噴雪，不信催詩雨。", 
      "碧筒呼酒，秀箋題遍新句。", 
      "誰念病損文園，歲華搖落，事與孤鴻去。", 
      "露井邀涼吹短髮，夢入蘋洲菱浦。", 
      "暗草飛螢，喬枝翻鵲，看月山中住。", 
      "一聲清唱，醉鄉知有仙路。"
    ], 
    "rhythmic": "壺中天・念奴嬌"
  }, 
  {
    "author": "李彭老", 
    "paragraphs": [
      "折秦淮露柳，帶明月、倚歸船。", 
      "看佩玉紉蘭，囊詩貯錦，江滿吳天。", 
      "吟邊。", 
      "喚回夢蝶，想故山、薇長已多年。", 
      "草得梅花賦了，棹歌遠和離舷。", 
      "風弦。", 
      "盡入吟篇。", 
      "傷倦客、對秋蓮。", 
      "過舊經行處，漁鄉水驛，一路聞蟬。", 
      "留連。", 
      "漫聽燕語，便江湖、夜語隔燈前。", 
      "潮返潯陽暗水，雁來好寄瑤箋。"
    ], 
    "rhythmic": "木蘭花慢"
  }, 
  {
    "author": "李彭老", 
    "paragraphs": [
      "載輕寒、低鳴櫓。", 
      "十里杏花雨。", 
      "露草迷煙，縈綠過前浦。", 
      "青青陌上垂楊，綰絲搖佩，漸遮斷、舊曾吟處。", 
      "聽鶯語。", 
      "吹笙人遠天長，誰翻水西譜。", 
      "淺黛凝愁，遠岫帶眉嫵。", 
      "畫闌閒倚多時，不成春醉，趁幾點、白鷗歸去。"
    ], 
    "rhythmic": "祝英臺近"
  }, 
  {
    "author": "李彭老", 
    "paragraphs": [
      "合歡扇子。", 
      "撲蝶花陰裏。", 
      "半醉海棠扶不起。", 
      "淡日鞦韆閒倚。", 
      "寶箏彈向誰聽。", 
      "一春能幾番晴。", 
      "帳底柳綿吹滿，不教好夢分明。"
    ], 
    "rhythmic": "清平樂"
  }, 
  {
    "author": "李彭老", 
    "paragraphs": [
      "露輕風細。", 
      "中庭夜色涼如水。", 
      "荷香柳影成秋意。", 
      "螢冷無光，涼入樹聲碎。", 
      "玉簫金縷西樓醉。", 
      "長吟短舞花陰地。", 
      "素娥應笑人憔悴。", 
      "漏歇簾空，低照半牀睡。"
    ], 
    "rhythmic": "章臺月・一斛珠"
  }, 
  {
    "author": "李彭老", 
    "paragraphs": [
      "楚峯十二陽臺路。", 
      "算只有、飛紅去。", 
      "玉合香囊曾暗度。", 
      "榴裙翻酒，杏簾吹粉，不識愁來處。", 
      "燕忙鶯懶青春暮。", 
      "蕙帶空留斷腸句。", 
      "草色天涯情幾許。", 
      "荼䕷開盡，舊家池館，門掩風和雨。"
    ], 
    "rhythmic": "青玉案"
  }, 
  {
    "author": "李彭老", 
    "paragraphs": [
      "玉雪庭心夜色空。", 
      "移花小檻鬥春紅。", 
      "輕衫短帽醉歌重。", 
      "彩扇舊題煙雨外，玉簫新譜燕鶯中。", 
      "闌干到處是春風。"
    ], 
    "rhythmic": "浣溪沙"
  }, 
  {
    "author": "李彭老", 
    "paragraphs": [
      "搗麝成塵，薰薇注露，風酣百和花氣。", 
      "品重雲頭，葉翻蕉樣，共說內家新制。", 
      "波浮海沫，誰喚覺、鮫人春睡。", 
      "清潤俱饒片腦，芬馡半是瀋水。", 
      "相逢酒邊花外。", 
      "火初溫、翠爐煙細。", 
      "不似寶珠金縷，領巾紅墜。", 
      "荀令如今憔悴。", 
      "消未盡、當時愛香意。", 
      "爐暖燈寒，秋聲素被。"
    ], 
    "rhythmic": "天香"
  }, 
  {
    "author": "李彭老", 
    "paragraphs": [
      "過垂虹、四橋飛雨，沙痕初漲春水。", 
      "腥波十里吳歈遠，綠蔓半縈船尾。", 
      "連復碎。", 
      "愛滑卷青綃，香嫋冰絲細。", 
      "山人雋味。", 
      "笑杜老無情，香羹碧澗，空只賦芹美。", 
      "歸期早，誰似季鷹高致。", 
      "鱸魚相伴菰米。", 
      "紅塵如海丘園夢，一葉又秋風起。", 
      "湘湖外。", 
      "看採擷、芳條際曉隨魚市。", 
      "舊遊漫記。", 
      "但望裏江南，秦鬟賀鏡，渺渺隔煙翠。"
    ], 
    "rhythmic": "摸魚子"
  }, 
  {
    "author": "李彭老", 
    "paragraphs": [
      "暗雨敲花，柔風過柳。"
    ], 
    "rhythmic": "失調名"
  }, 
  {
    "author": "李萊老", 
    "paragraphs": [
      "笛送西泠，帆過杜曲。", 
      "晝陰芳綠。", 
      "門巷清風，還尋故人屋。", 
      "蒼華髮冷，笑瘦影、相看如竹。", 
      "幽谷。", 
      "煙樹晚鶯，訴經年愁獨。", 
      "殘陽古木。", 
      "書畫歸船，匆匆又南北。", 
      "蘋洲鷗鷺素熟。", 
      "舊盟續。", 
      "甚日浩歌招隱，聽雨弁陽同宿。", 
      "料重來時候，香蕩幾灣紅玉。"
    ], 
    "rhythmic": "惜紅衣"
  }, 
  {
    "author": "李萊老", 
    "paragraphs": [
      "吟情老盡江南句。", 
      "幾千萬、垂絲縷。", 
      "花冷絮飛寒食路。", 
      "漁煙鷗雨，燕昏鶯曉，總入昭華譜。", 
      "紅衣妝靚涼生渚。", 
      "環碧斜陽舊時樹。", 
      "拈葉分題觴詠處。", 
      "荀香猶在，庾愁何許，雲冷西湖賦。"
    ], 
    "rhythmic": "青玉案", 
    "tags": [
      "西湖"
    ]
  }, 
  {
    "author": "李萊老", 
    "paragraphs": [
      "玉倚風輕，粉凝冰薄，土花祠冷無人。", 
      "聽吹簫月底，傳暮草金城。", 
      "笑紅紫、紛紛成雨，溯空如蝶，恐墮珠塵。", 
      "嘆而今、杜郎還見，應賦悲春。", 
      "佩環何許，縱無情、鶯燕猶驚。", 
      "悵朱檻香消，綠屏夢渺，腸斷瑤瓊。", 
      "九曲迷樓依舊，沈沈夜、想覓行雲。", 
      "但荒煙幽翠，東風吹作秋聲。"
    ], 
    "rhythmic": "揚州慢"
  }, 
  {
    "author": "李萊老", 
    "paragraphs": [
      "春意態。", 
      "閒卻遠山橫黛。", 
      "香徑莓苔嗟粉壞。", 
      "鳳靴雙鬥彩。", 
      "折得花枝懶戴。", 
      "猶戀鴛鴦飛蓋。", 
      "舊恨新愁都只在。", 
      "東風吹柳帶。"
    ], 
    "rhythmic": "謁金門"
  }, 
  {
    "author": "李萊老", 
    "paragraphs": [
      "榆火換新煙。", 
      "翠柳朱檐。", 
      "東風吹得落花顛。", 
      "簾影翠梭懸繡帶，人倚鞦韆。", 
      "猶憶十年前。", 
      "西子湖邊。", 
      "斜陽吹入畫樓船。", 
      "歸醉夜堂歌舞月，拼卻春眠。"
    ], 
    "rhythmic": "浪淘沙", 
    "tags": [
      "西湖"
    ]
  }, 
  {
    "author": "李萊老", 
    "paragraphs": [
      "妾情歌柳枝，郎意憐桃葉。", 
      "羅帶綰同心，誰信愁千結。", 
      "樓上數殘更，馬上看新月。", 
      "繡被怨春寒，怕學鴛鴦疊。"
    ], 
    "rhythmic": "生查子"
  }, 
  {
    "author": "李萊老", 
    "paragraphs": [
      "門掩香殘，屏搖夢冷，珠細糝綴芳塵。", 
      "臨水搴花，流來疑是行雲。", 
      "蘚梢空掛淒涼月，想鶴歸、猶怨黃昏。", 
      "黯消凝。", 
      "人老天涯，雁影沈沈。", 
      "斷腸不在聽橫笛，在江皋解佩，翳玉飛瓊。", 
      "煙溼荒村，背春無限愁深。", 
      "迎風點點飄寒粉，悵秋娘、燕袖啼痕。", 
      "更關情。", 
      "青子懸枝，綠樹成陰。"
    ], 
    "rhythmic": "高陽臺"
  }, 
  {
    "author": "李萊老", 
    "paragraphs": [
      "向煙霞堆裏，著吟屋、最高層。", 
      "望海日翻紅，林霏散白，猿鳥幽深。", 
      "雙岑。", 
      "倚天翠溼，看浮雲、收盡雨還晴。", 
      "曉色千鬆逗冷，照人眼底長青。", 
      "閒情。", 
      "玉塵風生。", 
      "摹繭字，校鵝經。", 
      "愛靜翻緗帙，芸臺棐幾，荷制蘭纓。", 
      "分明。", 
      "晉人舊隱，掩巖扉、月午籟沈沈。", 
      "三十六梯樹杪，溯空遙想登臨。"
    ], 
    "rhythmic": "木蘭花慢"
  }, 
  {
    "author": "李萊老", 
    "paragraphs": [
      "綠窗初曉。", 
      "枕上聞啼鳥。", 
      "不恨王孫歸不早。", 
      "只恨天涯芳草。", 
      "錦書紅淚千行。", 
      "一春無限思量。", 
      "折得垂楊寄與，絲絲都是愁腸。"
    ], 
    "rhythmic": "清平樂"
  }, 
  {
    "author": "李萊老", 
    "paragraphs": [
      "半空河影流雲碎，亭皋嫩涼收雨。", 
      "井葉還驚，江蓮亂落，弦月初生商素。", 
      "堂深幾許。", 
      "漸爽入雲幬，翠綃千縷。", 
      "紈扇恩疏，晚螢光冷照窗戶。", 
      "文園憔悴頓老，又西風暗換，絲鬢無數。", 
      "燈外殘砧，琴邊瘦枕，一一情傷遲暮。", 
      "故人倦旅。", 
      "料渭水長安，感時吟苦。", 
      "正自多愁，砌蛩終夜語。"
    ], 
    "rhythmic": "臺城路・齊天樂"
  }, 
  {
    "author": "李萊老", 
    "paragraphs": [
      "寶押繡簾斜。", 
      "鶯燕誰家。", 
      "銀箏初試合琵琶。", 
      "柳色春羅裁袖小，雙戴桃花。", 
      "芳草滿天涯。", 
      "流水韶華。", 
      "晚風楊柳綠交加。", 
      "閒倚闌干無藉在，數盡歸鴉。"
    ], 
    "rhythmic": "浪淘沙"
  }, 
  {
    "author": "李萊老", 
    "paragraphs": [
      "年時中酒風流病。", 
      "正雨暗、蘼蕪深徑。", 
      "人家寒食煙初禁。", 
      "狼藉梨花雪影。", 
      "西湖夢、紅沈翠冷。", 
      "記舞板、歌裙廝趁。", 
      "斜陽苦與黃昏近。", 
      "生怕畫船歸盡。"
    ], 
    "rhythmic": "杏花天", 
    "tags": [
      "西湖"
    ]
  }, 
  {
    "author": "李萊老", 
    "paragraphs": [
      "畫檐簪柳碧如城。", 
      "一簾風雨裏，近清明。", 
      "吹簫門巷冷無聲。", 
      "梨花月，今夜負中庭。", 
      "遠岫斂修顰。", 
      "春愁吟入譜，付鶯鶯。", 
      "紅塵沒馬翠埋輪。", 
      "西泠曲，歡夢絮飄零。"
    ], 
    "rhythmic": "小重山"
  }, 
  {
    "author": "李萊老", 
    "paragraphs": [
      "繚牆黏蘚，糝徑飛梅，春緒無賴。", 
      "繡壓垂簾，骨有許多寒在。", 
      "寶幄香消龍麝餅，鈿車塵冷鴛鴦帶。", 
      "想西園，被一程風雨，羣芳都礙。", 
      "逗曉色、鶯啼人起，倦倚銀屏，愁沁眉黛。", 
      "待拼千金，卻恨好榷難買。", 
      "翠苑歡遊孤解佩。", 
      "青門佳約妨挑菜。", 
      "柳初黃，罩池塘、萬絲愁靄。"
    ], 
    "rhythmic": "倦尋芳"
  }, 
  {
    "author": "李萊老", 
    "paragraphs": [
      "綠染春波，袖羅金縷雙鸂鶒。", 
      "小桃勻碧。", 
      "香襯蟬雲溼。", 
      "舞帶歌鈿，閒傍鞦韆立。", 
      "情何極。", 
      "燕鶯塵跡。", 
      "芳草斜陽笛。"
    ], 
    "rhythmic": "點絳脣"
  }, 
  {
    "author": "李萊老", 
    "paragraphs": [
      "綠染曉雲冉冉，紅酣晴霧冥冥。", 
      "銀簪懸燭錦官城。", 
      "困倚牆頭半影。", 
      "雨後遍饒豔冶，燕來同作清明。", 
      "更深猶喚玉靴笙。", 
      "不管西池露冷。"
    ], 
    "rhythmic": "西江月"
  }, 
  {
    "author": "李萊老", 
    "paragraphs": [
      "日寒風細。", 
      "庭館浮花氣。", 
      "白髮潘郎吟欲醉。", 
      "綠暗シ蕪千里。", 
      "西園南浦東城。", 
      "一春多少閒情。", 
      "日暮採蘋歌遠，夢迴喚得愁生。"
    ], 
    "rhythmic": "清平樂"
  }, 
  {
    "author": "黃應武", 
    "paragraphs": [
      "乾坤開闢，桂林有、元氣自來融結。", 
      "石磴盤空行木杪，天柱屹然中立。", 
      "窟宅幽深，泉源清遠，不是靈神擘。", 
      "潛通後洞，張劉萬古遺蹟。", 
      "輸我長劍凌虛，六塵盡掃，銀海秋波碧。", 
      "志氣飄飄遊物外，惟有清風知得。", 
      "喚起白龍，護持飆馭，稽首朝金闕。", 
      "山靈欣喜，紫雲已在詩壁。"
    ], 
    "rhythmic": "念奴嬌"
  }, 
  {
    "author": "如愚居士", 
    "paragraphs": [
      "吾乃當塗，棄儒奉道，遵行聖誨多年。", 
      "已逾三紀，截滅六塵緣。", 
      "因習業、自營度日，未嘗謁見豪賢。", 
      "般若力，掀翻煩惱，坦蕩獨け然。", 
      "來斯，十四載，裝鑾佛像，塔宇盡光鮮。", 
      "造遮晹石道，直至水□邊。", 
      "都系束脩己鏹，舍爲助道安禪。", 
      "知慚愧，了無所得，本覺性明圓。"
    ], 
    "rhythmic": "滿庭芳"
  }, 
  {
    "author": "林革", 
    "paragraphs": [
      "十載扁舟，幾來往、三吾溪上。", 
      "天寶事，一回看著，一回惆悵。", 
      "筆畫模糊猶雅健，文章褒貶添悲壯。", 
      "枉教人、字字費沈吟，評輕重。", 
      "西北望，情無量。", 
      "東南氣，真長王。", 
      "想忠臣應讀，宋中興頌。", 
      "主聖自然皆樂土，時平正合儲良將。", 
      "笑此身、老大尚奔馳，知何用。"
    ], 
    "rhythmic": "滿江紅"
  }, 
  {
    "author": "曾宏正", 
    "paragraphs": [
      "風月無盡藏，泉石有膏肓。", 
      "古今桂嶺奇勝，騷客費平章。", 
      "不假鬼謀神運，自是地藏天作，圓魂鎮相望。", 
      "舉首吸空翠，赤腳踏滄浪。", 
      "驚龍臥，攀棲鶻，翳鸞凰。", 
      "秋爽一天涼露，桂子更飄香。", 
      "坐我水精宮闕，呼彼神仙伴侶，大杓挹瓊漿。", 
      "主醉客起舞，今夕是何鄉。"
    ], 
    "rhythmic": "水調歌頭"
  }, 
  {
    "author": "吳景伯", 
    "paragraphs": [
      "再上高臺，訪謫仙兮，仙何所之。", 
      "但石城西踞，潮平白鷺，浮圖南峙，雲淡烏衣。", 
      "鳳鳥不來，長安何處，惟有碧梧三數枝。", 
      "興亡事，對江山休說，誰是誰非。", 
      "庭花飄盡胭脂。", 
      "算結綺、繁華能幾時。", 
      "問何人重向，新亭揮淚，何人更到，別墅圍棋。", 
      "笑拍闌干，功名未了，寧肯綠蓑尋釣磯。", 
      "深深飲，任玉山醉倒，明月扶歸。"
    ], 
    "rhythmic": "沁園春"
  }, 
  {
    "author": "鄧有功", 
    "paragraphs": [
      "捲上珠簾，晚來一陣東風惡。", 
      "客懷蕭索。", 
      "看盡殘花落。", 
      "自把銀瓶，買酒成孤酌。", 
      "傷漂泊。", 
      "知音難託。", 
      "悶倚闌干角。"
    ], 
    "rhythmic": "點絳脣"
  }, 
  {
    "author": "鄧有功", 
    "paragraphs": [
      "燕蹴飛紅，鶯遷新綠，幾陣晚來風急。", 
      "謝家池館，金谷園林，還又把春虛擲。", 
      "年時恨雨愁雲，物換星移，有誰曾憶。", 
      "把一尊試酹，落花芳草，總成塵跡。", 
      "頻自笑、流浪孤萍，沾泥弱絮，有底困春無力。", 
      "銀屏香暖，寶簟波寒，又負月明今夕。", 
      "往事夢裏，沈思惟有羅襟，淚痕猶溼。", 
      "奈垂楊萬縷，不繫西風白日。"
    ], 
    "rhythmic": "過秦樓"
  }, 
  {
    "author": "李振祖", 
    "paragraphs": [
      "春在畫橋西。", 
      "畫舫輕移。", 
      "粉香何處度漣漪。", 
      "認得一船楊柳外，簾影垂垂。", 
      "誰倚碧闌低。", 
      "酒暈雙眉。", 
      "鴛鴦並浴燕交飛。", 
      "一片閒情春水隔，斜日人歸。"
    ], 
    "rhythmic": "浪淘沙"
  }, 
  {
    "author": "湯恢", 
    "paragraphs": [
      "瑣窗睡起，閒佇立、海棠花影。", 
      "記翠楫銀塘，紅牙金縷，杯泛梨花冷。", 
      "燕子銜來相思字，道玉瘦、不禁春病。", 
      "應蝶粉半銷，鴉雲斜墜，暗塵侵鏡。", 
      "還省。", 
      "香痕碧唾，春衫都凝。", 
      "悄一似荼䕷，玉肌翠帔，消得東風喚醒。", 
      "青杏單衣，楊花小扇，閒卻晚春風景。", 
      "最苦是、蝴蝶盈盈弄晚，一簾風靜。"
    ], 
    "rhythmic": "二郎神"
  }, 
  {
    "author": "湯恢", 
    "paragraphs": [
      "餳簫吹暖，蠟燭分煙，春思無限。", 
      "風到楝花，二十四番吹遍。", 
      "煙溼濃堆楊柳色，晝長閒墜梨花片。", 
      "悄簾櫳，聽幽禽對語，分明如翦。", 
      "記舊日、西湖行樂，載酒尋春，十里塵軟。", 
      "背後腰肢，彷佛畫圖曾見。", 
      "宿粉殘香隨夢冷，落花流水和天遠。", 
      "但如今，病厭厭、海棠池館。"
    ], 
    "rhythmic": "倦尋芳", 
    "tags": [
      "西湖"
    ]
  }, 
  {
    "author": "湯恢", 
    "paragraphs": [
      "小院無人，正梅粉、一階狼藉。", 
      "疏雨過，溶溶天氣，早如寒食。", 
      "啼鳥驚回芳草夢，峭風吹淺桃花色。", 
      "漫玉爐、瀋水熨春衫，花痕碧。", 
      "綠縠水，紅香陌。", 
      "紫桂棹，黃金勒。", 
      "悵前歡如夢，後遊何日。", 
      "酒醒香消人自瘦，天空海闊春無極。", 
      "又一林、新月照黃昏，梨花白。"
    ], 
    "rhythmic": "滿江紅"
  }, 
  {
    "author": "湯恢", 
    "paragraphs": [
      "宿酲蘇，春夢醒，瀋水冷金鴨。", 
      "落盡桃花，無人掃紅雪。", 
      "漸催煮酒園林，單衣庭院，春又到、斷腸時節。", 
      "恨離別。", 
      "長憶人立荼䕷，珠簾卷香月。", 
      "幾度黃昏，瓊枝爲誰折。", 
      "都將千里芳心，十年幽夢，分付與、一聲啼鴂。"
    ], 
    "rhythmic": "祝英臺近"
  }, 
  {
    "author": "湯恢", 
    "paragraphs": [
      "月如冰，天似水，冷浸畫闌溼。", 
      "桂樹風前，醲香半狼藉。", 
      "此翁對此良宵，別無可恨，恨只恨、古人頭白。", 
      "洞庭窄。", 
      "誰道臨水樓臺，清光最先得。", 
      "萬里乾坤，原無片雲隔。", 
      "不妨彩筆雲箋，翠尊冰醞，自管領、一庭秋色。"
    ], 
    "rhythmic": "祝英臺近", 
    "tags": [
      "洞庭湖"
    ]
  }, 
  {
    "author": "湯恢", 
    "paragraphs": [
      "摘青梅薦酒，甚殘寒、猶怯苧蘿衣。", 
      "正柳腴花瘦，綠雲冉冉，紅雪霏霏。", 
      "隔屋秦箏依約，誰品春詞。", 
      "回首繁華夢，流水斜暉。", 
      "寄隱孤山山下，但一瓢飲水，深掩苔扉。", 
      "羨青山有思，白鶴忘機。", 
      "悵年華、不禁搔首，又天涯、彈淚送春歸。", 
      "銷魂遠，千山啼鴂，十里荼䕷。"
    ], 
    "rhythmic": "八聲甘州"
  }, 
  {
    "author": "湯恢", 
    "paragraphs": [
      "綰燕吟鶯。"
    ], 
    "rhythmic": "失調名"
  }, 
  {
    "author": "湯恢", 
    "paragraphs": [
      "碧崖倒影，浸一片、寒江如練。", 
      "正岸岸柳花，村村修竹，喚醒春風筆硯。", 
      "溯水舟輕輕如葉，只消得、溪風一箭。", 
      "看水部雄文，太師健筆，月寒波卷。", 
      "遊倦。", 
      "片雲孤鶴，江湖都遍。", 
      "慨金屋藏妖，繡屏包禍，欲與三郎痛辯。", 
      "回首前朝，斷魂殘照，幾度山花崖蘚。", 
      "無限都付窊尊，漠漠水天遠。"
    ], 
    "rhythmic": "二郎神"
  }, 
  {
    "author": "湯恢", 
    "paragraphs": [
      "想當年、龍舟鳳艒，樂宸遊、搖曳錦帆斜。", 
      "傷心是，御香染處，樹樹棲鴉。"
    ], 
    "rhythmic": "八聲甘州"
  }, 
  {
    "author": "李演", 
    "paragraphs": [
      "又西風、四橋疏柳，驚蟬相對秋語。", 
      "瓊荷萬笠花雲重，嫋嫋紅衣如舞。", 
      "鴻北去。", 
      "渺岸芷汀芳，幾點斜陽字。", 
      "吳亭舊樹。", 
      "又系我扁舟，漁鄉釣裏，秋色淡歸鷺。", 
      "長幹路。", 
      "草莽疏煙斷墅。", 
      "商歌如寫羈旅。", 
      "丹溪翠岫登臨事，苔屐尚黏蒼土。", 
      "鷗且住。", 
      "怕月冷吟魂，婉冉空江暮。", 
      "明燈暗浦。", 
      "更短笛銜風，長雲弄晚，天際畫秋句。"
    ], 
    "rhythmic": "摸魚兒"
  }, 
  {
    "author": "李演", 
    "paragraphs": [
      "輕韉繡谷。", 
      "柔屐煙堤，六年遺賞新續。", 
      "小舫重來，惟有寒沙鷗熟。", 
      "徘徊舊情易冷，但溶溶、翠波如縠。", 
      "愁望遠，甚雲銷月老，暮山自綠。", 
      "嚬笑人生悲樂，且聽我尊前，漁歌樵曲。", 
      "舊閣塵封，長得樹陰如屋。", 
      "淒涼五橋歸路，載寒秀、一枝疏玉。", 
      "翠袖薄，晚無言、空倚修竹。"
    ], 
    "rhythmic": "聲聲慢"
  }, 
  {
    "author": "李演", 
    "paragraphs": [
      "雙鴛初放步雲輕。", 
      "香簾蒸未晴。", 
      "杏熔暗淚結紅冰。", 
      "留春蝴蝶情。", 
      "寒薄薄，日陰陰。", 
      "錦鳩花底鳴。", 
      "春懷一似草無憑。", 
      "東風吹又生。"
    ], 
    "rhythmic": "醉桃源・阮郎歸"
  }, 
  {
    "author": "李演", 
    "paragraphs": [
      "芳水戲桃英。", 
      "小滴燕支浸綠雲。", 
      "待覓瓊觚藏彩信，流春。", 
      "不似題紅易得沈。", 
      "天上許飛瓊。", 
      "吹下蓉笙染玉塵。", 
      "可惜素鸞留不得，更深。", 
      "誤剪燈花斷了心。"
    ], 
    "rhythmic": "南鄉子"
  }, 
  {
    "author": "李演", 
    "paragraphs": [
      "乍鷗邊、一番腴綠，流紅又怨蘋花。", 
      "看晚吹、約晴歸路，夕陽分落漁家。", 
      "輕雲半遮。", 
      "縈情芳草無涯。", 
      "還報舞香一曲，玉瓢幾許春華。", 
      "正細柳青煙，舊時芳陌，小桃朱戶，去年人面，誰知此日重來繫馬，東風淡墨敧鴉。", 
      "黯窗紗。", 
      "人歸綠陰自斜。"
    ], 
    "rhythmic": "八六子"
  }, 
  {
    "author": "李演", 
    "paragraphs": [
      "採芳蘋，縈去艫。", 
      "歸步翠微雨。", 
      "柳色如波，縈恨滿煙浦。", 
      "東君若是多情，未應花老，心已在、綠成陰處。", 
      "困無語。", 
      "柔被褰損梨雲，間修牡丹譜。", 
      "妒粉爭香，雙燕爲誰舞。", 
      "年年紅紫如塵，五橋流水，知送了、幾番愁去。"
    ], 
    "rhythmic": "祝英臺近"
  }, 
  {
    "author": "李演", 
    "paragraphs": [
      "笛叫東風起。", 
      "弄尊前、楊花小扇，燕毛初紫。", 
      "萬點淮峯孤角外，驚下斜陽似綺。", 
      "又婉娩、一番春意。", 
      "歌舞相繆愁自猛，卷長波、一洗空人世。", 
      "閒熱我，醉時耳。", 
      "綠蕪冷葉瓜州市。", 
      "最憐予、洞簫聲盡，闌干獨倚。", 
      "落落東南牆一角，誰護山河萬里。", 
      "問人在、玉關歸未。", 
      "老矣青山燈火客，撫佳期、漫灑新亭淚。", 
      "歌哽咽，事如水。"
    ], 
    "rhythmic": "賀新涼・賀新郎"
  }, 
  {
    "author": "衛宗武", 
    "paragraphs": [
      "風雨卷春去，綠紫總無餘。", 
      "窈窕一川芳渚，軟草接新蒲。", 
      "楊柳垂垂飄絮，桑柘陰陰成幄，殷綠正棻敷。", 
      "遷木鶯呼友，營壘燕將雛。", 
      "金蕉舉，珠櫻累，豆梅腴。", 
      "壽鄉歌舞，樽前暫得皺眉舒。", 
      "往事南柯印綬，晚歲北山杖屨，寂寞笑今吾。", 
      "幸作耆年侶，寫入洛英圖。"
    ], 
    "rhythmic": "水調歌頭"
  }, 
  {
    "author": "衛宗武", 
    "paragraphs": [
      "小林巒、一年芳事，亂紅還又飛雨。", 
      "生香冉冉花陰轉，雲擘滿空晴絮。", 
      "遊宴處。", 
      "看樂意相關，庭下胎仙舞。", 
      "歌聲緩度。", 
      "任圓玉敲寒，飛觴傳曉，未許放春去。", 
      "閒中趣。", 
      "明月清風當戶。", 
      "莘莘容屋陳俎。", 
      "翦裁妙語頻賡唱，巧勝郢斤般斧。", 
      "心自許。", 
      "拼凋景頹齡，爲鶯儔燕侶。", 
      "同盟會取。", 
      "共花下小車，竹間三徑，長作老賓主。"
    ], 
    "rhythmic": "摸魚兒"
  }, 
  {
    "author": "衛宗武", 
    "paragraphs": [
      "見春來、又將春盡，狂風那更癡雨。", 
      "一番芳徑催人老，回首綠楊飄絮。", 
      "歡會處。", 
      "有小小池亭，止欠妙歌舞。", 
      "光陰梭度。", 
      "對草木幽姿，候禽雅奏，客至未應去。", 
      "十年裏，冷落翟公庭戶。", 
      "朋來草草樽俎。", 
      "投閒贏得浮生樂，肯羨油幢繡斧。", 
      "春幾許。", 
      "任洛譜名葩，留宴耆英侶。", 
      "浮榮競取。", 
      "縱帶玉圍腰，印金系肘，爭似鶯花主。"
    ], 
    "rhythmic": "摸魚兒"
  }, 
  {
    "author": "衛宗武", 
    "paragraphs": [
      "聚林園芳景，盡輸韓圃陶籬。", 
      "任雨虐風饕，露凝霜壓，叢木離披。", 
      "正色幽香不減，與冬蘭、並秀結心知。", 
      "天賦花中名節，不教桃李同時。", 
      "清奇。", 
      "秋後尤宜。", 
      "浮卉盡、尚芬菲。", 
      "稱處士庭除，先生簡冊，聲續吾伊。", 
      "便好竹間松下，擅晚芳、長伴歲寒姿。", 
      "懊恨攜樽已晚，明年來把花枝。"
    ], 
    "rhythmic": "木蘭花慢"
  }, 
  {
    "author": "衛宗武", 
    "paragraphs": [
      "露華凝聚，夜更長、寒壓一牀衾重。", 
      "局縮龜藏燈幌悄，明滅銀釭欲凍。", 
      "鼻觀流珠，肌紋浮粟，敧枕難成夢。", 
      "明蟾交映，一窗清影梅弄。", 
      "曉見黃隕丹空，但瓊華點綴，萬梢森聳。", 
      "橘柚香來分好景，書後盡堪題送。", 
      "青女呈工，玉妃傳信，漸六霙飛動。", 
      "瑞花盈盡，看看疊嶂銀涌。"
    ], 
    "rhythmic": "酹江月・念奴嬌"
  }, 
  {
    "author": "衛宗武", 
    "paragraphs": [
      "暮雲凝凍，聳玉樓、拈斷冰髯知幾。", 
      "今歲天公慳破白，未放六霙呈瑞。", 
      "瘞馬發祥，妖麋應禱，終解從人意。", 
      "臘前三白，瑤光一瞬千里。", 
      "便好翦刻漫空，落花飛絮，滾滾隨風起。", 
      "莫待東皇催整駕，點點消成春水。", 
      "巧思裁雲，新詞勝雪，引動眉間喜。", 
      "欺梅壓竹，看看還助吟醉。"
    ], 
    "rhythmic": "酹江月・念奴嬌"
  }, 
  {
    "author": "衛宗武", 
    "paragraphs": [
      "屑玉飛霙，正堪稱、馮夷展布。", 
      "空幾度、癡雲凝聚，狂風掀舞。", 
      "點點拋揚珠作霰，纖纖斷續絲垂雨。", 
      "借銀河、翦刻六花飄，天應許。", 
      "水漠漠，斜橋渡。", 
      "煙淡淡，長亭路。", 
      "望寒莎衰草，總成愁緒。", 
      "坡老新堤須好在，逋仙孤嶼猶堪去。", 
      "共尋梅、止欠雪雙清，煩青女。"
    ], 
    "rhythmic": "滿江紅"
  }, 
  {
    "author": "衛宗武", 
    "paragraphs": [
      "弧矢開祥，喜從此、旬兼九日。", 
      "新歲改、椒盤獻頌，齊頭七十。", 
      "漸入唐人諸老畫，可追洛社耆英集。", 
      "有陶潛、三徑健吟哦，貧而適。", 
      "摘仙桂，探蟾窟。", 
      "斂洪藻，歸麟筆。", 
      "總古先傳記，譏評得失。", 
      "不朽芬芳垂簡冊，浮榮土苴輕簪笏。", 
      "看年如、衛武粲成章，詩傳抑。"
    ], 
    "rhythmic": "滿江紅"
  }, 
  {
    "author": "衛宗武", 
    "paragraphs": [
      "搭宅亭園雖不大。", 
      "花木成陰難論價。", 
      "豪端點綴有珠璣，竹一帶。", 
      "梅一派。", 
      "明月清風何用買。", 
      "子子孫孫紆壽彩。", 
      "家慶成圖和藹藹。", 
      "更添三歲古來稀，酒滿斝。", 
      "詩滿架。", 
      "直到耆頤年未艾。"
    ], 
    "rhythmic": "天仙子"
  }, 
  {
    "author": "衛宗武", 
    "paragraphs": [
      "桑蓬掃盡閒愁，未應人比梅花瘦。", 
      "眉峯頓展，恰如雲卷，北山□九。", 
      "縈錦繡腸，袖絲綸手，駸駸希有。", 
      "□□□博取，巍科□□，儒冠於我何負。", 
      "初度年來年去，喜稱觴、臘前還又。", 
      "安時委命，金魚玉帶，儻來斯受。", 
      "傍屋園林，撫松對竹，共朋三壽。", 
      "且逍遙、安樂窩中，歲歲進、長生酒。"
    ], 
    "rhythmic": "水龍吟"
  }, 
  {
    "author": "衛宗武", 
    "paragraphs": [
      "強半秋澄穆。", 
      "半月弦、南極躔高，壽星明煜。", 
      "今歲戶庭殊舊歲，洗盡閒愁千斛。", 
      "沸春夏、歡聲相續。", 
      "蘭已種成香滿砌，更蕣華、得偶顏如玉。", 
      "雙捧勸，壽齊祝。", 
      "郗枝芳映莊椿綠。", 
      "覺這番、初度稱觴，桂增芬馥。", 
      "生子生孫從此始，剩有人傳祖笏。", 
      "看八座、青氈須復。", 
      "兩兩閨中俱秀質，待子平、婚嫁人人足。", 
      "碧桃下，跨青鹿。"
    ], 
    "rhythmic": "金縷曲・賀新郎"
  }, 
  {
    "author": "李敬則", 
    "paragraphs": [
      "南渡盛時，壬寅之秋，生此偉人。", 
      "是皇家柱石，端平君子，吾儒宗主，意一先生。", 
      "自起丹山，晉登紫府，天下欣然望太平。", 
      "至夷狄，亦慕吾中國，司馬聲名。", 
      "願君爲堯舜之君。", 
      "舉一世民皆堯舜民。", 
      "羨當年三漸，直聲已著，近來四蜀，先慮尤深。", 
      "事驗平涼，眷隆當寧，指日須還公秉鈞。", 
      "願公壽，以壽吾國脈，以壽斯文。"
    ], 
    "rhythmic": "沁園春"
  }, 
  {
    "author": "吳益", 
    "paragraphs": [
      "玉樓春信梅傳早。", 
      "三八芳辰陽復後。", 
      "稱觴喜對一椿高，萊庭雙桂森蘭茂。", 
      "慚無好語爲公壽。", 
      "富貴榮華公自有，請歌詩雅祝遐齡，永如松柏如山阜。"
    ], 
    "rhythmic": "玉樓春"
  }, 
  {
    "author": "利登", 
    "paragraphs": [
      "晚春天。", 
      "柳絲初透晴煙。", 
      "黯離懷、綠房深處，豔遊曾記當年。", 
      "襯龍綃、亭亭玉樹，步鴦褥、窄窄金蓮。", 
      "燒蜜調蜂，翦花挑蝶，香雲微溼綠彎鬟。", 
      "嬉遊困，倚郎私語，還愛撫郎肩。", 
      "共攜手，海棠院左，翡翠簾邊。", 
      "恨無情、錦籠鸚鵡，等閒輕語花前。", 
      "昔相憐、關山咫尺，今相望、咫尺關山。", 
      "是妾心闌，是郎意懶，是郎無分妾無緣。", 
      "都休問、金枝雲裏，何日跨金鸞。", 
      "深盟在，香囊暗解，終值雙鴛。"
    ], 
    "rhythmic": "綠頭鴨・多麗"
  }, 
  {
    "author": "利登", 
    "paragraphs": [
      "玉闌干外重簾晚。", 
      "流雲欲度長天遠。", 
      "花草不知名。", 
      "春來各自春。", 
      "綠鞍遊冶客。", 
      "何處垂楊陌。", 
      "不信不歸來。", 
      "海棠花又開。"
    ], 
    "rhythmic": "菩薩蠻"
  }, 
  {
    "author": "利登", 
    "paragraphs": [
      "夾簾不卷重堂暮。", 
      "白騎少年何處去。", 
      "雲根稚藕已勝花，煙外子鬆今作樹。", 
      "金Ι月澀知無與。", 
      "寶瑟風驚猶自語。", 
      "斜河一道界相思，橫隔天心寒似霧。"
    ], 
    "rhythmic": "玉樓春"
  }, 
  {
    "author": "利登", 
    "paragraphs": [
      "日月換飛澗，風雨老孤鬆。", 
      "千巖萬壑秋重，白氣接長空。", 
      "一笑掀髯徐起，蒼佩腰間相照，猶自涌晴虹。", 
      "桑海幾番覆，人尚醉春風。", 
      "橫白石，結綠綺，送飛鴻。", 
      "十年夢事消歇，長劍吼青龍。", 
      "卻笑人間多事，一殼蝸涎光景，顛倒死英雄。", 
      "雲日空濛裏，玉鶴任西東。"
    ], 
    "rhythmic": "水調歌頭"
  }, 
  {
    "author": "利登", 
    "paragraphs": [
      "弄香吹粉，記前回酒困。", 
      "綠露沈沈轉花影。", 
      "翠簾深，隱隱紅霧依人，荷月靜，新樣雙鸞交映。", 
      "如今誰念省。", 
      "短雨長雲，曾託琵琶再三問。", 
      "最苦綠屏孤，夜久星寒，無處頓、風流心性。", 
      "又莫是偷香寄韓郎，到漏泄春風，一枝花信。"
    ], 
    "rhythmic": "洞仙歌"
  }, 
  {
    "author": "利登", 
    "paragraphs": [
      "眉黛山分，靨朱星合，鬱郁夜堂初見。", 
      "芙蓉寄隱，豆蔻傳香，便許翠鬟偷剪。", 
      "迎夜易羞，欲晨先怯，風流楚楚未慣。", 
      "正流蘇帳掩，綠玉屏深，紅香自暖。", 
      "誰信道、媚月難留，驚雲易散，從此三橋路遠。", 
      "巢燕春歸，剪花詞在，難寄紅題一片。", 
      "料想伊家，如今羞傍琴窗，慵題花院。", 
      "但碧桃影下，應對流紅自嘆。"
    ], 
    "rhythmic": "過秦樓"
  }, 
  {
    "author": "利登", 
    "paragraphs": [
      "淡雲荒草秋汀暮，歸心又寒煙水。", 
      "論檻移花，量船載酒，寂寞當年情味。", 
      "孤蓬夜閉。", 
      "聽四壁鬆聲，欲高還細。", 
      "似近如遙，露鴻聲亂楚天外。", 
      "藍橋人斷歲久，舊家曾共賞，九華花事。", 
      "豔雪初融，生香自暖，消得金蓮貼地。", 
      "相思破睡。", 
      "謾一點琴心，暗關千里。", 
      "愁怯潮生，曉帆風又起。"
    ], 
    "rhythmic": "齊天樂"
  }, 
  {
    "author": "利登", 
    "paragraphs": [
      "鳳尾鬟香再疊梳。", 
      "藕絲衫嫩蹙雙魚。", 
      "閒收末利薰藤枕，自插芙蓉繞翠幮。", 
      "新浴後，淺妝初。", 
      "衛夫人帖學行書。", 
      "西窗一霎黃昏雨，笑問新涼飲酒無。"
    ], 
    "rhythmic": "鷓鴣天"
  }, 
  {
    "author": "利登", 
    "paragraphs": [
      "梨園花柳地，扶殘醉、曾記問妖嬈。", 
      "嘆惹住輕煙，柔絲未改，霏零疏雨，膩粉先飄。", 
      "更低道，花無三日豔，柳有一年嬌。", 
      "卷翠未遲，醉紅易失，共偎香影，同賞良宵。", 
      "如今知何處，三山遠，雲水一望迢迢。", 
      "傍砌青鸞好在，誰送歸飈。", 
      "但花下紅雲，尚通夕照，柳邊白月，自落寒潮。", 
      "最是無端，子規啼破寒梢。"
    ], 
    "rhythmic": "風流子"
  }, 
  {
    "author": "利登", 
    "paragraphs": [
      "斷蕪幽樹際煙平。", 
      "山外又山青。", 
      "天南海北知何極，年年是、匹馬孤征。", 
      "看盡好花成子，暗驚新筍抽林。", 
      "歲華情事苦相尋。", 
      "弱雪鬢毛侵。", 
      "十千斗酒悠悠醉，斜河界、白日雲心。", 
      "孤鶴盡邊天闊，清猿咽處山深。"
    ], 
    "rhythmic": "風入松"
  }, 
  {
    "author": "利登", 
    "paragraphs": [
      "相聚不知好，相別始知愁。", 
      "筍輿伊軋，穿盡斜照古平州。", 
      "今夜荒風脫木，明夜山長水遠，後夜已他州。", 
      "轉覺家山遠，何計去來休。", 
      "酒堪沽，花可買，月能留。", 
      "相思酒醒，花落五更頭。", 
      "長記疏梅影底，一笛紫雲飛動，相對大江流。", 
      "此別無一月，一月一千秋。"
    ], 
    "rhythmic": "水調歌頭"
  }, 
  {
    "author": "利登", 
    "paragraphs": [
      "花外潮回，劍邊虹去，撫寒江千里。"
    ], 
    "rhythmic": "失調名"
  }, 
  {
    "author": "利登", 
    "paragraphs": [
      "當時養士知何許。", 
      "總把降幡去。", 
      "漢家王氣塞乾坤。", 
      "一樹盈盈、不爲漢家春。"
    ], 
    "rhythmic": "虞美人"
  }, 
  {
    "author": "吳勢卿", 
    "paragraphs": [
      "碧瓦霜融，繡閣寒經，春浮壽杯。", 
      "羨華年七帙，人生稀有，新陽七日，天意安排。", 
      "丹鳳門開，黃麾仗立，此際應須召促回。", 
      "人道是，卻暫時繡斧，索笑鹽梅。", 
      "旴江假守非才，猶記得當時傳庾臺。", 
      "算良機再會，摳衣來久，歸鞭何速，祝壽方纔。", 
      "應與邦人，傳爲佳話，只爲先生誕日來。", 
      "明年看，是儂方九曲，公已三臺。"
    ], 
    "rhythmic": "沁園春"
  }, 
  {
    "author": "劉浩", 
    "paragraphs": [
      "嶽瀆儲精，冰壺裏、精神可掬。", 
      "三萬卷、龍蛇落紙，琅玕撐腹。", 
      "便合彈冠登要路。", 
      "如何袖手緘空谷。", 
      "又誰知、天獨授先生，長生籙。", 
      "鶴易怨，龜多縮。", 
      "竹太瘦，梅偏獨。", 
      "算人間何物，可傳心曲。", 
      "但願君如天上月，年年此夜團如玉。", 
      "更有人、千里共蟬娟，偷香祝。"
    ], 
    "rhythmic": "滿江紅"
  }, 
  {
    "author": "趙希汰", 
    "paragraphs": [
      "持節浙東，六十年前，紫陽老師。", 
      "看粟移七郡，功深到處，棠陰一道，民尚思之。", 
      "心印親傳，雨巖來括，寅歲幸無庚子飢。", 
      "仁同視，更備存先具，倉積千斯。", 
      "青州陰德天知。", 
      "只此事堪爲崧嶽祈。", 
      "與太夫人壽，相看華髮，轉中書令，長著斑衣。", 
      "歲歲梅花，樽前索笑，霜月先圓兩夜規。", 
      "稱觴了，報春風千里，班覲龍墀。"
    ], 
    "rhythmic": "沁園春"
  }, 
  {
    "author": "徐儼夫", 
    "paragraphs": [
      "曲折迷春院宇，參差近水樓臺。", 
      "吹簫人去燕歸來。", 
      "空有落梅香在。", 
      "花底三更過雨，酒闌一枕驚雷。", 
      "明朝飛夢隔天涯。", 
      "腸斷流鶯聲碎。"
    ], 
    "rhythmic": "西江月"
  }, 
  {
    "author": "陳合", 
    "paragraphs": [
      "神鰲誰斷，幾千年再，乾坤初造。", 
      "算當日、枰棋如許，爭一著、吾其衽左。", 
      "談笑頃、又十年生聚，處處豳風葵棗。", 
      "江如鏡，楚氛餘幾，猛聽甘泉捷報。", 
      "天衣細意從頭補。", 
      "爛山龍、華蟲黼藻。", 
      "宮漏永、千門魚鑰，截斷紅塵飛不到。", 
      "街九軌，看千貂避路，庭院五侯深鎖。", 
      "好一部、太平六典，一一週公手做。", 
      "赤舄繡裳，消得道、斑斕衣好。", 
      "盡龐眉鶴髮，天上千秋難老。", 
      "甲子平頭才一過，未說汾陽考。", 
      "看金盤，露滴瑤池，龍尾放班回早。"
    ], 
    "rhythmic": "寶鼎現"
  }, 
  {
    "author": "李芸子", 
    "paragraphs": [
      "佔西風早處，一番雨，一番秋。", 
      "記故國斜陽，去年今日，落葉林幽。", 
      "悲歌幾回激烈，寄疏狂、酒令與詩籌。", 
      "遺恨清商易改，多情紫燕難留。", 
      "嗟休。", 
      "觸緒繭絲抽。", 
      "舊事續何由。", 
      "奈予懷渺渺，羈愁鬱郁，歸夢悠悠。", 
      "生平不如老杜，便如它、飄泊也風流。", 
      "寄語庭柯徑竹，甚時得棹孤舟。"
    ], 
    "rhythmic": "木蘭花慢"
  }, 
  {
    "author": "張韞", 
    "paragraphs": [
      "花泥絮浪，殢春懷如酒。", 
      "書卷爐薰夢清晝。", 
      "喚玉京穩攜手鬆喬，飛光裏，笑傲白雲林岫。", 
      "仙人猶狡獪，灑雪吹冰，聲落星河翠蛟走。", 
      "問箬下留丹，別已千年，華表鶴、亦歸來否。", 
      "有洞口、桃花識劉郎，共一笑相迎，朱顏如舊。"
    ], 
    "rhythmic": "洞仙歌"
  }, 
  {
    "author": "遊子西", 
    "paragraphs": [
      "暑塵收盡，快晚來急雨，一番初過。", 
      "是處涼飆回爽氣，直把殘雲吹破。", 
      "星律飛流，銀河搖盪，只恐冰輪墮。", 
      "雲梯穩上，瓊樓今夜無鎖。", 
      "便覺浮世卑沈，迴翔偃薄，似蟻空旋磨。", 
      "想得九天高絕處，不比人間更火。", 
      "獨立乾坤，浩歌春雪，可惜無人和。", 
      "廣寒宮裏，有誰瀟灑如我。"
    ], 
    "rhythmic": "念奴嬌"
  }, 
  {
    "author": "施乘之", 
    "paragraphs": [
      "風消雲縷。", 
      "一碧無今古。", 
      "欲壞上元天不許。", 
      "晴了晚來些雨。", 
      "莫言冷落山家。", 
      "山翁本厭繁華。", 
      "試問蓮燈千炬，何如月上梅花。"
    ], 
    "rhythmic": "清平樂"
  }, 
  {
    "author": "賙濟川", 
    "paragraphs": [
      "有乾坤、清氣入詩脾，隨龍散神仙。", 
      "蘸西湖和墨，長空爲紙，幾度詩圓。", 
      "消得宮妃捧硯，夜燭照金蓮。", 
      "試問隔屏坐，誰後誰先。", 
      "長是花香柳色，更風清月白，天入吟箋。", 
      "自霞觴誤覆，謫下玉皇邊。", 
      "笑隨歸、山中隨隱，且醉拼、斗酒寫新篇。", 
      "天應笑，呼來時後，記上襟船。"
    ], 
    "rhythmic": "八聲甘州", 
    "tags": [
      "西湖"
    ]
  }, 
  {
    "author": "應次蘧", 
    "paragraphs": [
      "雪意嬌春，臘前妝點春風面。", 
      "粉痕冰片。", 
      "一笑重相見。", 
      "倚竹偎鬆，誰道羅浮遠。", 
      "寒更轉。", 
      "楚騷爲伴。", 
      "韻繞香篝暖。"
    ], 
    "rhythmic": "點絳脣"
  }, 
  {
    "author": "李璮", 
    "paragraphs": [
      "腰刀首帕從軍，戍樓獨倚閑凝眺。", 
      "中原氣象，狐居兔穴，暮煙殘照。", 
      "投筆書懷，枕戈待旦，隴西年少。", 
      "嘆光陰掣電，易生髀肉，不如易腔改調。", 
      "世變滄海成田，奈羣生、幾番驚擾。", 
      "干戈爛漫，無時休息，憑誰驅掃。", 
      "眼底山河，胸中事業，一聲長嘯。", 
      "太平時、相將近也，穩穩百年燕趙。"
    ], 
    "rhythmic": "水龍吟"
  }, 
  {
    "author": "黃升", 
    "paragraphs": [
      "倦整摩天翼。", 
      "笑歸來、點畫亭臺，按行泉石。", 
      "落落元龍湖海氣，更著高樓百尺。", 
      "收攬盡、水光山色。", 
      "曾駕飈車蟾宮去，幾回批、借月支風敕。", 
      "斯二者，慣相識。", 
      "玲瓏窗戶青紅溼。", 
      "夜深時、寒光爽氣，洗清肝膈。", 
      "似此交遊真灑落，判與升堂入室。", 
      "有萬象、來爲賓客。", 
      "不用笙歌輕點涴，看仙翁手搦虹霓筆。", 
      "吟思遠，兩峯碧。"
    ], 
    "rhythmic": "賀新郎"
  }, 
  {
    "author": "黃升", 
    "paragraphs": [
      "風送行春步。", 
      "漸行行、山迴路轉，入雲深處。", 
      "問訊花梢春幾許，半在詩人杖屨。", 
      "點點是、祥煙膏露。", 
      "中有瑤池千歲種，整嚴妝、來作巢仙侶。", 
      "相嫵媚，試凝佇。", 
      "風流坐上揮談塵。", 
      "更多情、多才多調，緩歌金縷。", 
      "趁取芳時同宴賞，莫惜清樽緩舉。", 
      "有明月、隨人歸去。", 
      "從此一春須一到，願東君、長與花爲主。", 
      "泉共石，聞斯語。"
    ], 
    "rhythmic": "賀新郎"
  }, 
  {
    "author": "黃升", 
    "paragraphs": [
      "莫恨黃花瘦。", 
      "正千林、風霜搖落，暮秋時候。", 
      "晚節相看元不惡，采采東籬獨秀。", 
      "試攬結、幽香盈手。", 
      "幾劫修來方得到，與淵明、千載爲知舊。", 
      "同冷淡，比蘭友。", 
      "柴桑心事君知否。", 
      "把人間、功名富貴，付之塵垢。", 
      "不肯折腰營口腹，一笑歸歟五柳。", 
      "悵此意、而今安有。", 
      "若得風流如此老，也何妨、相對無杯酒。", 
      "詩自可，了重九。"
    ], 
    "rhythmic": "賀新郎"
  }, 
  {
    "author": "黃升", 
    "paragraphs": [
      "自掃梅花下。", 
      "問梢頭、冷蕊疏疏，幾時開也。", 
      "間者闊焉今久矣，多少幽懷欲寫。", 
      "有誰是、孤山流亞。", 
      "香月一聯真絕唱，與詩人、千載爲嘉話。", 
      "餘興味，付來者。", 
      "清癯不戀華亭榭。", 
      "待與君、白髮相親，竹籬茅舍。", 
      "喜甚今年無酒禁，溜溜小槽壓蔗。", 
      "已準擬、雪天霜夜。", 
      "自醉自吟仍自笑，任解冠、落珮從嘲罵。", 
      "書此意，寄同社。"
    ], 
    "rhythmic": "賀新郎"
  }, 
  {
    "author": "黃升", 
    "paragraphs": [
      "自沈香夢斷，風雨外、失餘春。", 
      "悵袍錦淋漓，金鑾論奏，四海無人。", 
      "蛾眉古來見妒，奈昭陽、飛燕亦成塵。", 
      "惟有空樑落月，至今能爲傳神。", 
      "神遊八表跨長鯨。", 
      "誰是再來身。", 
      "愛雲月溪頭，玉環一曲，筆力千鈞。", 
      "人間不堪著眼，但香名、百世尚如新。", 
      "乞我九霞蜚佩，梯空共上秋旻。"
    ], 
    "rhythmic": "木蘭花慢"
  }, 
  {
    "author": "黃升", 
    "paragraphs": [
      "問潘郎兩鬢，更禁得、幾番秋。", 
      "悵病骨臞臞，幽懷渺渺，短髮颼颼。", 
      "雲邊一聲長笛，這風情、多屬趙家樓。", 
      "敧枕困尋藥裹，薰衣慵訊香篝。", 
      "悠悠。", 
      "老矣復焉求。", 
      "何止賦三休。", 
      "念少日書癖，中年酒病，晚歲詩愁。", 
      "已攀桂花作證，便從今、把筆一齊勾。", 
      "只有煙霞痼疾，相陪風月交遊。"
    ], 
    "rhythmic": "木蘭花慢"
  }, 
  {
    "author": "黃升", 
    "paragraphs": [
      "問春春不語，謾新綠、滿芳洲。", 
      "記歷歷前遊，看花南陌，命酒西樓。", 
      "東風翠紅圍繞，把功名、一笑付糟丘。", 
      "醉裏了忘身世，吟邊自負風流。", 
      "風流。", 
      "莫莫復休休。", 
      "白髮漸盈頭。", 
      "悵十載重來，略無歡意，惟有閒愁。", 
      "多情向人似舊，但小桃、婀娜柳纖柔。", 
      "望斷殘霞落日，水天拍拍飛鷗。"
    ], 
    "rhythmic": "木蘭花慢"
  }, 
  {
    "author": "黃升", 
    "paragraphs": [
      "天上傳新火，人間試夾衣。", 
      "定巢新燕覓香泥。", 
      "不爲繡簾朱戶、說相思。", 
      "側帽吹飛絮，憑欄送落暉。", 
      "粉痕銷淡錦書稀。", 
      "怕見山南山北、子規啼。"
    ], 
    "rhythmic": "南柯子・南歌子"
  }, 
  {
    "author": "黃升", 
    "paragraphs": [
      "蘭佩秋風冷，茱囊曉露新。", 
      "多情多感怯芳辰。", 
      "強折黃花來照、碧粼粼。", 
      "落帽參軍醉，空樽靖節貧。", 
      "世間那復有斯人。", 
      "目送歸鴻西去、一傷神。"
    ], 
    "rhythmic": "南柯子・南歌子"
  }, 
  {
    "author": "黃升", 
    "paragraphs": [
      "寒意方濃。", 
      "暖信才通。", 
      "是晴陽、暗拆花封。", 
      "冰霜作骨，玉雪爲容。", 
      "看體清癯，香淡佇，影朦朧。", 
      "孤城小驛，斷角殘鍾。", 
      "又無邊、散與春風。", 
      "芳心一點，幽恨千重。", 
      "任雪霏霏，雲漠漠，月溶溶。"
    ], 
    "rhythmic": "行香子"
  }, 
  {
    "author": "黃升", 
    "paragraphs": [
      "鶯蝶太匆匆。", 
      "惱殺衰翁。", 
      "牡丹開盡狀元紅。", 
      "俯仰之間增感慨，花事成空。", 
      "垂柳綠陰中。", 
      "粉絮濛濛。", 
      "多情多病轉疏慵。", 
      "不是東風孤負我，我負東風。"
    ], 
    "rhythmic": "賣花聲"
  }, 
  {
    "author": "黃升", 
    "paragraphs": [
      "秋色滿層霄。", 
      "剪剪寒飈。", 
      "一襟殘照兩無聊。", 
      "數盡歸鴉人不見，落木蕭蕭。", 
      "往事欲魂消。", 
      "夢想風標。", 
      "春江綠漲水平橋。", 
      "側帽停鞭沽酒處，柳軟鶯嬌。"
    ], 
    "rhythmic": "賣花聲"
  }, 
  {
    "author": "黃升", 
    "paragraphs": [
      "天悠悠。", 
      "水悠悠。", 
      "月印金樞曉未收。", 
      "笛聲人倚樓。", 
      "蘆花秋。", 
      "蓼花秋。", 
      "催得吳霜點鬢稠。", 
      "香箋莫寄愁。"
    ], 
    "rhythmic": "長相思"
  }, 
  {
    "author": "黃升", 
    "paragraphs": [
      "砧聲齊。", 
      "杵聲齊。", 
      "金井欄邊敗葉飛。", 
      "夜寒烏不棲。", 
      "風悽悽。", 
      "露悽悽。", 
      "影轉梧桐月已西。", 
      "花冠窗外啼。"
    ], 
    "rhythmic": "長相思"
  }, 
  {
    "author": "黃升", 
    "paragraphs": [
      "惜春歸。", 
      "愛春歸。", 
      "脫了羅衣著苧衣。", 
      "綠陰黃鳥啼。", 
      "酒醒時。", 
      "夢醒時。", 
      "清簟疏簾一局棋。", 
      "丁東風馬兒。"
    ], 
    "rhythmic": "長相思"
  }, 
  {
    "author": "黃升", 
    "paragraphs": [
      "騎鶴上揚州，腰纏十萬。", 
      "拈起詩人舊公案。", 
      "看山看水，此去勝遊須遍。", 
      "煩君收拾取，歸吟卷。", 
      "少日風流，暮年蕭散。", 
      "佳處何妨小留款。", 
      "沙河塘上，落日繡簾爭卷。", 
      "也須拂拭起，看花眼。"
    ], 
    "rhythmic": "感皇恩"
  }, 
  {
    "author": "黃升", 
    "paragraphs": [
      "百計留春春不住。", 
      "褪粉吹香，日日催教去。", 
      "心事欲憑鶯語訴。", 
      "流鶯劃地無憑據。", 
      "綠玉闌干圍綺戶。", 
      "一點柔紅，應在深深處。", 
      "想倚翠簾吹柳絮。", 
      "淺顰惆悵芳期誤。"
    ], 
    "rhythmic": "蝶戀花"
  }, 
  {
    "author": "黃升", 
    "paragraphs": [
      "晝景。", 
      "方永。", 
      "重簾花影。", 
      "好夢猶酣，鶯聲喚醒。", 
      "門外風絮交飛。", 
      "送春歸。", 
      "修蛾畫了無人問。", 
      "幾多別恨。", 
      "淚洗殘妝粉。", 
      "不知郎馬何處嘶。", 
      "菸草萋迷。", 
      "鷓鴣啼。"
    ], 
    "rhythmic": "月照梨花・河傳"
  }, 
  {
    "author": "黃升", 
    "paragraphs": [
      "問山中、小桃開後，曾經多少晴雨。", 
      "遙知載酒花邊去，唱我舊歌金縷。", 
      "行樂處。", 
      "正蝶繞蜂圍，錦繡迷無路。", 
      "風光有主。", 
      "想倚杖西阡，停杯北望，望斷碧雲暮。", 
      "花知道，應倩蜚鴻寄語。", 
      "年來老子安否。", 
      "一春一到成虛約，不道樹猶如此。", 
      "煩說與。", 
      "但歲歲、東風妝點紅雲塢。", 
      "劉郎老去。", 
      "待有日重來，同君一笑，拈起看花句。"
    ], 
    "rhythmic": "摸魚兒"
  }, 
  {
    "author": "黃升", 
    "paragraphs": [
      "少年有志封侯，彎弓欲掛扶桑外。", 
      "一朝斂縮，蕭然清興，了無拘礙。", 
      "袖裏陰符，枕中鴻寶，功名蟬蛻。", 
      "看舌端霹靂，劇談玄妙，人間世、疑無對。", 
      "閬苑醉鄉佳處，想當年、綠陰猶在。", 
      "羣仙寄語，不須點勘，鬼神功罪。", 
      "碧海千尋，赤城萬丈，風高浪快。", 
      "待踞龜食蛤，相期汗漫，與煙霞會。"
    ], 
    "rhythmic": "水龍吟"
  }, 
  {
    "author": "黃升", 
    "paragraphs": [
      "天似洗。", 
      "殘秋未有寒意。", 
      "何人短笛弄西風，數聲壯偉。", 
      "倚欄感慨展雙眸，離離煙樹如薺。", 
      "少年事，成夢裏。", 
      "客愁付與流水。", 
      "筆牀茶具老空山，未妨肆志。", 
      "世間富貴要時賢，深居宜有餘味。", 
      "大江東去日西墜。", 
      "想悠悠千古興廢。", 
      "此地閱人多矣。", 
      "且揮弦寄興、氛埃之外。", 
      "目送蜚鴻歸天際。"
    ], 
    "rhythmic": "西河"
  }, 
  {
    "author": "黃升", 
    "paragraphs": [
      "珠簾寂寂。", 
      "愁背銀缸泣。", 
      "記得少年初選入。", 
      "三十六宮第一。", 
      "當年掌上承恩。", 
      "而今冷落長門。", 
      "又是羊車過也，月明花落黃昏。"
    ], 
    "rhythmic": "清平樂"
  }, 
  {
    "author": "黃升", 
    "paragraphs": [
      "深深禁篽。", 
      "霽日明鶯羽。", 
      "風動槐龍交翠舞。", 
      "恰恰花陰亭午。", 
      "一簾暖絮悠揚。", 
      "金爐旋炷沈香。", 
      "天子方看諫疏，內人休鬥新妝。"
    ], 
    "rhythmic": "清平樂"
  }, 
  {
    "author": "黃升", 
    "paragraphs": [
      "玉林何有，有一彎蓮沼，數間茅宇。", 
      "斷塹疏籬聊補葺，那得粉牆朱戶。", 
      "禾黍秋風，雞豚曉日，活脫田家趣。", 
      "客來茶罷，自挑野菜同煮。", 
      "多少甲第連雲，十眉環座，人醉黃金塢。", 
      "回首邯鄲春夢破，零落珠歌翠舞。", 
      "得似衰翁，蕭然陋巷，長作溪山主。", 
      "紫芝可採，更尋巖谷深處。"
    ], 
    "rhythmic": "酹江月・念奴嬌"
  }, 
  {
    "author": "黃升", 
    "paragraphs": [
      "西風解事，爲人間、洗盡三庚煩暑。", 
      "一枕新涼宜客夢，飛入藕花深處。", 
      "冰雪襟懷，琉璃世界，夜氣清如許。", 
      "劃然長嘯，起來秋滿庭戶。", 
      "應笑楚客才高，蘭成愁悴，遺恨傳千古。", 
      "作賦吟詩空自好，不直一杯秋露。", 
      "淡月闌干，微雲河漢，耿耿天催曙。", 
      "此情誰會，梧桐葉上疏雨。"
    ], 
    "rhythmic": "酹江月・念奴嬌"
  }, 
  {
    "author": "黃升", 
    "paragraphs": [
      "鍾磬泠泠夜未央。", 
      "梨花庭院月如霜。", 
      "步虛聲裏拜瑤章。", 
      "紫極清都雲渺渺，紅塵濁世事茫茫。", 
      "未知誰有返魂香。"
    ], 
    "rhythmic": "浣沙溪・浣溪沙"
  }, 
  {
    "author": "黃升", 
    "paragraphs": [
      "瀋水香銷夢半醒。", 
      "斜陽恰照竹間亭。", 
      "戲臨小草書團扇，自揀殘花插淨瓶。", 
      "鶯宛轉，燕丁寧。", 
      "晴波不動晚山青。", 
      "玉人只怨春歸去，不道槐雲綠滿庭。"
    ], 
    "rhythmic": "鷓鴣天"
  }, 
  {
    "author": "黃升", 
    "paragraphs": [
      "雨過芙蕖葉葉涼。", 
      "摩挲短髮照橫塘。", 
      "一行歸鷺拖秋色，幾樹鳴蟬餞夕陽。", 
      "花側畔，柳旁相。", 
      "微雲澹月又昏黃。", 
      "風流不在談鋒勝，袖手無言味最長。"
    ], 
    "rhythmic": "鷓鴣天"
  }, 
  {
    "author": "黃升", 
    "paragraphs": [
      "心如結。", 
      "西風老盡黃花節。", 
      "黃花節。", 
      "塞鴻聲斷，冷煙悽月。", 
      "漢朝陵廟唐宮闕。", 
      "興衰萬變從誰說。", 
      "從誰說。", 
      "千年青史，幾人華髮。"
    ], 
    "rhythmic": "秦樓月・憶秦娥"
  }, 
  {
    "author": "黃升", 
    "paragraphs": [
      "西風半夜驚羅扇。", 
      "蛩聲入夢傳幽怨。", 
      "碧藕試初涼。", 
      "露痕啼粉香。", 
      "清冰凝簟竹。", 
      "不許雙鴛宿。", 
      "又是五更鐘。", 
      "鴉啼金井桐。"
    ], 
    "rhythmic": "重疊金・菩薩蠻"
  }, 
  {
    "author": "黃升", 
    "paragraphs": [
      "南山未解鬆梢雪。", 
      "西山已掛梅梢月。", 
      "說似玉林人。", 
      "人間無此清。", 
      "此身元是客。", 
      "小住娛今夕。", 
      "拍手憑闌干。", 
      "霜風吹鬢寒。"
    ], 
    "rhythmic": "重疊金・菩薩蠻"
  }, 
  {
    "author": "黃升", 
    "paragraphs": [
      "銀幡綵勝參差剪。", 
      "東風吹上釵頭燕。", 
      "一笑繞花身。", 
      "小桃先報春。", 
      "新春今日是。", 
      "明日新年至。", 
      "擘繭莫探官。", 
      "人間行路難。"
    ], 
    "rhythmic": "重疊金・菩薩蠻"
  }, 
  {
    "author": "黃升", 
    "paragraphs": [
      "花事淺。", 
      "方費化工勻染。", 
      "牆角紅梅開未遍。", 
      "小桃才數點。", 
      "人在暮寒庭院。", 
      "閒續茶經香傳。", 
      "酒思如冰詩思懶。", 
      "雨聲簾不卷。"
    ], 
    "rhythmic": "謁金門"
  }, 
  {
    "author": "黃升", 
    "paragraphs": [
      "多病帶圍寬。", 
      "未到衰年已鮮歡。", 
      "夢破小樓風馬響，珊珊。", 
      "缺月無情轉畫欄。", 
      "涼入苧衾單。", 
      "起探燈花夜欲闌。", 
      "書冊滿牀空伴睡，慵觀。", 
      "拈得漁樵笛譜看。"
    ], 
    "rhythmic": "南鄉子"
  }, 
  {
    "author": "黃升", 
    "paragraphs": [
      "萬籟寂無聲。", 
      "衾鐵棱棱近五更。", 
      "香斷燈昏吟未穩，悽清。", 
      "只有霜華伴月明。", 
      "應是夜寒凝。", 
      "惱得梅花睡不成。", 
      "我念梅花花念我，關情。", 
      "起看清冰滿玉瓶。"
    ], 
    "rhythmic": "南鄉子"
  }, 
  {
    "author": "黃升", 
    "paragraphs": [
      "曉燕傳情，午鶯喧夢，起來檢校芳事。", 
      "荼䕷褪雪，楊柳吹綿，迤邐麥秋天氣。", 
      "翻階傍砌。", 
      "看芍藥、新妝嬌媚。", 
      "正鳳紫勻染綃裳，猩紅輕透羅袂。", 
      "晝暖朱闌困倚。", 
      "是天姿妖嬈，不減姚魏。", 
      "隨蜂惹粉，趁蝶棲香，引動少年情味。", 
      "花濃酒美。", 
      "人正在、翠紅圍裏。", 
      "問誰是、第一風流，折花簪向雲髻。"
    ], 
    "rhythmic": "花發沁園春"
  }, 
  {
    "author": "黃升", 
    "paragraphs": [
      "粉香吹暖透單衣。", 
      "金泥雙鳳飛。", 
      "閒來花下立多時。", 
      "春風酒醒遲。", 
      "桃葉曲，柳枝詞。", 
      "芳心空自知。", 
      "湘皋月冷佩聲微。", 
      "雁歸人不歸。"
    ], 
    "rhythmic": "阮郎歸"
  }, 
  {
    "author": "黃升", 
    "paragraphs": [
      "青林雨歇，珠簾風細，人在綠陰庭院。", 
      "夜來能有幾多寒，已瘦了、梨花一半。", 
      "寶釵無據，玉琴難託，合造一襟幽怨。", 
      "雲窗霧閣事茫茫，試與問、杏樑雙燕。"
    ], 
    "rhythmic": "鵲橋仙"
  }, 
  {
    "author": "黃升", 
    "paragraphs": [
      "天氣清和僅兩旬。", 
      "一旬前是佛生辰。", 
      "當年來應徐卿夢，此夕遙瞻壽宿明。", 
      "拼一笑，對諸賢。", 
      "山翁何以祝龜齡。", 
      "蟠桃瓜棗皆虛誕，願把陰功福後人。"
    ], 
    "rhythmic": "鷓鴣天"
  }, 
  {
    "author": "楊澤民", 
    "paragraphs": [
      "城南路。", 
      "凝望映竹搖風，酒旗標樹。", 
      "郊原遊子停車，問山崦裏，人家甚處。", 
      "去還佇。", 
      "徐見畫橋流水，小窗低戶。", 
      "深沈綠滿垂楊，芳陰婭奼，嬌鶯解語。", 
      "多謝佳人情厚，捲簾羞得，庭花飄舞。", 
      "可謂望風知心，傾蓋如故。", 
      "猶殢香玉，休賦斷腸句。", 
      "堪憐處、生塵羅襪，凌波微步。", 
      "底事匆匆去。", 
      "爲他系絆，離情萬緒。", 
      "空有愁如縷。", 
      "憶桃李春風，梧桐秋雨。", 
      "又還過卻，落花飄絮。"
    ], 
    "rhythmic": "瑞龍吟"
  }, 
  {
    "author": "楊澤民", 
    "paragraphs": [
      "倦拂鴛衾，羞臨鵲鑑，懶開窗戶。", 
      "韶華暗度，又過妒花風雨。", 
      "掩薰爐、怕聞舊香，柳陰只有黃鶯語。", 
      "似向人、欲說離愁，因念未歸行旅。", 
      "春暮。", 
      "知何處。", 
      "便不念芳年，正當三五。", 
      "輕衫快馬，去逐狂朋怪侶。", 
      "便羅帷、香閣頓忘，枕邊要語曾記否。", 
      "趁芳時、即早歸來，尚可殢清俎。"
    ], 
    "rhythmic": "瑣窗寒"
  }, 
  {
    "author": "楊澤民", 
    "paragraphs": [
      "佳勝古錢塘。", 
      "帝居麗、金屋對昭陽。", 
      "有風月九衢，鳳皇雙闕，萬年芳樹，千雉宮牆。", 
      "戶十萬，家家堆錦繡，處處鼓笙簧。", 
      "三竺勝遊，兩峯奇觀，涌金仙舸，豐樂霞觴。", 
      "芙蓉城何似，樓臺簇中禁，簾卷東廂。", 
      "盈望虎貔分列，鴛鷺成行。", 
      "向玉宇夜深，時聞天樂，絳霄風軟，吹下爐香。", 
      "惟恨小臣資淺，朝覲猶妨。"
    ], 
    "rhythmic": "風流子"
  }, 
  {
    "author": "楊澤民", 
    "paragraphs": [
      "漁鄉回落照，晚風勢急，騖鷺集汀沙。", 
      "解鞍將憩息，細徑疏籬，竹隱兩三家。", 
      "山餚野蔌，競素樸、都沒浮華。", 
      "回望時，繞村流水，萬點舞寒鴉。", 
      "休嗟。", 
      "明年秋暮，一葉扁舟，望平川北下。", 
      "應免勞、塵巾烏帽，宵炬紅紗。", 
      "青蓑短棹長江碧，弄幾曲、羌管吹葭。", 
      "人借問，鳴桹便入蘆花。"
    ], 
    "rhythmic": "渡江雲", 
    "tags": [
      "長江"
    ]
  }, 
  {
    "author": "楊澤民", 
    "paragraphs": [
      "夭桃弄粉，繁杏透香，依然舊日顏色。", 
      "奈彼妒花風雨，連陰過寒食。", 
      "金釵試尋妙客。", 
      "正晝永、院深人寂。", 
      "善歌更解舞，傳聞觸處聲藉。", 
      "當日俊遊時，屢向平康，吟詠共題壁。", 
      "自後縱經回曲，難尋阿姨宅。", 
      "芳華苑，羅綺陌。", 
      "怎斷得、怪蹤狂跡。", 
      "慣來往，柳外花間，鶯燕都識。"
    ], 
    "rhythmic": "應天長"
  }, 
  {
    "author": "楊澤民", 
    "paragraphs": [
      "瞰水自多佳處。", 
      "春未去。", 
      "繡桷鬥起凌空，隱隱籠輕霧。", 
      "已飛畫棟朝雲，又卷西山雨。", 
      "相與。", 
      "共煮新茶取花乳。", 
      "開宴處。", 
      "俯北榭、臨南浦。", 
      "迤扁邐舟，雙漿棹歌齊舉。", 
      "座上嘉賓，妙句無非賦鸚鵡。", 
      "莫惜高燒蠟炬。"
    ], 
    "rhythmic": "荔枝香"
  }, 
  {
    "author": "楊澤民", 
    "paragraphs": [
      "未論離亭話別，涕先泫。", 
      "旋滌瑤觶，深挹芳醪，凝愁滿眼。", 
      "偎人大白鬚卷。", 
      "歌遍。", 
      "三勸。", 
      "記得當時送□遠。", 
      "素蟾屢明晦，彩雲易散。", 
      "後約難知，又卻似、陽關宴。", 
      "烏絲寫恨，帕子分香爲郎翦。", 
      "願郎安信頻遣。"
    ], 
    "rhythmic": "荔枝香"
  }, 
  {
    "author": "楊澤民", 
    "paragraphs": [
      "春光至，欲訪清歌妙舞重爲理。", 
      "念鶯輕燕怯媚容，百斛明珠須費。", 
      "算枕前盟誓。", 
      "深誠密約堪憑委。", 
      "意正美，嬌眼又灑，梨花春淚。", 
      "記羅帷底。", 
      "向鴛鴦、燈畔相偎，共把前回，詞語詠味。", 
      "無端浪跡萍蓬，奈區區、又催行李。", 
      "忍重看、小岸柳梳風，江梅鑑水。", 
      "待學鶼鶼翼，從他名利榮悴。"
    ], 
    "rhythmic": "還京樂"
  }, 
  {
    "author": "楊澤民", 
    "paragraphs": [
      "素秋漸老，正葉落吳江，雁橫南楚。", 
      "暮霞散縷。", 
      "聽寒蟬斷續，亂鴉鼓舞。", 
      "客舍悽清，那更西風送雨。", 
      "又東去。", 
      "過野杏小橋，都在元處。", 
      "心事天未許。", 
      "似誤出桃源，再尋仙路。", 
      "去年燕俎。", 
      "記芳腮妒李，細腰束素。", 
      "事沒雙全，自古瓜甜蒂苦。", 
      "欲停佇。", 
      "奈江頭、早催行鼓。"
    ], 
    "rhythmic": "掃花遊・掃地遊"
  }, 
  {
    "author": "楊澤民", 
    "paragraphs": [
      "塞鴻難託。", 
      "奈雲深霧闊，水遙山邈。", 
      "感兩情、渾若連環，念恩愛厚深，利名浮薄。", 
      "便好歸來，怎禁得、許多蕭索。", 
      "免懨懨瘦減，漫滯寢饘，枉費湯藥。", 
      "伊心料應未若。", 
      "對香消獸吻，月轉樓角。", 
      "憑便是、鐵石心腸，有當日盟言，怎忍辜卻。", 
      "冶葉倡條，尚自得、連枝雙萼。", 
      "不成將、異葩豔卉，便教謝落。"
    ], 
    "rhythmic": "解連環"
  }, 
  {
    "author": "楊澤民", 
    "paragraphs": [
      "韻勝江梅，笑杏俗桃粗，空眩妖豔。", 
      "盡屏鉛華，天賦翠眉丹臉。", 
      "門閉晝永春長，看燕子、並飛撩亂。", 
      "嘆歲華若箭頻換。", 
      "深院有誰能見。", 
      "夜來初得同相薦。", 
      "便門闌、瑞煙蔥茜。", 
      "天然素質真顏色，直是驚人眼。", 
      "曾向衆裏較量，似六個、骰兒六點。", 
      "應自來恨悶，和想憶，都消散。"
    ], 
    "rhythmic": "玲瓏四犯"
  }, 
  {
    "author": "楊澤民", 
    "paragraphs": [
      "荏苒秋光虛度，玩月池臺，登高樓閣。", 
      "風傳霜信，遍送曉寒侵幕。", 
      "淒涼細雨，灑窗飄戶，漏永更長，枕單衾薄。", 
      "夢裏驚鴻喚起，坐對寒釭，猶聽晨漏殘角。", 
      "先自宿酲似病，共愁造合滋味惡。", 
      "雖有丁寧語，怕旁人多口，還類金鑠。", 
      "如斯情緒，慼慼怎禁牢落。", 
      "縱慾憑江魚寄往，漫霜毫頻握。", 
      "幾時得見，諸事都記著。"
    ], 
    "rhythmic": "丹鳳吟"
  }, 
  {
    "author": "楊澤民", 
    "paragraphs": [
      "嫋娜身材，經行處、金蓮涉足。", 
      "晨妝罷，黛眉新暈，素腰如束。", 
      "丹臉勻紅香在臂，秀肌膩滑涼生肉。", 
      "記那回、同賭選花圖，贏全局。", 
      "相思病，休殢卜。", 
      "辜負卻，楊枝曲。", 
      "漫榴花堆火，翠陰籠屋。", 
      "菡萏方池閒豔蕊，畫堂未許歸雲宿。", 
      "任利名、蹤跡久塵埃，教誰撲。"
    ], 
    "rhythmic": "滿江紅"
  }, 
  {
    "author": "楊澤民", 
    "paragraphs": [
      "依山仍負郭。", 
      "有鬆桂扶疏，煙霞渺漠。", 
      "一年自成落。", 
      "奈孤蹤還系，蠅頭蝸角。", 
      "休嗤句弱。", 
      "賦郊居、何讓沈約。", 
      "記鄉人過我，儺立阼階，酒行先酌。", 
      "遠映江山奇勝，下瞰重湖，上飛高閣。", 
      "風簾絮幕。", 
      "築新檻，種花藥。", 
      "幸瓜期已近，秋風歸去，免得奔馳味惡。", 
      "待開池、剩起林亭，共同宴樂。"
    ], 
    "rhythmic": "瑞鶴仙"
  }, 
  {
    "author": "楊澤民", 
    "paragraphs": [
      "圃韭畦蔬，嫩雞野臘，鄰醞稚子能賒。", 
      "羅幕新裁，畫樓高聳，鬆梧柳竹交遮。", 
      "應便作歸休計去，高揖淵明，下視林逋，到此如何，又走風沙。", 
      "都爲啼號累我，思量事、未遂即諮嗟。", 
      "連年奔逐，旁州外邑，舟楫輕揚，鞭□傾斜。", 
      "仍冒觸、煙嵐邃險，風雪縱橫，每值初寒在路，炎暑登車，空向長途度歲華。", 
      "消減少年，英豪氣宇，瀟灑襟懷，似此施爲，縱解封侯，寧如便早還家。"
    ], 
    "rhythmic": "西平樂"
  }, 
  {
    "author": "楊澤民", 
    "paragraphs": [
      "禁城外，青青細柳，翠拂高堞。", 
      "徵鼓催人驟發。", 
      "長亭漸覺宴闋。", 
      "情緒似丁香千百結。", 
      "忍重看、手簡親折。", 
      "聽怨舉離歌寄深意，新聲更清絕。", 
      "心切。", 
      "暮天塞草煙闊。", 
      "正乍裛輕塵，新睛後，汨汨清渭咽。", 
      "聞西度陽關，風致全別。", 
      "玉杯屢竭。", 
      "思故人千里，唯同明月。", 
      "扶上雕鞍還三疊。", 
      "那堪第四聲未歇。", 
      "念蟾魄、能圓還解缺。", 
      "況人事、莫苦悲傷悴豔色。", 
      "歸來複見頭應雪。"
    ], 
    "rhythmic": "浪淘沙慢"
  }, 
  {
    "author": "楊澤民", 
    "paragraphs": [
      "念區區遠宦，帶月侵晨，燃燭中宵。", 
      "在昔曾遊遍，過三湘下浙，二水通瀟。", 
      "小舟暫輟蘭棹，羸馬復鞭搖。", 
      "但舊日雄圖，平生壯氣，往往潛消。", 
      "迢迢。", 
      "向年事，記豔質平堤，曾共聽鏢。", 
      "醉□遊沙市，被疏狂伴侶，朝暮相招。", 
      "怎知後約難再，牛女隔星橋。", 
      "待遠結雙成，他時去竊千歲桃。"
    ], 
    "rhythmic": "憶舊遊"
  }, 
  {
    "author": "楊澤民", 
    "paragraphs": [
      "當年蘇小，家住苕溪尾。", 
      "一棹採蓮歸，悄羞得、鴛鴦飛避。", 
      "蘋洲蓼岸，花臉兩難分，崖半倚。", 
      "風乍起。", 
      "盪漾煙光裏。", 
      "平生強項，未肯輕魚水。", 
      "溪上偶相逢，這一段、風情怎已。", 
      "紉蘭解佩，不負有情人，金尊側，羅帳底。", 
      "佔盡人間美。"
    ], 
    "rhythmic": "驀山溪"
  }, 
  {
    "author": "楊澤民", 
    "paragraphs": [
      "金爐噴獸枕敧山。", 
      "衾帳不知寒。", 
      "數片飛花，初臨窗外，猶作墮梅看。", 
      "明年此際應東去，藤轎逐徵鞍。", 
      "山水屏中，鶯花堆裏，相與下臨安。"
    ], 
    "rhythmic": "少年遊"
  }, 
  {
    "author": "楊澤民", 
    "paragraphs": [
      "三分芳髻攏青絲。", 
      "花下見仙姿。", 
      "殢雨情懷，沾風蹤跡，相見恨歡遲。", 
      "能言豔色如桃李，曾折最先枝。", 
      "冶葉叢中，閒花堆裏，那有者相知。"
    ], 
    "rhythmic": "少年遊"
  }, 
  {
    "author": "楊澤民", 
    "paragraphs": [
      "向曉銀瓶香暖。", 
      "宿蕊猶殘嬌面。", 
      "風塵一縷透窗眼。", 
      "恨入春山黛淺。", 
      "短書封了憑金線。", 
      "系雙燕。", 
      "良人貪逐利名遠。", 
      "不憶幽花靜院。"
    ], 
    "rhythmic": "秋蕊香"
  }, 
  {
    "author": "楊澤民", 
    "paragraphs": [
      "穠李素華曾縞晝。", 
      "當年獨冠羣芳秀。", 
      "今日再來眉暗鬥。", 
      "誰人後。", 
      "追思恰似章臺柳。", 
      "先自病來遲唧溜。", 
      "肌膚瘦減寬襟袖。", 
      "已是無聊仍斷酒。", 
      "徘徊久。", 
      "者番枉走長亭候。"
    ], 
    "rhythmic": "漁家傲"
  }, 
  {
    "author": "楊澤民", 
    "paragraphs": [
      "未把金盃心已惻。", 
      "少年病酒還成積。", 
      "一昨宦遊來水國。", 
      "心知得。", 
      "陶陶大醉何人識。", 
      "日近偶然頻燕客。", 
      "尊前巾帽時敧仄。", 
      "致得沈痾盟枕蓆。", 
      "吾方適。", 
      "從今更不嘗涓滴。"
    ], 
    "rhythmic": "漁家傲"
  }, 
  {
    "author": "楊澤民", 
    "paragraphs": [
      "乘月上高樓。", 
      "一片清光浩莫收。", 
      "簾卷好風知客意，颼颼。", 
      "山自縱橫水自流。", 
      "卻繞古城頭。", 
      "塵事匆匆得少休。", 
      "遙送徵鴻千里外，明眸。", 
      "消盡人間萬種愁。"
    ], 
    "rhythmic": "南鄉子"
  }, 
  {
    "author": "楊澤民", 
    "paragraphs": [
      "尋勝去，驅馬上南堤。", 
      "信腳不知人遠近，醉眠猶勸玉東西。", 
      "歸帽任衝泥。", 
      "春雨過，農事在瓜蹊。", 
      "野卉無名隨路滿，山禽著意傍人啼。", 
      "鼓角已悲悽。"
    ], 
    "rhythmic": "望江南・憶江南"
  }, 
  {
    "author": "楊澤民", 
    "paragraphs": [
      "芳蕊鬅鬆夾道垂。", 
      "珠幢玉節下瑤池。", 
      "異香團就小花兒。", 
      "應念裴航佳句好，休論白傅送行悲。", 
      "月娥親自送仙衣。"
    ], 
    "rhythmic": "浣溪沙"
  }, 
  {
    "author": "楊澤民", 
    "paragraphs": [
      "原上芳華已亂飛。", 
      "林間佛日卻暉暉。", 
      "一花六葉殿春歸。", 
      "身外色香空荏苒，鼻端消息正霏微。", 
      "禪林曲幾坐忘時。"
    ], 
    "rhythmic": "浣溪沙"
  }, 
  {
    "author": "楊澤民", 
    "paragraphs": [
      "金粟蒙茸翠葉垂。", 
      "月宮仙種下天涯。", 
      "兒曹攀折有云梯。", 
      "枕畔幽芳醒睡思，爐中換骨脫金泥。", 
      "待持金翦怕兒啼。"
    ], 
    "rhythmic": "浣溪沙"
  }, 
  {
    "author": "楊澤民", 
    "paragraphs": [
      "池邊刺竹初成屋。", 
      "撥芳甕、酒初熟。", 
      "奈巾車秣馬催人速。", 
      "還又伴、孤雲宿。", 
      "蝸角蠅頭相窘束。", 
      "滿眼地、水青山綠。", 
      "要解別來愁，除是再偎香玉。"
    ], 
    "rhythmic": "迎春樂"
  }, 
  {
    "author": "楊澤民", 
    "paragraphs": [
      "沈吟暗想狂蹤跡。", 
      "親曾作、燕堂客。", 
      "賞春風、共醉垂楊陌。", 
      "雲鬢嚲、金釵側。", 
      "對酒何曾辭大白。", 
      "十年後、音塵俱息。", 
      "今日走江西，空悵望、荊湖北。"
    ], 
    "rhythmic": "迎春樂"
  }, 
  {
    "author": "楊澤民", 
    "paragraphs": [
      "流水泠泠，閉門時候廉纖雨。", 
      "菱歌齊舉。", 
      "風暖飄香絮。", 
      "一葉扁舟，過盡鶯啼處。", 
      "空凝佇。", 
      "到頭辛苦。", 
      "暮色聞津鼓。"
    ], 
    "rhythmic": "點絳脣"
  }, 
  {
    "author": "楊澤民", 
    "paragraphs": [
      "水與東風俱秀。", 
      "一池春皺。", 
      "滿庭花卉盡芳菲，只有朵、江梅瘦。", 
      "譜裏知名自久。", 
      "真情難有。", 
      "縱然時下有真情，又還似、章臺柳。"
    ], 
    "rhythmic": "一落索"
  }, 
  {
    "author": "楊澤民", 
    "paragraphs": [
      "識盡人間甘苦。", 
      "不如歸去。", 
      "先來孤館客愁多，更傾下、連宵雨。", 
      "盡日登山繞樹。", 
      "祿非尺素。", 
      "竹雞啼了杜鵑啼，甚都在、人愁處。"
    ], 
    "rhythmic": "一落索"
  }, 
  {
    "author": "楊澤民", 
    "paragraphs": [
      "春過園林，雨餘池沼，嫩荷點點青圓。", 
      "晝長人靜，芳樹欲生煙。", 
      "一徑幽通邃竹，松風漱、石齒濺濺。", 
      "平生志，功名未就，先覓五湖船。", 
      "不如，歸去好，良田二頃，茅舍三椽。", 
      "任高歌月下，痛飲花前。", 
      "果解忘情寄意，又何在、頻撫無弦。", 
      "煙波友，扁舟過我，相伴白鷗眠。"
    ], 
    "rhythmic": "滿庭芳"
  }, 
  {
    "author": "楊澤民", 
    "paragraphs": [
      "桑陰柔弄羽葆。", 
      "蓮渚芳容窈。", 
      "翠葉濃障屋，綿蠻時囀黃鳥。", 
      "閒步挼嫩草。", 
      "魚兒鬧。", 
      "作隊遊蘋沼。", 
      "畫屏小。", 
      "紗廚簟枕，接挼沈醉猶倒。", 
      "華胥境界，燕子幾聲催曉。", 
      "攜手蘭房未步到。", 
      "還覺。", 
      "衷情知向誰表。"
    ], 
    "rhythmic": "隔浦蓮近拍"
  }, 
  {
    "author": "楊澤民", 
    "paragraphs": [
      "汀蓼收紅，井梧凋綠，嚦嚦徵鴻南度。", 
      "靜聽寒砧，悶敧孤枕，蟾光夜深窺戶。", 
      "露暗滴、芭蕉重，瀟瀟本非雨。", 
      "砌蛩語。", 
      "怎知人、漏長無寐，因念遊子，路修道又阻。", 
      "早起懶晨妝，自秋來、眉黛誰嫵。", 
      "淨幾明窗，但無憀、空對蠻素。", 
      "早知伊、別後恁久，悔教伊去。"
    ], 
    "rhythmic": "法曲獻仙音"
  }, 
  {
    "author": "楊澤民", 
    "paragraphs": [
      "塞雁呼雲，寒蟬噪晚，繞砌夜蛩悽斷。", 
      "迢迢玉宇，耿耿銀河，明月又歌團扇。", 
      "行客暮泊郵亭，孤枕難禁，一窗風箭。", 
      "念鬆荒三逕，門低五柳，故山猶遠。", 
      "堪嘆處。", 
      "對敵風光，題評景物，惡句斐然揮染。", 
      "風埃世路，冷暖人情，一瞬幾分更變。", 
      "唯有芳姿爲人，歌意尤深，笑容偏倩。", 
      "把新詞拍段，偎人低唱，鳳鞋輕點。"
    ], 
    "rhythmic": "選官子・選冠子"
  }, 
  {
    "author": "楊澤民", 
    "paragraphs": [
      "九衢豔質，看來怎比他閒靚。", 
      "清韻。", 
      "似照水橫斜暮臨鏡。", 
      "林間頓畫閣，花底藏芳徑。", 
      "幽靜。", 
      "將絳燭、高燒照雙影。", 
      "瓊瑤皓素，未及肌膚瑩。", 
      "伊試省。", 
      "我從今、還肯再孤另。", 
      "記取蘭房，夜深人迥。", 
      "窗外月照，一方天井。"
    ], 
    "rhythmic": "側犯"
  }, 
  {
    "author": "楊澤民", 
    "paragraphs": [
      "院宇臨池水，橋邊繞水朧□。", 
      "橋左右，水西東。", 
      "水木兩芙蓉。", 
      "低疑洛浦凌波步，高如弄玉凌空。", 
      "葉百疊，蕊千重。", 
      "更都染輕紅。", 
      "沖沖。", 
      "能消盡，憂心似結，看豔色、渾如夢中。", 
      "爲愛惜芳容未盡，好移去，滿插家園，特與培封。", 
      "年年對賞美質，朝朝披玩香風。"
    ], 
    "rhythmic": "塞翁吟"
  }, 
  {
    "author": "楊澤民", 
    "paragraphs": [
      "日烘晴，風卻暑。", 
      "簾幕中間，紫燕呢喃語。", 
      "嫩竹新荷初沐雨。", 
      "曲欄幽軒，四面明窗舉。", 
      "夏初臨，春又去。", 
      "不願封侯，祗怕爲羈旅。", 
      "溪上故人無恙否。", 
      "欲唱菱歌，發棹歸南浦。"
    ], 
    "rhythmic": "蘇幕遮"
  }, 
  {
    "author": "楊澤民", 
    "paragraphs": [
      "南國幽花比並香。", 
      "直從初夏到秋涼。", 
      "素馨茉莉佔時光。", 
      "梅□正寒方著蕊，芙蓉過暑即空塘。", 
      "箇中春色最難量。"
    ], 
    "rhythmic": "浣溪沙"
  }, 
  {
    "author": "楊澤民", 
    "paragraphs": [
      "一徑栽培九畹成。", 
      "叢生幽谷免敧傾。", 
      "異芳止合在林亭。", 
      "馥郁國香難可擬，紛紜俗眼不須驚。", 
      "好風披拂雨初晴。"
    ], 
    "rhythmic": "浣溪沙"
  }, 
  {
    "author": "楊澤民", 
    "paragraphs": [
      "仙子何年下太空。", 
      "凌波微步笑芙蓉。", 
      "水風殘月助惺忪。", 
      "礬弟梅兄都在眼，銀臺金盞正當胸。", 
      "爲伊一醉酒顏紅。"
    ], 
    "rhythmic": "浣溪沙"
  }, 
  {
    "author": "楊澤民", 
    "paragraphs": [
      "風遞餘花點素繒。", 
      "日烘芳炷下蘿藤。", 
      "爲誰雕琢碎春冰。", 
      "玉蕊觀中猶得譽，木樨巖下尚馳聲。", 
      "何如高架任伊憑。"
    ], 
    "rhythmic": "浣溪沙"
  }, 
  {
    "author": "楊澤民", 
    "paragraphs": [
      "雨歇方塘，清圓一一風荷舉。", 
      "艤舟南浦。", 
      "忘卻來時路。", 
      "醉拍春衫，便欲隨君去。", 
      "猶回顧。", 
      "阿蠻樊素。", 
      "更有留人處。"
    ], 
    "rhythmic": "點絳脣"
  }, 
  {
    "author": "楊澤民", 
    "paragraphs": [
      "眼前時果漫堆盤。", 
      "莫是又貪酸。", 
      "因何近來銷減，微褪臉霞丹。", 
      "還只爲，枕衾閒。", 
      "淚痕斑。", 
      "我能醫療，一服收功，只霎時間。"
    ], 
    "rhythmic": "訴衷情"
  }, 
  {
    "author": "楊澤民", 
    "paragraphs": [
      "行樂平生志，方從事、未出已思歸。", 
      "嘆歡宴會同，類多暌阻，冶遊蹤跡、還又參差。", 
      "年華換，利名虛歲月，交友半雲泥。", 
      "休憶舊遊，免成春瘦，莫懷新恨，恐惹秋悲。", 
      "惟思行樂處，幾思爲春困，醉枕羅衣。", 
      "何事暗辜芳約，偷負佳期。", 
      "念待月西廂，花陰淺淺，倚樓南陌，雲意垂垂。", 
      "別後頓成消黯，伊又爭知。"
    ], 
    "rhythmic": "風流子"
  }, 
  {
    "author": "楊澤民", 
    "paragraphs": [
      "徵車將動，愁不成歌，對顰翠葉。", 
      "靜掩蘭房，香鋪臥鴨煙罷唼。", 
      "別後羞看霓裳，更把箏休軋。", 
      "頻數更籌，乍寒孤枕偏怯。", 
      "嘗爲霜髭，弄纖纖、向人輕鑷。", 
      "舊詞新句，幽窗時時並閱。", 
      "藥餌衣衾，愁頓放、一番行篋。", 
      "朝晚歸家，又煩春筍重疊。"
    ], 
    "rhythmic": "華胥引"
  }, 
  {
    "author": "楊澤民", 
    "paragraphs": [
      "早作聽晨鼓。", 
      "徵車動、畫橋乘月先度。", 
      "鄰雞唱曉，人家未起，尚扃柴戶。", 
      "沙邊塞雁聲遙，料不見、當時伴侶。", 
      "似怎地、滿眼愁悲，秋如宋玉難賦。", 
      "休論愛合暌離，微官繫縛，期會良苦。", 
      "封侯萬里，金堆北斗，不如歸去。", 
      "歡娛漸入佳趣，算畫在、屏幃邃處。", 
      "仗小詞、說與相思，伊還會否。"
    ], 
    "rhythmic": "宴清都"
  }, 
  {
    "author": "楊澤民", 
    "paragraphs": [
      "殘霞殿雨，皞氣入窗扉。", 
      "井梧墮葉，寒砌叫蛩，秋滿屏幃。", 
      "羅袖匆匆敘別，淒涼客裏，異鄉誰更相知。", 
      "念伊其。", 
      "當時芍藥同心，誰知又爽佳期。", 
      "直待金風到後，紅葉秋時。", 
      "細寫情辭。", 
      "何用紙。", 
      "又卻恐、秋深葉漸稀。"
    ], 
    "rhythmic": "四園竹"
  }, 
  {
    "author": "楊澤民", 
    "paragraphs": [
      "護霜雲澹蘭皋暮，行人怕臨昏晚。", 
      "皓月明樓，梧桐雨葉，一片離愁難翦。", 
      "殊鄉異景，奈頻易寒暄，屢更茵簟。", 
      "案牘紛紜，夜深猶看兩三卷。", 
      "平川回棹未久，簡書還授命，又催程限。", 
      "貢浦南遊，桃江西下，還是水行陸轉。", 
      "天寒雁遠。", 
      "但獨擁蘭衾，枕檀誰薦。", 
      "再促徵車，月華猶未斂。"
    ], 
    "rhythmic": "齊天樂"
  }, 
  {
    "author": "楊澤民", 
    "paragraphs": [
      "奇容壓盡羣芳秀。", 
      "枕臂濃香猶在袖。", 
      "自從草草爲傳杯，但覺厭厭長病酒。", 
      "堤上路長官柳瘦。", 
      "愁在月明霜落後。", 
      "須知斗帳夜寒多，早趁西風回鷁首。"
    ], 
    "rhythmic": "木蘭花・玉樓春"
  }, 
  {
    "author": "楊澤民", 
    "paragraphs": [
      "朔風嚴緊，長空布、同雲低黯天表。", 
      "更堪中夕振寒威，敧枕風聲悄。", 
      "望皓潔、窗紗向曉。", 
      "珠簾才上銀鉤小。", 
      "聽美人都驚□，老盡羣山，遠近相照。", 
      "深意勸客金尊，皚皚千里，瓊臺瑤圃重到。", 
      "綺羅香暖恣歡娛，暫爾寬懷抱。", 
      "更幾朵、梅花開了。", 
      "巡檐聊與花相調。", 
      "算瑞氣、豐穰兆。", 
      "來歲強如，舊年多少。"
    ], 
    "rhythmic": "霜葉飛"
  }, 
  {
    "author": "楊澤民", 
    "paragraphs": [
      "池亭小，簾幕初下，散飛鳧騖。", 
      "乍風約雲開，遙障幾眉橫綠。", 
      "畫橋架月，映四岸、垂楊遮屋。", 
      "繞翠欄滿檻，盡是新栽花竹。", 
      "風送荷香，涼生冰簟，豈畏炎燠。", 
      "便催喚雙成，看舞相時麗曲。", 
      "及瓜雖近，要娛我目。", 
      "教後人行樂，亦非吾獨。"
    ], 
    "rhythmic": "蕙蘭芳・蕙蘭芳引"
  }, 
  {
    "author": "楊澤民", 
    "paragraphs": [
      "繡閣臨芳野。", 
      "向晚把、花枝卸。", 
      "世間尋覓，除是圖畫。", 
      "這歡娛已係人心也。", 
      "更翰墨、新揮灑。", 
      "展蠻箋、明窗底，把□心事都寫。", 
      "謝女與檀郎，清纔對、真態俱雅。", 
      "鳳枕樂春宵，絳帷度秋夜。", 
      "便同雲黯淡，冰霰縱橫，也並眠鴛衾下。", 
      "假使過炎暑，共將羅扇把。"
    ], 
    "rhythmic": "塞垣春"
  }, 
  {
    "author": "楊澤民", 
    "paragraphs": [
      "梅雨猶清，冷風乘急，遙送萬絲斜隕。", 
      "聽水翻雷迅。", 
      "冒霧溼，但覺衣裘皆潤。", 
      "亂山煙嶂外，輕寒透、未免強忍。", 
      "崎嶇危石，聳峭峻嶺，都齊行盡。", 
      "指引。", 
      "看負弩旌旗，謾卷空、排素陣。", 
      "向晚收雲，黎明見日，漸生紅暈。", 
      "堪嘆萍泛浪跡，□事無長寸。", 
      "但新來纖瘦，誰信非因病損。"
    ], 
    "rhythmic": "丁香結"
  }, 
  {
    "author": "楊澤民", 
    "paragraphs": [
      "瀟瀟寒庭，深院繡蓋，佳人就中嬌小。", 
      "半額裝成，纖腰浴罷，初著銖衣縹緲。", 
      "徐整鸞釵，向鳳鑑、低徊斜照。", 
      "情態方濃，憨癡不管，綠稀紅老。", 
      "閬苑春回花枝少。", 
      "漫微步、芳叢頻繞。", 
      "密意難窺，幽歡未講，時把琵琶抱。", 
      "但多才強傅粉，何須用、千金買笑。", 
      "一枕春酲，笑巫陽、朝雲易曉。"
    ], 
    "rhythmic": "氐州第一"
  }, 
  {
    "author": "楊澤民", 
    "paragraphs": [
      "一掬金蓮微步。", 
      "堪向盤中舞。", 
      "主人開闔，呼來慰行旅。", 
      "暫時略得舒懷，事如橄欖，餘甘卒難回苦。", 
      "惹愁緒。", 
      "便□偎人低唱，如何當奇遇。", 
      "怎生真得、歡娛效雲雨。", 
      "有計應不爲難，待□押出門時，卻教休去。"
    ], 
    "rhythmic": "解蹀躞"
  }, 
  {
    "author": "楊澤民", 
    "paragraphs": [
      "鸞胎麟角，金盤玉箸，芳果薦香橙。", 
      "洛浦佳人，緱山仙子，高會共吹笙。", 
      "揮毫便掃千章曲，一字不須更。", 
      "絳闕瑤臺，星橋雲帳，全勝少年行。"
    ], 
    "rhythmic": "少年遊"
  }, 
  {
    "author": "楊澤民", 
    "paragraphs": [
      "曲渚瀾生。", 
      "遙峯雲斂，據鞍又出江城。", 
      "青子垂枝，翠陰遮道，乍聞一兩蟬聲。", 
      "素蟾猶在，但惟有、長庚殿星。", 
      "征夫前路，應怪勞生，塵事相縈。", 
      "年來厭逐時迎。", 
      "千里追尋，兩鬢凋零。", 
      "佳景良辰，無憀虛度，誰憐客裏悽清。", 
      "不如歸去，任兒輩、功名遂成。", 
      "舊歡重理，莫笑淵明，卻賦閒情。"
    ], 
    "rhythmic": "慶春宮・高陽臺"
  }, 
  {
    "author": "楊澤民", 
    "paragraphs": [
      "十年依舊破衫青。", 
      "空書制敕綾。", 
      "但知心似玉壺冰。", 
      "牛衣休涕零。", 
      "聊蹇傲，莫升騰。", 
      "毋爲附驥蠅。", 
      "前山可數且徐行。", 
      "不須催去程。"
    ], 
    "rhythmic": "醉桃源・阮郎歸"
  }, 
  {
    "author": "楊澤民", 
    "paragraphs": [
      "大都修煉似蒸沙。", 
      "陰陽失兩家。", 
      "正如飛鱉舞長蛇。", 
      "寧知飲月華。", 
      "回老貌，假羣娃。", 
      "燻蒸成絳霞。", 
      "但教心地不傾斜。", 
      "巢中能養鴉。"
    ], 
    "rhythmic": "醉桃源・阮郎歸"
  }, 
  {
    "author": "楊澤民", 
    "paragraphs": [
      "岸草離離，暮天雨過添清潤。", 
      "小舟移近。", 
      "怕得江頭信。", 
      "無奈風高，雁字難成陣。", 
      "思排悶。", 
      "管絃難趁。", 
      "怎解心頭恨。"
    ], 
    "rhythmic": "點絳脣"
  }, 
  {
    "author": "楊澤民", 
    "paragraphs": [
      "一葉飄然下水。", 
      "船頭轉、已行十里。", 
      "冷落杯盤薦梅子。", 
      "又經過，嶺邊村，江上市。", 
      "那更輕帆底。", 
      "一路上、翠飄紅墜。", 
      "深夜方眠五更起。", 
      "說相思，試揮毫，還滿紙。"
    ], 
    "rhythmic": "夜遊宮"
  }, 
  {
    "author": "楊澤民", 
    "paragraphs": [
      "淚眼偎人強斂。", 
      "鮫綃上、尚餘斑點。", 
      "別後何愁不相見。", 
      "只愁伊，被旁人，施暗箭。", 
      "致得心腸轉。", 
      "教令得、神魂撩亂。", 
      "那更日疏又日遠。", 
      "恁時節，想難爲，看我面。"
    ], 
    "rhythmic": "夜遊宮"
  }, 
  {
    "author": "楊澤民", 
    "paragraphs": [
      "侵晨呵手怯清霜。", 
      "閒寫兩三行。", 
      "都將舊遊新恨，收拾入行裝。", 
      "人乍別，路尤長。", 
      "漫嗟傷。", 
      "不如歸去，只者溫柔，便是仙鄉。"
    ], 
    "rhythmic": "訴衷情"
  }, 
  {
    "author": "楊澤民", 
    "paragraphs": [
      "嬌癡年紀尚小。", 
      "試晚妝初了。", 
      "自戴黃花，開奩還自照。", 
      "臨岐離思浩渺。", 
      "道未寒、須管來到。", 
      "記取叮嚀，教人歸且早。"
    ], 
    "rhythmic": "傷情怨・清商怨"
  }, 
  {
    "author": "楊澤民", 
    "paragraphs": [
      "輕有鵝毛體，白如龍腦香。", 
      "瓊筍綴飛桷，冰壺鑑方塘。", 
      "渾如瑤臺閬苑，更無茅舍蓬窗。", 
      "畫閣自有梅裝。", 
      "貪耍罷彈簧。", 
      "鼓舞沽酒市，蓑笠釣魚鄉。", 
      "遐觀自樂，吾心何必濠梁。", 
      "待喬木都凍，千山盡老，更煩玉指勸羽觴。"
    ], 
    "rhythmic": "紅林擒近"
  }, 
  {
    "author": "楊澤民", 
    "paragraphs": [
      "梅信初回暖，風棱猶壯寒。", 
      "禾稼響圭璧，簾旌隱琅玕。", 
      "門外羣山尚滿，窗前數片餘殘。", 
      "凍底潛有魚翻。", 
      "東風漸生瀾。", 
      "杖策扶半醉，燕寢有餘歡。", 
      "兒童自捧，皚皚調蜜盈盤。", 
      "兆豐穰和氣，來呈美瑞，莫同輕薄飛絮看。"
    ], 
    "rhythmic": "紅林擒近"
  }, 
  {
    "author": "楊澤民", 
    "paragraphs": [
      "雙眼灩秋波，兩臉凝春雪。", 
      "尊前初見處，琴心絕。", 
      "千磨百難，石上瓊簪折。", 
      "人非天樣闊。", 
      "車馬難通，奈何沒個關節。", 
      "深盟密約，齧臂曾流血。", 
      "須知絃斷有，鸞膠接。", 
      "別離日久，轉覺歸心切。", 
      "先把新詞說。", 
      "憔悴相容，怕伊相見難別。"
    ], 
    "rhythmic": "滿路花・促拍滿路花"
  }, 
  {
    "author": "楊澤民", 
    "paragraphs": [
      "星橋夜度，火樹宵開，燈月光交射。", 
      "翠檐銅瓦。", 
      "相輝映、隱隱絳霞飄下。", 
      "風流豔雅。", 
      "向柳陌、纖纖共把。", 
      "筵宴時、頻酌香醪，寶鴨噴沈麝。", 
      "已是歡娛盡夜。", 
      "對芳時堪畫，條倡葉冶。", 
      "鴛燈詩帕。", 
      "嬉遊看、到處驟輪馳馬。", 
      "十千換也。", 
      "惟好事、寸心難謝。", 
      "聽九衢、三市行歌，到曉鍾才罷。"
    ], 
    "rhythmic": "解語花"
  }, 
  {
    "author": "楊澤民", 
    "paragraphs": [
      "黛眉新掃。", 
      "芳容襯縞。", 
      "佳人在、翠簾深窈。", 
      "逡巡遽贈詩語，因詢屏幃悄。", 
      "道自有、藍橋美質誠堪表。", 
      "倩纖纖、捧芳醥。", 
      "琴劍度關，望玉京人，迢迢天樣窵。", 
      "下馬叩靖宇，見仙女、雲英小。", 
      "算冠絕、人間好。", 
      "飲刀圭、神丹同得道。", 
      "感向日，夫人指示相垂照。", 
      "壽齊天后老。"
    ], 
    "rhythmic": "倒犯"
  }, 
  {
    "author": "楊澤民", 
    "paragraphs": [
      "漸雨回春，風清夏，垂柳涼生芳屋。", 
      "餘花猶滿地，引蜂遊蝶戲，慢飛輕觸。", 
      "院宇深沈，簾櫳寂靜，蒼玉時敲疏竹。", 
      "雕樑新來燕，恣呢喃不住，似曾相熟。", 
      "但雙去並來，漫縈幽恨，枕單衾獨。", 
      "仙郎去又速。", 
      "料今在、何許停雙轂。", 
      "任夢想、頻登臺榭，遍倚闌干，水雲千里空流目。", 
      "縱遇雙魚客，難盡寫、別來心曲。", 
      "媚容幸傾城國。", 
      "今日何事，還又難分麰菽。", 
      "寸心天上可燭。"
    ], 
    "rhythmic": "大酺"
  }, 
  {
    "author": "楊澤民", 
    "paragraphs": [
      "梨花寒食後。", 
      "被麗日和風，一時開就。", 
      "濛濛雨歇，香猶嫩、漸覺芳心彰漏。", 
      "牆頭月下，似舊日鶯鶯相候。", 
      "纖手爲、攀折翹枝，輕盈露沾紅袖。", 
      "風流出浴楊妃，向海上何人，更詢安否。", 
      "百花任鬥。", 
      "應粉豔、未減杏粗梅瘦。", 
      "膚豐肉秀。", 
      "□可與羣芳推首。", 
      "□方待、酣飲花前，輕歌緩奏。"
    ], 
    "rhythmic": "玉燭新"
  }, 
  {
    "author": "楊澤民", 
    "paragraphs": [
      "百花中，夭桃秀色，堪餐作珍味。", 
      "武陵溪上，□宋玉牆頭，全勝姝麗。", 
      "去年此日佳人倚。", 
      "凝情心暗喜。", 
      "恨未得、合歡鴛帳，歸來猶半被。", 
      "尋春記前約因□，題詩算怎耐、相思憔悴。", 
      "攀玩對、東君道，莫教輕墜。", 
      "尖纖向、鬢邊戴秀，芳豔在、多情雲翠裏。", 
      "看媚臉、與花爭好，休誇空覓水。"
    ], 
    "rhythmic": "花犯"
  }, 
  {
    "author": "楊澤民", 
    "paragraphs": [
      "冰姿冠絕人間世，傲雪凌霜。", 
      "蕊點檀黃。", 
      "更看紅脣間素妝。", 
      "清芬不是先桃李，桃李無香。", 
      "回出林塘。", 
      "萬木叢中獨秉陽。"
    ], 
    "rhythmic": "醜奴兒・採桑子"
  }, 
  {
    "author": "楊澤民", 
    "paragraphs": [
      "膩金勻點繁英，好風更與花爲地。", 
      "梅魂蕙魄，素馨□長，酴醿請避。", 
      "拍塞清香，遠聞十里，如何藏閉。", 
      "笑東籬嫩菊，空攢細蕊，祗供得、重陽淚。", 
      "爭似青青葉底。", 
      "傍西窗、時復輕吹。", 
      "玉爐換骨，寶瓶薰夢，幽人睡起。", 
      "管領秋光，留連佳景，幾多新意。", 
      "怕姮娥、不□蟾宮桂種，□高枝比。"
    ], 
    "rhythmic": "水龍吟"
  }, 
  {
    "author": "楊澤民", 
    "paragraphs": [
      "嘆濃歡易散，便忍把、恩情拋擲。", 
      "恁時寸心，惟思生翅翼。", 
      "別後蹤跡。", 
      "不定如萍泛，暫拋江沔，又留連京國。", 
      "芳容料見尤光澤。", 
      "共賞青樓，同遊綺陌。", 
      "皆曾痛憐深惜。", 
      "縱鱗鴻託意，雲水猶隔。", 
      "蘭房深寂。", 
      "映輕紅淡碧。", 
      "翠竹名花底、同燕息。", 
      "杯盤屢肯留客。", 
      "見真誠厚愛，意深情極。", 
      "烏紗翦爲新冠幟。", 
      "誰知道、荏苒塵埃帶抹，任他傾側。", 
      "朝雲信、且候潮汐。", 
      "但寸心、未改伊人在，應須近得。"
    ], 
    "rhythmic": "六醜"
  }, 
  {
    "author": "楊澤民", 
    "paragraphs": [
      "層層樓閣薰風暖。", 
      "花裏香苞短。", 
      "清芬不逐火雲消。", 
      "看了一重姿媚、一重嬌。", 
      "幾回池上尋芳徑。", 
      "驚見波中影。", 
      "似將千葉再苞封。", 
      "腸斷昭陽一笑、付飛鴻。"
    ], 
    "rhythmic": "虞美人"
  }, 
  {
    "author": "楊澤民", 
    "paragraphs": [
      "小池芳蕊初開遍。", 
      "恰似新妝面。", 
      "扁舟一葉過吳門。", 
      "只向花間高臥、度朝昏。", 
      "浮萍點綴因風絮。", 
      "更共鴛鴦語。", 
      "花間有女恰如雲。", 
      "不惜一生常作、採花人。"
    ], 
    "rhythmic": "虞美人"
  }, 
  {
    "author": "楊澤民", 
    "paragraphs": [
      "翠竿直。", 
      "一葉扁舟漾碧。", 
      "澄江上、幾度嘯日迎風，怡怡釣秋色。", 
      "漁鄉共水國。", 
      "都屬滄浪傲客。", 
      "煙波外，風笠雨蓑，才擲絲綸便千尺。", 
      "飄然去無跡。", 
      "恣腳釦雙船，帆掛輕席。", 
      "盈鉤香餌魚爭食。", 
      "更撥棹葭岸，放篙菱浦，才過新柵又舊驛。", 
      "佔江南江北。", 
      "堪惻。", 
      "利名積。", 
      "算縱有豪華，難比清寂。", 
      "須知此樂天無極。", 
      "有一斗芳酒，數聲橫笛。", 
      "蘆花深夜，半醉裏、任露滴。"
    ], 
    "rhythmic": "蘭陵王"
  }, 
  {
    "author": "楊澤民", 
    "paragraphs": [
      "蠟盡江南梅發後。", 
      "萬點黃金，嬌眼初窺牖。", 
      "曾見渭城人勸酒。", 
      "嫩條輕拂傳杯手。", 
      "料峭東風寒欲透。", 
      "暗點輕煙，便覺添疏秀。", 
      "莫道故人今白首。", 
      "人雖有故心無舊。"
    ], 
    "rhythmic": "蝶戀花"
  }, 
  {
    "author": "楊澤民", 
    "paragraphs": [
      "初過元宵三五後。", 
      "曲檻依依，終日搖金牖。", 
      "瘦損舞腰非爲酒。", 
      "長條聊贈垂鞭手。", 
      "幾葉小梅春已透。", 
      "信是風流，佔盡人間秀。", 
      "走馬章臺還舉首。", 
      "可人標韻強如舊。"
    ], 
    "rhythmic": "蝶戀花"
  }, 
  {
    "author": "楊澤民", 
    "paragraphs": [
      "寂寞春殘花謝後。", 
      "落絮輕盈，點點穿風牖。", 
      "濃綠陰中人買酒。", 
      "涼生午扇都停手。", 
      "葉密啼鶯飛不透。", 
      "要詠清姿，除是憑才秀。", 
      "往日周郎爲唱首。", 
      "今將高韻重翻舊。"
    ], 
    "rhythmic": "蝶戀花"
  }, 
  {
    "author": "楊澤民", 
    "paragraphs": [
      "百卉千花都綻後。", 
      "浥露依風，翠影籠芳牖。", 
      "杏臉桃腮勻著酒。", 
      "青紅相映如攜手。", 
      "一段簾絲風約透。", 
      "妝點亭臺，表裏俱清秀。", 
      "幾度長提頻矯首。", 
      "青青顏色新如舊。"
    ], 
    "rhythmic": "蝶戀花"
  }, 
  {
    "author": "楊澤民", 
    "paragraphs": [
      "形勢地。", 
      "岳陽事見圖記。", 
      "因山峭拔聳孤城，畫樓涌起。", 
      "楚吳巨澤坼東南，驚濤浮動空際。", 
      "半天樓欄翠倚。", 
      "記人鳳舸難系。", 
      "空餘細草沒章華，但存故壘。", 
      "二妃祠宇隔黃陵，精魂遙接雲水。", 
      "蟹魚橘柚漸上市。", 
      "是當年屈宋鄉里。", 
      "別有老仙高世。", 
      "袖青蛇屢入，都無人對。", 
      "唯有枯鬆城南里。"
    ], 
    "rhythmic": "西河"
  }, 
  {
    "author": "楊澤民", 
    "paragraphs": [
      "濃綠叢中，露半坼芳苞，自然奇絕。", 
      "水亭風檻，正是蕤賓之月。", 
      "固知道、春色無多，但絳英數點，照眼先發。", 
      "爲君的皪，盡是重心千葉。", 
      "紅巾又成半蹙。", 
      "試尋雙寄意，向麗人低說。", 
      "但將一枝，插著翠環絲髮。", 
      "映秋波、豔雲近睫。", 
      "知厚意、深情更切。", 
      "賞玩未已，看葉下、珍味還結。"
    ], 
    "rhythmic": "三部樂"
  }, 
  {
    "author": "楊澤民", 
    "paragraphs": [
      "吟風敲遍闌干曲。", 
      "極目澄江千頃綠。", 
      "長笛下扁舟。", 
      "一聲人倚樓。", 
      "牀頭醅正發。", 
      "帳底人如雪。", 
      "月色夜來看。", 
      "可堪霜信寒。"
    ], 
    "rhythmic": "菩薩蠻"
  }, 
  {
    "author": "楊澤民", 
    "paragraphs": [
      "日長風靜。", 
      "濃香在、珠簾花影。", 
      "棋具對著明窗近。", 
      "未排角勢，鴉鷺先分陣。", 
      "雙疊遠山非有恨。", 
      "正藏機休問。", 
      "便如喝采爭堂印。", 
      "局番無定。", 
      "有幸君須盡。"
    ], 
    "rhythmic": "品令"
  }, 
  {
    "author": "楊澤民", 
    "paragraphs": [
      "筆端點染相思淚。", 
      "盡寫別來無限意。", 
      "祗知香閣有離愁，不信長途無好味。", 
      "行軒一動須千里。", 
      "王事催人難但已。", 
      "牀頭酒熟定歸來，明月一庭花滿地。"
    ], 
    "rhythmic": "玉樓春"
  }, 
  {
    "author": "楊澤民", 
    "paragraphs": [
      "愁得鬢絲斑，沒得心腸破。", 
      "上梢恩共愛，忒過火。", 
      "一牀錦被，將爲都包裹。", 
      "剛被旁人隔，不似鴛鴦，等閒常得雙臥。", 
      "非無意智，觸事應偏左。", 
      "那堪名與利，相羈鎖。", 
      "一番記著，一夜還難過。", 
      "伊還思念我。", 
      "等得歸來，恁時早早來呵。"
    ], 
    "rhythmic": "滿路花・促拍滿路花"
  }, 
  {
    "author": "陳鬱", 
    "paragraphs": [
      "澄空初霽，暑退銀塘，冰壺雁程寥寞。", 
      "天闕清芬，何事早飄巖壑。", 
      "花神更裁麗質，漲紅波、一奩梳掠。", 
      "涼影裏，算素娥仙隊，似曾相約。", 
      "閒把兩花商略。", 
      "開時候、羞趁觀桃階藥。", 
      "綠幕黃簾，好頓膽瓶兒著。", 
      "年年粟金萬斛，拒嚴霜、綿絲圍幄。", 
      "秋富貴，又何妨、與民同樂。"
    ], 
    "rhythmic": "聲聲慢"
  }, 
  {
    "author": "陳鬱", 
    "paragraphs": [
      "虞弦清暑，佳氣蔥鬱，非煙非霧。", 
      "人正在、東闈堂上，分瑞祥輝騰翠渚。", 
      "奉玉斝，總歡呼稱頌，爭羨神光葆聚。", 
      "慶誕節、彌生二佛，接踵瑤池仙母。", 
      "最好英慧由天賦。", 
      "有仁慈寬厚襟宇。", 
      "每留念、修身忱意，博問謙勤親保傅。", 
      "染寶翰、鎮規隨宸畫，心授家傳有素。", 
      "更吟詠、形容雅頌，隱隱賡歌風度。", 
      "恩重漢殿傳觴，宣付祝、恭承天語。", 
      "對南薰初試，宮院笙簫競舉。", 
      "但長願，際昇平世，萬載皇基因睹。", 
      "問寢日，俟雞鳴舞拜，龍樓深處。"
    ], 
    "rhythmic": "寶鼎現"
  }, 
  {
    "author": "陳鬱", 
    "paragraphs": [
      "晴天媚曉。", 
      "正禁苑乍暖，鶯聲嬌小。", 
      "柳拂玉闌，花映朱簾韶光早。", 
      "熙朝多暇舒長晝。", 
      "慶聖主、新頒飛詔。", 
      "貽謀恩重，齊家有訓，萬邦儀表。", 
      "偏稱宮闈歡笑。", 
      "釀和氣共結，天香繚繞。", 
      "侍宴回車，韶部將迎金蓮照。", 
      "雞鳴警戒丁寧了。", 
      "但管取、鹹常同道。", 
      "東皇先報宜男，已生瑞草。"
    ], 
    "rhythmic": "絳都春"
  }, 
  {
    "author": "陳鬱", 
    "paragraphs": [
      "沒巴沒鼻，霎時間、做出漫天漫地。", 
      "不論高低並上下，平白都教一例。", 
      "鼓動滕六，招邀巽二，一任張威勢。", 
      "識他不破，只今道是祥瑞。", 
      "卻恨鵝鴨池邊，三更半夜，誤了吳元濟。", 
      "東郭先生都不管，關上門兒穩睡。", 
      "一夜東風，三竿暖日，萬事隨流水。", 
      "東皇笑道，山河原是我底。"
    ], 
    "rhythmic": "念奴嬌"
  }, 
  {
    "author": "馮偉壽", 
    "paragraphs": [
      "謫仙往矣，問當年、飲中儔侶，於今誰在。", 
      "嘆沈香醉夢，胡塵日月，流浪錦袍宮帶。", 
      "高吟三峽動，舞劍九州隘。", 
      "玉皇歸覲，半空遺下，詩囊酒佩。", 
      "雲月仰挹清芬，攬虯鬚、尚友千載。", 
      "晉宋頹波，羲皇春夢，尊前一慨。", 
      "待相將共躡，龍肩鯨背。", 
      "海山何處，五雲靉靉。"
    ], 
    "rhythmic": "玉連環・解連環"
  }, 
  {
    "author": "馮偉壽", 
    "paragraphs": [
      "被樑間雙燕，話盡春愁。", 
      "朝粉謝，午花柔。", 
      "倚紅闌故與，蝶圍蜂繞，柳綿無數，飛上搔頭。", 
      "鳳管聲圓，蠶房香暖，笑挽羅衫須少留。", 
      "隔院蘭馨趁風遠，鄰牆桃影伴煙收。", 
      "些子風情未減，眉頭眼尾，萬千事、欲說還休。", 
      "薔薇露，牡丹球。", 
      "殷勤記省，前度綢繆。", 
      "夢裏飛紅，覺來無覓，望中新綠，別後空稠。", 
      "相思難偶，嘆無情明月，今年已是，三度如鉤。"
    ], 
    "rhythmic": "春風嫋娜"
  }, 
  {
    "author": "馮偉壽", 
    "paragraphs": [
      "春風惡劣。", 
      "把數枝香錦，和鶯吹折。", 
      "雨重柳腰嬌困，燕子欲扶扶不得。", 
      "軟日烘煙，乾風吹霧，芍藥荼䕷弄顏色。", 
      "簾幕輕陰，圖書清潤，日永篆香絕。", 
      "盈盈笑靨宮黃額。", 
      "試紅鸞小扇，丁香雙結。", 
      "團鳳眉心倩郎貼。", 
      "教洗金罍，共看西堂，醉花新月。", 
      "曲水成空，麗人何處，往事暮雲萬葉。"
    ], 
    "rhythmic": "春雲怨"
  }, 
  {
    "author": "馮偉壽", 
    "paragraphs": [
      "紫鳳台高，紅鸞鏡裏，馡馡幾度秋馨。", 
      "黃金重，綠雲輕。", 
      "丹砂鬢邊滴粟，翠葉玲瓏煙剪成。", 
      "含笑出簾，月香滿袖，天霧縈身。", 
      "年時花下逢迎。", 
      "有遊女、翩翩如五雲。", 
      "亂擲芳英，爲簪斜朵，事事關心。", 
      "長向金風，一枝在手，嗅蕊悲歌雙黛顰。", 
      "繞臨溪樹，對初弦月，露下更深。"
    ], 
    "rhythmic": "雲仙引"
  }, 
  {
    "author": "馮偉壽", 
    "paragraphs": [
      "自顰雙黛聽啼鴉。", 
      "簾外翠煙斜。", 
      "社前風雨，已歸燕子，未入人家。", 
      "鞋兒試著無人看，莫是忒寬些。", 
      "想它樓上，悶拈簫管，憔悴鶯花。"
    ], 
    "rhythmic": "眼兒媚"
  }, 
  {
    "author": "馮偉壽", 
    "paragraphs": [
      "酒醒人世換，碧桃靚、海山春。", 
      "任青鳥沈沈，紫鱗杳杳，有玉林人。", 
      "宮袍掉頭未愛，愛荷衣、不染市朝塵。", 
      "仙樣蓬萊翰墨，雲間鸞鳳精神。", 
      "笑呼銀漢入金鯨。", 
      "瓊苑自由身。", 
      "羨咳唾成章，香薰花霧，音和韻鈞。", 
      "六丁夜來捧去，便天人、也自嘆尖新。", 
      "那得金箋飛灑，浩歌飛步蒼旻。"
    ], 
    "rhythmic": "木蘭花慢"
  }, 
  {
    "author": "陳無咎", 
    "paragraphs": [
      "一年一度春來，何時是了。", 
      "花落花開渾是夢，只解把人引調。", 
      "可憐浮世，等閒過日，卻不識，綠水青山，四時都好。", 
      "遇筆題詩，逢人飲酒，世間萬事，看盡多多少少。", 
      "怎得似、羽扇綸巾，雲屏煙障，幾曾受些兒煩惱。", 
      "便乘風歸去小蓬萊，聽門外、猿啼鶴嘯。"
    ], 
    "rhythmic": "失調名"
  }, 
  {
    "author": "陳草閣", 
    "paragraphs": [
      "霜剝枯崖，何處郵亭，玉龍夜呼。", 
      "喚經年幽夢，悠然獨覺，參橫璇漢，漏徹銅壺。", 
      "漠漠風煙，昏昏水月，醉聳詩肩騎瘦驢。", 
      "孤吟處，更尋香弔影，搔首踟躕。", 
      "古心落落如予。", 
      "悄獨立高寒凌萬夫。", 
      "對荒煙野草，淺溪沙路，班荊三嗅，此意誰如。", 
      "高臥南陽，歸來彭澤，借問風光還似無。", 
      "難窮處，待憑將妙手，作歲寒圖。"
    ], 
    "rhythmic": "沁園春"
  }, 
  {
    "author": "徐介軒", 
    "paragraphs": [
      "一簾疏雨。", 
      "道是無情還有思。", 
      "坐久魂銷。", 
      "風動珠脣點點嬌。", 
      "生平浩氣。", 
      "靜樂機關隨處是。", 
      "薰透寒衾。", 
      "蝴蝶休縈萬里心。"
    ], 
    "rhythmic": "木蘭香・減字木蘭花"
  }, 
  {
    "author": "章耐軒", 
    "paragraphs": [
      "未開大如木犀蕊。", 
      "開後是、梅花小底。", 
      "け然只欲住山林，肯容易、結根城市。", 
      "葉兒又與冬青比。", 
      "算何止、香聞七裏。", 
      "不因山谷品題來，誰知道、是水仙兄弟。"
    ], 
    "rhythmic": "步蟾宮"
  }, 
  {
    "author": "昭順老人", 
    "paragraphs": [
      "的皪堪爲席上珍。", 
      "銀鐺百沸麝臍薰。", 
      "蕭娘欲餌意中人。", 
      "拈處玉纖籠蚌顆，剝時瓊齒嚼香津。", 
      "仙郎入口即輕身。"
    ], 
    "rhythmic": "浣溪沙"
  }, 
  {
    "author": "陳舜翁", 
    "paragraphs": [
      "德祖家珍熟，錢塘五月中。", 
      "碧梧桐蓋翠筠籠。", 
      "傾向水晶盤內、鬥嘗空。", 
      "絳粟成團小，清甜笑蜜濃。", 
      "微酸猶解慘人容。", 
      "最是玉纖拈處、染輕紅。"
    ], 
    "rhythmic": "南柯子・南歌子"
  }, 
  {
    "author": "洪子大", 
    "paragraphs": [
      "上苑又春殘。", 
      "櫻顆如丹。", 
      "明光宮裏水晶盤。", 
      "想得退朝花底散，宣賜千官。", 
      "往事記金鑾。", 
      "荔子難攀。", 
      "多情更有酪漿寒。", 
      "蜀客筠籠相贈處，愁憶長安。"
    ], 
    "rhythmic": "浪淘沙"
  }, 
  {
    "author": "鄭子玉", 
    "paragraphs": [
      "漸鶯聲近也，探年芳、河畔扼輕輪。", 
      "旋東風染綠，綿綿平野，無際煙春。", 
      "最苦夕陽天外，愁損倚闌人。", 
      "無奈瀟湘杳，留滯王孫。", 
      "冷落池塘殘夢，是送君歸後，南浦消魂。", 
      "賴東君能客，醉臥展香茵。", 
      "儘教更、行人遠，也相伴、連水復連雲。", 
      "關山道，算無今古，客恨長新。"
    ], 
    "rhythmic": "八聲甘州"
  }, 
  {
    "author": "文珏", 
    "paragraphs": [
      "歌脣乍啓塵飛處。", 
      "翠葉輕輕舉。", 
      "似通舞態逞妖容。", 
      "嫩條纖麗玉玲瓏。", 
      "怯秋風。", 
      "虞姬珠碎兵戈裏。", 
      "莫認埋魂地。", 
      "只應遺恨寄芳叢。", 
      "露和清淚溼輕紅。", 
      "古今同。"
    ], 
    "rhythmic": "虞美人"
  }, 
  {
    "author": "顧卞", 
    "paragraphs": [
      "帳前草草軍情變。", 
      "月下旗旌亂。", 
      "褫衣推枕惜離情。", 
      "遠風吹下楚歌聲。", 
      "正三更。", 
      "撫鞍欲上重相顧。", 
      "豔態花無主。", 
      "手中蓮萼凜秋霜。", 
      "九泉歸路是仙鄉。", 
      "恨茫茫。"
    ], 
    "rhythmic": "虞美人"
  }, 
  {
    "author": "陳景沂", 
    "paragraphs": [
      "江郵湘驛。", 
      "問暮年何事，暮冬行役。", 
      "馬首搖搖經歷處，多少山南溪北。", 
      "冷著煙扉，孤芳雲掩，瞥見如相識。", 
      "相逢相勞，如癡如訴如憶。", 
      "最是近曉霜濃，初弦月掛，傅粉金鸞側。", 
      "冷淡生涯憂忘樂，不管冰檐雪壁。", 
      "魁榜虛誇，調羹浪語，那裏求真的。", 
      "暗香來歷，自家還要知得。"
    ], 
    "rhythmic": "壺中天・念奴嬌"
  }, 
  {
    "author": "陳景沂", 
    "paragraphs": [
      "今古凡花，詞人尚作詞稱慶。", 
      "紫薇名盛。", 
      "似得花之聖。", 
      "爲底時人，一曲稀流詠。", 
      "花端正。", 
      "花無郎病。", 
      "病亦歸之命。"
    ], 
    "rhythmic": "點絳脣"
  }, 
  {
    "author": "陳景沂", 
    "paragraphs": [
      "階前砌下新涼，嫩姿弱質婆娑小。", 
      "仙家甚處，鳳雛飛下，化成窈窕。", 
      "尖葉參差，柔枝嫋娜，體將玉造。", 
      "自川葵放後，堂萱謝了，是圓苑、無花草。", 
      "自恨西風太早。", 
      "逞芳容、紫圍緋繞。", 
      "管裏低昂，篦頭約略，空成懊惱。", 
      "圓胎結就，小鈴垂下，直開臨□。", 
      "□凡間謫墮，不如西帝，曾關宸抱。"
    ], 
    "rhythmic": "水龍吟"
  }, 
  {
    "author": "鬆洲", 
    "paragraphs": [
      "麥場桑隴，道都是、六代宮城遺蹟。", 
      "夢裏江山經幾覺，還似堠旁徵驛。", 
      "燕去燕來，花開花謝，那個成端的。", 
      "人煙牢落，晚風何處羌笛。", 
      "堪嘆揮淚新亭，算興亡莫補、萬分之一。", 
      "到我憑闌，休更向酒畔，是今非昔。", 
      "擊楫誓清，聞雞起舞，畢竟英難得。", 
      "傷心殘照，塔尖遙露秋碧。"
    ], 
    "rhythmic": "念奴嬌"
  }, 
  {
    "author": "韓準", 
    "paragraphs": [
      "瀟灑梧桐幾度秋。", 
      "鳳凰飛去舊山幽。", 
      "風景不殊人物換，恨悠悠。", 
      "衰草遠從煙際合，夕陽空趁水西流。", 
      "恰好憑樓便回首，怕生愁。"
    ], 
    "rhythmic": "浣溪沙"
  }, 
  {
    "author": "王雲煥", 
    "paragraphs": [
      "四十君王，三百載間，興亡一家。", 
      "嘆幕府峯高，生涯社燕，胭脂井暗，富貴飛花。", 
      "山骨呈羞，江聲帶恨，磨盡英雄歲月賒。", 
      "君知否，是枋頭霸上，著數全差。", 
      "倚空長劍吁嗟。", 
      "奈爭戰年來似亂麻。", 
      "但蒼陵古冢，白楊啼鴂，荒園廢沼，青草鳴蛙。", 
      "旗蓋東南，風濤天塹，難比興亡隙地些。", 
      "休凝佇，望長安路杳，夕照愁鴉。"
    ], 
    "rhythmic": "沁園春"
  }, 
  {
    "author": "王淮", 
    "paragraphs": [
      "踏遍江南，予豈爲、解衣推食。", 
      "謾贏得、煙波短棹，月樓長笛。", 
      "看劍功名心已死，積薪涕淚今誰滴。", 
      "想中原、一望一傷情，英雄客。", 
      "形勢地，還如昔。", 
      "談笑裏，封侯覓。", 
      "豈有於前代，無於今日。", 
      "龍豹莫藏韜略手，犬羊快掃腥羶跡。", 
      "看諸公、事業卜梟盧，何勞擲。"
    ], 
    "rhythmic": "滿江紅"
  }, 
  {
    "author": "葉潤", 
    "paragraphs": [
      "離騷困吟夢醒，訪臺城舊路。", 
      "問流水、東入滄溟，還解流轉西否。", 
      "烏衣夢、浪傳故國，晴煙冉冉宮牆樹。", 
      "念吟魂悽斷，待隨燕子來去。", 
      "回首十年，闌錦花場，趁吟雲賦雨。", 
      "可曾對、寶瑟知音，高軒爲誰輕駐。", 
      "倚東風、愁長笑短，水雲深、春江日暮。", 
      "伴羈懷，唯有徵衫，貯寒半縷。", 
      "高情謾賦，蕙帶蘭襟，蛾眉古來相妒。", 
      "英雄到、江南易老。", 
      "後來誰更，風景傷心，淚沾樽俎。", 
      "登山宴水，橫江酹酒，傾將慷慨酬形勢，付興亡、一笑翻歌舞。", 
      "獨醒難繼山公，上馬旌旗動，又還驚起鷗鷺。", 
      "危亭恨極，落盡寒香，怕道斷腸句。", 
      "有多少、行星翠點，春淺寒深，孕粉藏香，蝶清蜂瘦。", 
      "因孤彩筆芳箋，擬待倩取遊絲，系卻離緒。", 
      "旋□□、寫入鳴弦柱。", 
      "曲高調古。", 
      "更人何在，誰比和、此幽素。"
    ], 
    "rhythmic": "鶯啼序"
  }, 
  {
    "author": "張杜", 
    "paragraphs": [
      "燕裏花深，鷺汀雲澹，客夢江皋。", 
      "日日言歸，淮山笑我，塵鎖徵袍。", 
      "幾回把酒憑高。", 
      "闌干外、魂飛暮濤。", 
      "只有南園，一番風雨，過了櫻桃。"
    ], 
    "rhythmic": "柳梢青"
  }, 
  {
    "author": "王泳祖", 
    "paragraphs": [
      "東風長是客，簾櫳靜、燕子一雙飛。", 
      "看花塢日高，翠陰護曉，柳塘風細，綠漲浮漪。", 
      "腸斷處，渭城春樹遠，江國暮雲低。", 
      "芳徑聽鶯，暗驚心事，畫檐聞鵲，試卜歸期。", 
      "小樓凝佇地，疏窗下，幾度對說相思。", 
      "記得菱花交照，素手曾攜。", 
      "有新恨兩眉，向誰說破，芳心一點，惟我偏知。", 
      "休爲多情瘦卻，重有來時。"
    ], 
    "rhythmic": "風流子"
  }, 
  {
    "author": "劉天遊", 
    "paragraphs": [
      "冰縮寒流，川凝凍靄，前回鷺渚冬晚。", 
      "燕閣紅爐，駝峯翠釜，曾憶花柔酒軟。", 
      "雲海滄洲，甚又寄、南來客雁。", 
      "灑雪朱門，回橈剡曲，鏡華霜滿。", 
      "萬里銀霄凝望眼。", 
      "恁吟袖、畫闌空暖。", 
      "樹帶潮墟，笳鳴古戍，簇仲宣幽怨。", 
      "想愁思、春近也，隨宮繡、時寬一線。", 
      "昨夜扁舟，夢湖山、眉橫黛淺。"
    ], 
    "rhythmic": "氐州第一"
  }, 
  {
    "author": "柴望", 
    "paragraphs": [
      "問長江、幾分秋色，三分渾在煙雨。", 
      "何人折盡絲絲柳，此日送君南浦。", 
      "帆且駐。", 
      "試說著、羊裘釣雪今何許。", 
      "魚蝦自舞。", 
      "但一舸蘆花，數聲霜笛，鷗鷺自來去。", 
      "年年事，流水朝朝暮暮。", 
      "天涯長嘆飄聚。", 
      "衾寒不轉鈞天夢，樓外誰歌白紵。", 
      "君莫訴。", 
      "君試按、秦箏未必如鍾呂。", 
      "鄉心最苦。", 
      "算只有娟娟，馬頭皓月，今夜照歸路。"
    ], 
    "rhythmic": "摸魚兒", 
    "tags": [
      "長江"
    ]
  }, 
  {
    "author": "柴望", 
    "paragraphs": [
      "青青楊柳絲絲雨，他鄉又逢寒食。", 
      "幾度劉郎，當年曼倩，迢遞水村煙驛。", 
      "尋蹤訪跡。", 
      "正馬上相逢，杏花狼藉。", 
      "惟有沙邊，舊時鷗鷺似相識。", 
      "天涯流浪最久，十年何所事，幽愫歷歷。", 
      "換字鵝歸，看梅鶴去，回首征衫淚漬。", 
      "新歡舊憶。", 
      "笑客處如歸，歸處如客。", 
      "獨倚危闌，亂山無數碧。"
    ], 
    "rhythmic": "齊天樂"
  }, 
  {
    "author": "柴望", 
    "paragraphs": [
      "小船兒，雙去櫓。", 
      "紅溼海棠雨。", 
      "燕子歸時，芳草暗南浦。", 
      "自從翠袖香消，明璫聲斷，怕回首、舊尋芳處。", 
      "向誰語。", 
      "可憐金屋無人，冷落鳳簫譜。", 
      "翠入菱花，蛾眉爲誰嫵。", 
      "斷腸明月天涯，春風海角，恨不做、楊花飛去。"
    ], 
    "rhythmic": "祝英臺・祝英臺近"
  }, 
  {
    "author": "柴望", 
    "paragraphs": [
      "西風吹鬢，殘發早星星。", 
      "嘆故國斜陽，斷橋流水，榮悴本無憑。", 
      "但朝朝、才雨又晴。", 
      "人生飄聚等浮萍。", 
      "誰知桃葉，千古是離情。", 
      "正無奈、黯黯離情。", 
      "渡頭煙暝，愁殺渡江人。", 
      "傷情處，送君且待江頭月，人共月、千里難並。", 
      "笳鼓發，戍雲平。", 
      "此夜思君，腸斷不禁。", 
      "盡思君送君。", 
      "立盡江頭月，奈此去、君出陽關，縱有明月，無酒酌故人。", 
      "奈此去、君出陽關，明朝無故人。"
    ], 
    "rhythmic": "陽關三疊"
  }, 
  {
    "author": "柴望", 
    "paragraphs": [
      "這情懷、怎生消遣。", 
      "思量只是悽怨。", 
      "一春長爲花和柳，風雨又還零亂。", 
      "君試看。", 
      "便杜牧風流，也則腸先斷。", 
      "更深漏短。", 
      "更聽得杜宇，一聲聲切，流水畫橋畔。", 
      "人間世，本只陰晴易換。", 
      "斜陽衰草何限。", 
      "悲歡畢竟年年事，千古漫嗟修短。", 
      "無處問。", 
      "是閒倚簾櫳，盡日厭厭悶。", 
      "浮名盡懶。", 
      "但笑拍闌干，連呼大白，心事付歸燕。"
    ], 
    "rhythmic": "摸魚兒"
  }, 
  {
    "author": "柴望", 
    "paragraphs": [
      "匆匆別去，算別來、又是幾番春暮。", 
      "酒債不償還似可，負了若干吟句。", 
      "渭北春天，江南夜雨，總是傷情處。", 
      "黯然消歇，綠楊一陣鶯語。", 
      "空記十載嬉遊，如今驀地，兩處成離阻。", 
      "縱是相逢天涯路，難覓年時歡侶。", 
      "寄語東君，歲華不駐，誰爲留春住。", 
      "小樓昨夜，東風依舊飛絮。"
    ], 
    "rhythmic": "念奴嬌"
  }, 
  {
    "author": "柴望", 
    "paragraphs": [
      "便無他、杜鵑催去，匆匆春事能幾。", 
      "看來不見春歸路，飛絮又隨流水。", 
      "留也是。", 
      "怎禁得、東風紅紫還飄墜。", 
      "天涯萬里。", 
      "悵燕子人家，沈沈夜雨，添得斷腸淚。", 
      "嬉遊事。", 
      "早覺相如倦矣。", 
      "謝娘庭院猶記。", 
      "閒情已付孤鴻去，依舊被鶯呼起。", 
      "誰料理。", 
      "正乍暖還寒，未是晴天氣。", 
      "無言自倚。", 
      "想舊日桃花，而今人面，都是夢兒裏。"
    ], 
    "rhythmic": "摸魚兒"
  }, 
  {
    "author": "柴望", 
    "paragraphs": [
      "載酒何人，登臨處、滄洲空闊。", 
      "憑闌外、晴楊兩岸，晚煙潑□。", 
      "水鳥不知樑燕去，溪山半屬冬青閣。", 
      "有小舟、隱約載歌姝，調新曲。", 
      "留與去，如何得。", 
      "風又雨，催行色。", 
      "共白蘋紅蓼，好生飄泊。", 
      "別後三年重會面，人生幾度三年別。", 
      "正鄉心、客夢兩綢繆，城頭角。"
    ], 
    "rhythmic": "滿江紅"
  }, 
  {
    "author": "柴望", 
    "paragraphs": [
      "滿酌西湖酒。", 
      "覺湖山、依然未老，遊人如舊。", 
      "數過清明才六日，欲暖未晴時候。", 
      "正畫舫、春明波透。", 
      "記得名園曾駐馬，錦鞍韉、淺映堤橋柳。", 
      "尋勝賞，重回首。", 
      "不妨旋摘枝頭有。", 
      "喜青青、垂丸帶子，脆圓如豆。", 
      "想是和羹消息近，報與醉翁太守。", 
      "道玉鉉、有人啓奏。", 
      "紅藥當階明似錦，覺嬌鶯、舞燕皆稱壽。", 
      "唱此曲，付紅袖。"
    ], 
    "rhythmic": "賀新郎", 
    "tags": [
      "西湖"
    ]
  }, 
  {
    "author": "柴望", 
    "paragraphs": [
      "登高回首，嘆山河國破，於今何有。", 
      "臺上金仙空已去，零落逋梅蘇柳。", 
      "雙塔飛雲，六橋流水，風景還依舊。", 
      "鳳笙龍管，何人腸斷重奏。", 
      "聞道凝碧池邊，宮槐葉落，舞馬銜杯酒。", 
      "舊恨春風吹不斷，新恨重重還又。", 
      "燕子樓高，樂昌鏡遠，人比花枝瘦。", 
      "傷情萬感，暗沾啼血襟袖。"
    ], 
    "rhythmic": "念奴嬌"
  }, 
  {
    "author": "柴望", 
    "paragraphs": [
      "春來多困，正日移簾影，銀屏深閉。", 
      "喚夢幽禽煙柳外，驚斷巫山十二。", 
      "宿酒初醒，新愁半解，惱得成憔悴。", 
      "髼鬆雲鬢，不忺鸞鏡梳洗。", 
      "門外滿地香風，殘梅零亂，玉糝蒼苔碎。", 
      "乍暖乍寒渾莫擬，欲試羅衣猶未。", 
      "鬥草雕闌，買花深院，做踏青天氣。", 
      "晴鳩鳴處，一池昨夜春水。"
    ], 
    "rhythmic": "念奴嬌"
  }, 
  {
    "author": "柴望", 
    "paragraphs": [
      "今宵月色。", 
      "嘆暗水流花，年事非昨。", 
      "瀟灑江南似畫，舞楓飄柞。", 
      "誰家又唱江南曲，一番聽、一番離索。", 
      "孤鴻飛去，殘霞落盡，怨深難託。", 
      "又腸斷、丁香畫雀。", 
      "記牡丹時候，歸燕簾幕。", 
      "夢裏襄王，想念王孫飄泊。", 
      "如今雪上蕭蕭鬢，更相思、連夜花發。", 
      "柘枝猶在，春風那似，舊時宋玉。"
    ], 
    "rhythmic": "桂枝香"
  }, 
  {
    "author": "柴望", 
    "paragraphs": [
      "悽悽楊柳瀟瀟雨，悄窗怎禁滴瀝。", 
      "思裏傳螿，愁邊落雁，多少東吳山色。", 
      "知他恨極。", 
      "料爲我窗前，強鳴刀尺。", 
      "竟日西風，那堪無寐更鄰笛。", 
      "黃花開遍未也，花開應笑我，年少難覓。", 
      "灞上長安，河邊渭水，都把韶華暗擲。", 
      "何人碎璧。", 
      "尚衰草連天，暮煙凝碧。", 
      "怕說相思，撼楓喧夜寂。"
    ], 
    "rhythmic": "齊天樂"
  }, 
  {
    "author": "王玉", 
    "paragraphs": [
      "楊花繞晝暖風多。", 
      "晴雲點池波。", 
      "戲數翠萍幾靨，零星未礙圓荷。", 
      "軟人天氣，半如溽暑，半似清和。", 
      "說與香篝縕火，酒痕梅卻衣羅。"
    ], 
    "rhythmic": "朝中措"
  }, 
  {
    "author": "張桂", 
    "paragraphs": [
      "東風忽驟無人見。", 
      "玉塘煙浪浮花片。", 
      "步溼下香階。", 
      "苔黏金鳳鞋。", 
      "翠鬟愁不整。", 
      "臨水閒窺影。", 
      "摘得野薔薇。", 
      "遊蜂相趁歸。"
    ], 
    "rhythmic": "菩薩蠻"
  }, 
  {
    "author": "張桂", 
    "paragraphs": [
      "雨壓楊花路半乾。", 
      "蜂遺花粉在闌干。", 
      "牡丹開盡正春寒。", 
      "懶品麼弦金雁並，瘦驚雙釧玉魚寬。", 
      "新愁不放翠眉間。"
    ], 
    "rhythmic": "浣溪沙"
  }, 
  {
    "author": "張樞", 
    "paragraphs": [
      "捲簾人睡起。", 
      "放燕子歸來，商量春事。", 
      "風光又能幾。", 
      "減芳菲、都在賣花聲裏。", 
      "吟邊眼底。", 
      "被嫩綠、移紅換紫。", 
      "甚等閒、半委東風，半委小橋流水。", 
      "還是。", 
      "苔痕湔雨，竹影留雲，待晴猶未。", 
      "蘭舟靜艤。", 
      "西湖上、多少歌吹。", 
      "粉蝶兒、守定落花不去，溼重尋香兩翅。", 
      "怎知人、一點新愁，寸心萬里。"
    ], 
    "rhythmic": "瑞鶴仙", 
    "tags": [
      "西湖"
    ]
  }, 
  {
    "author": "張樞", 
    "paragraphs": [
      "春寒懶下碧雲樓。", 
      "花事等閒休。", 
      "紅綿溼透鞦韆索，記伴仙、曾倚嬌柔。", 
      "重疊黃金約臂，玲瓏翠玉搔頭。", 
      "薰爐誰熨暖衣篝。", 
      "消遣酒醒愁。", 
      "舊巢未著新來燕，任珠簾、不上瓊鉤。", 
      "何處東風院宇，數聲揭調甘州。"
    ], 
    "rhythmic": "風入松"
  }, 
  {
    "author": "張樞", 
    "paragraphs": [
      "柳戶朝雲溼，花窗午篆清。", 
      "東風未放十分晴。", 
      "留戀海棠顏色、過清明。", 
      "壘潤棲新燕，籠深鎖舊鶯。", 
      "琵琶可是不堪聽。", 
      "無奈愁人把做、斷腸聲。"
    ], 
    "rhythmic": "南歌子"
  }, 
  {
    "author": "張樞", 
    "paragraphs": [
      "春夢怯。", 
      "人靜玉閨平帖。", 
      "睡起眉心端正貼。", 
      "綽枝雙杏葉。", 
      "重整金泥蹀躞。", 
      "紅皺石榴裙褶。", 
      "款步花陰尋蛺蝶。", 
      "玉纖和粉捻。"
    ], 
    "rhythmic": "謁金門"
  }, 
  {
    "author": "張樞", 
    "paragraphs": [
      "斜日明霞，殘虹分雨，軟風淺掠蘋波。", 
      "聲冷瑤笙，情疏寶扇，酒醒無奈秋何。", 
      "彩雲輕散，漫敲缺、銅壺浩歌。", 
      "眉痕留怨，依約遠峯，學斂雙蛾。", 
      "銀牀露洗涼柯。", 
      "屏掩香銷，忍掃裀羅。", 
      "楚驛梅邊，吳江楓畔，庾郎從此愁多。", 
      "草蛩喧砌，料催織、迴文鳳棱。", 
      "相思遙夜，簾卷翠樓，月冷星河。"
    ], 
    "rhythmic": "慶宮春・高陽臺"
  }, 
  {
    "author": "張樞", 
    "paragraphs": [
      "雁橫迥碧，漸煙收極浦，漁唱催晚。", 
      "臨水樓臺乘醉倚，雲引吟情閒遠。", 
      "露腳飛涼，山眉鎖暝，玉宇冰奩滿。", 
      "平波不動，桂華底印清淺。", 
      "應是瓊斧修成，鉛霜搗就，舞霓裳曲遍。", 
      "窈窕西窗誰弄影，紅冷芙蓉深苑。", 
      "賦雪詞工，留雲歌斷，偏惹文簫怨。", 
      "人歸鶴唳，翠簾十二空卷。"
    ], 
    "rhythmic": "壺中天・念奴嬌"
  }, 
  {
    "author": "張樞", 
    "paragraphs": [
      "屏綃裛潤惹篆煙。", 
      "小窗閒、人泥晝眠。", 
      "正雪暖、荼䕷架，奈愁春、塵鎖雁弦。", 
      "楊花做了香雲夢，化池萍、猶泛翠鈿。", 
      "自不怨、東風老，怨東風、輕信杜鵑。"
    ], 
    "rhythmic": "戀繡衾"
  }, 
  {
    "author": "張樞", 
    "paragraphs": [
      "鳳樓人獨。", 
      "飛盡羅心燭。", 
      "夢繞屏山三十六。", 
      "依約水西雲北。", 
      "曉奩懶試脂鉛。", 
      "一謹儻⑵Ａ艫盟拮泵莢冢討攔旅摺"
    ], 
    "rhythmic": "清平樂"
  }, 
  {
    "author": "張樞", 
    "paragraphs": [
      "歌塵凝燕壘，又軟語、在雕樑。", 
      "記剪燭調絃，翻香校譜，學品伊涼。", 
      "屏山夢雲正暖，放東風、卷雨入巫陽。", 
      "金冷紅絛孔雀，翠間彩結鴛鴦。", 
      "銀缸。", 
      "焰冷小蘭房。", 
      "夜悄怯更長。", 
      "待採葉題詩，含情贈遠，煙水茫茫。", 
      "春妍尚如舊否，料啼痕、暗裏浥紅妝。", 
      "須覓流鶯寄語，爲誰老卻劉郎。"
    ], 
    "rhythmic": "木蘭花慢"
  }, 
  {
    "author": "張樞", 
    "paragraphs": [
      "瑣窗明。"
    ], 
    "rhythmic": "惜花春起早"
  }, 
  {
    "author": "張樞", 
    "paragraphs": [
      "金谷移春，玉壺貯暖。"
    ], 
    "rhythmic": "失調名"
  }, 
  {
    "author": "張樞", 
    "paragraphs": [
      "擁石池臺，約花闌檻。"
    ], 
    "rhythmic": "失調名"
  }, 
  {
    "author": "葉隆禮", 
    "paragraphs": [
      "大堤直。", 
      "嫋嫋遊雲蘸碧。", 
      "蘭舟上，曾記那回，拂粉塗黃弄春色。", 
      "施顰託傾國。", 
      "金縷尊前勸客。", 
      "陽臺路，煙樹萬重，空有相思寄魚尺。", 
      "飄零嘆萍跡。", 
      "自懶展羅衾，羞對瑤席。", 
      "折釵分鏡盟難食。", 
      "看桃葉迎笑，柳枝垂結。", 
      "萋萋芳草暗水驛。", 
      "腸斷畫闌北。", 
      "寒惻。", 
      "淚痕積。", 
      "想柱雁塵侵，籠羽聲寂。", 
      "天涯流水情何極。", 
      "悲沈約寬帶，馬融怨笛。", 
      "那堪燈幌，聽夜雨，鎮暗滴。"
    ], 
    "rhythmic": "蘭陵王"
  }, 
  {
    "author": "家鉉翁", 
    "paragraphs": [
      "瀛臺居北界，覿面是重城。", 
      "老龍蹲踞不動，潭影淨無塵。", 
      "此地高陽勝處，天付仙翁爲主，那肯借閒人。", 
      "暫掛西堂錫，仍同旦過賓。", 
      "六年裏，五遷舍，得比鄰。", 
      "儒館豆籩於粲，弦誦有遺音。", 
      "甚喜黃冠爲侶，更得青衿來伴，應不嘆飄零。", 
      "夜宿東華榻，朝餐泮水芹。"
    ], 
    "rhythmic": "水調歌頭"
  }, 
  {
    "author": "家鉉翁", 
    "paragraphs": [
      "神仙何處，人盡道、我州三神之一。", 
      "爲問何年飛到此，拔地倚天無跡。", 
      "縹緲瓊宮，溟茫朱戶，不與塵寰隔。", 
      "翩然鶴下，時傳雲外消息。", 
      "露冷風清夜闌，夢高人過我，歡如疇昔。", 
      "道骨仙風誰得似，談笑雲生几席。", 
      "共踏銀虯，迫隨絳節，恍遇羣仙集。", 
      "雲韶九奏，不類人間金石。"
    ], 
    "rhythmic": "念奴嬌"
  }, 
  {
    "author": "家鉉翁", 
    "paragraphs": [
      "南來數騎，問征塵、正是江頭風惡。", 
      "耿耿孤忠磨不盡，惟有老天知得。", 
      "短棹浮淮。", 
      "輕氈渡漢，回首觚棱泣。", 
      "緘書欲上，驚傳天外清蹕。", 
      "路人指示荒臺，昔漢家使者，曾留行跡。", 
      "我節君袍雪樣明，俯仰都無愧色。", 
      "送子先歸，慈顏未老，三徑有餘樂。", 
      "逢人問我，爲說肝腸如昨。"
    ], 
    "rhythmic": "念奴嬌"
  }, 
  {
    "author": "石正倫", 
    "paragraphs": [
      "香搖穗碧。", 
      "梅巧紅酥滴。", 
      "雲涴寶釵蟬墜翼。", 
      "嬌小爭禁酒力。", 
      "繡窗芳思遲遲。", 
      "無端又斂雙眉。", 
      "貪把蘭亭學字，一冬忘了彈棋。"
    ], 
    "rhythmic": "清平樂"
  }, 
  {
    "author": "石正倫", 
    "paragraphs": [
      "綠野春濃停騎，暖風飄醉襟。", 
      "漸觸目、景物悽悲，花無語、曲徑沈沈。", 
      "重檐繚垣靜鎖，丹青暗、斷軸塵半侵。", 
      "嘆絳紗、玉臂封時，何期掩、夜泉流恨深。", 
      "已矣霜凋蕙心。", 
      "蘭昌舊事，雲容好信難尋。", 
      "佇立孤吟。", 
      "怕鳳履、有遺音。", 
      "今宵佩環奏月，知倦客、若登臨。", 
      "驚飛翠禽。", 
      "鬆杉弄碎影、晴又陰。"
    ], 
    "rhythmic": "綺寮怨"
  }, 
  {
    "author": "石正倫", 
    "paragraphs": [
      "春入桃腮生嫵媚。", 
      "妝成日日行雲意。", 
      "貪聽新聲翻歇指。", 
      "工尺字。", 
      "窗前自品瓊簫試。", 
      "玉碾鸞釵珠結桂。", 
      "金泥絡縫乾紅袂。", 
      "從把畫圖誇絕世。", 
      "金蓮地。", 
      "六朝未識雙鴛細。"
    ], 
    "rhythmic": "漁家傲"
  }, 
  {
    "author": "石正倫", 
    "paragraphs": [
      "憑高快醉目。", 
      "翠拂遙峯相對簇。", 
      "千丈漣漪瀉谷。", 
      "愛溶漾墜紅，染波芬馥。", 
      "何人笑掬。", 
      "想溫泉、初卸綃縠。", 
      "春風蕩，六宮麗質，那日賜湯沐。", 
      "雙浴。", 
      "繡鳧飄逐。", 
      "恍記展、江南數幅。", 
      "而今鬢邊漸鵠。", 
      "阮洞音稀，懶訪仙躅。", 
      "系船橋畔宿。", 
      "聽靜夜、泠泠奏曲。", 
      "長安遠，渭流香膩，暗憶晚鬟綠。"
    ], 
    "rhythmic": "霓裳中序第一"
  }, 
  {
    "author": "陳著", 
    "paragraphs": [
      "玉宸凝眷。", 
      "要得培□，神皋根本。", 
      "天賦與、經綸好手，門外紅塵談笑遣。", 
      "任草色、遍空庭交翠，月往風來自便。", 
      "但紙帳、時供小憩，長理燈窗公案。", 
      "五行俱下流光電。", 
      "筆如神、毫髮都見。", 
      "是則是、霜嚴雪勁，到底春風生意滿。", 
      "喚得應、雨和晴恰好，旗舞粳艘百萬。", 
      "更社鼠城狐掃影，雁鶩驚人避箭。", 
      "最是滿腹精神，擔負處、渾身皆膽。", 
      "又誰知、條理元在，規模裏面。", 
      "天下事、又何難辦。", 
      "待副蒼生願。", 
      "渺宇宙、多少關心，留取功名久遠。"
    ], 
    "rhythmic": "寶鼎現"
  }, 
  {
    "author": "陳著", 
    "paragraphs": [
      "綸巾古貌塵寰表。", 
      "風流處、別是英雄才調。", 
      "胸次著乾坤，觸景皆詩料。", 
      "金碧樓臺新築就，傍翠麓、旋添花草。", 
      "仙棹。", 
      "更逍遙來訪，十洲三島。", 
      "遮眼富貴人多，算如公有子，人間應少。", 
      "看膝下功名，共月林清皎。", 
      "象簡緋袍親侍策，且勝賞、先春獨笑。", 
      "都道。", 
      "館中書就養，雲翹偕老。"
    ], 
    "rhythmic": "真珠簾"
  }, 
  {
    "author": "陳著", 
    "paragraphs": [
      "把雪冰心，鈞韶手，飛上青雲時早。", 
      "紅塵難染著，十年前曾坐，鳳池鰲島。", 
      "暈錦鏘環，重金壓帶，相去能爭多少。", 
      "從容何心問，到如今都領，繡春花草。", 
      "算耐處光陰，淡中滋味，世人那曉。", 
      "箋天新有稿。", 
      "要歸去、盤礴山陰道。", 
      "便整頓、隨琴霜鶴，帶石秋蘭，約松喬、倚風清嘯。", 
      "爭奈俞音杳。", 
      "明月棹、又還停了。", 
      "但珍重、經綸料。", 
      "時來須做，休管急流人笑。", 
      "功名盡遲盡好。"
    ], 
    "rhythmic": "大酺"
  }, 
  {
    "author": "陳著", 
    "paragraphs": [
      "問大江東，長淮上，緣分如何修到。", 
      "輕裘還熟局，第三番又是，五年春了。", 
      "菜飯工夫，露香心事，惟靠天公分曉。", 
      "林泉琴書夢，算飛箋覓去，不知多少。", 
      "奈雅意難酬，又還留住，口銜新詔。", 
      "都無他嗜好。", 
      "玉麟靜、公事供談笑。", 
      "滿眼是、風花飄忽，惟有長鬆，雪霜裏、插天蒼老。", 
      "休憶家山好。", 
      "安樂處、便成蓬島。", 
      "正春雨、秧疇飽。", 
      "邊城如畫，處處綠楊芳草。", 
      "青溪不妨寄傲。"
    ], 
    "rhythmic": "大酺"
  }, 
  {
    "author": "陳著", 
    "paragraphs": [
      "自有乾坤，扶人極，宗主須還人物。", 
      "今爲何時節，滿紅塵富貴，絮花飄忽。", 
      "抵障狂瀾，提攜正印，一柱天擎突兀。", 
      "平生分明處，是從容處□，不差毫髮。", 
      "把朝市山林，一般看了，無邊風月。", 
      "深衣清到骨。", 
      "紫樞府、誰信曾簪笏。", 
      "炊脫粟、黃雞白酒，補菊栽梅，碧溪繞、竹籬茅屋。", 
      "無限輕描貌。", 
      "都說道、詔書催發。", 
      "想回首、招黃鵠。", 
      "微微自笑，惟有赤松衣鉢。", 
      "相陪對門石佛。"
    ], 
    "rhythmic": "大酺"
  }, 
  {
    "author": "陳著", 
    "paragraphs": [
      "瀟灑書齋，香清縷直，燈冷暈圓。", 
      "忽驚窗鳴瓦，霰如篩下，裁冰翦玉，片似花鮮。", 
      "深怕妨梅，也愁折竹，才作還休亦偶然。", 
      "更深也，漫題窗記瑞，詩思綿綿。", 
      "聞君禮佛日千。", 
      "浪說道繁華不值錢。", 
      "想鴛衾底下，都將命乞，蒲龕裏畔，未必心安。", 
      "兜率天宮，清涼境界，總是由心不是緣。", 
      "雪山上，自有人坐了，不到君邊。"
    ], 
    "rhythmic": "沁園春"
  }, 
  {
    "author": "陳著", 
    "paragraphs": [
      "出禁城西，湖光自別，喚醒兩瞳。", 
      "有畫橋幾處，通人南北，綠堤十里，分水西東。", 
      "問柳旗亭，簇山梵所，空翠煙飛半淡濃。", 
      "偏奇處，看笙歌千舫，泛綺羅宮。", 
      "從容。", 
      "莫問城中。", 
      "是則是繁華九市通。", 
      "奈一番雨過，沾衣泥黑，三竿日上，撲面塵紅。", 
      "那壁喧器，這邊清麗，咫尺中間敻不同。", 
      "休歸去，便艤舟荷外，夢月眠風。"
    ], 
    "rhythmic": "沁園春"
  }, 
  {
    "author": "陳著", 
    "paragraphs": [
      "瀟灑綸巾，風流野服，紅塵外身。", 
      "向南窗聽雨，瀾翻墨客，北亭戀月，筆走詩神。", 
      "倚竹聽琴，逢花倒磕，更得放晴遊冠春。", 
      "清閒好，算東洲人物，難得如君。", 
      "華堂瑞氣如雲。", 
      "西風到簾帷才一分。", 
      "喜星橋鵲語，佳傳依舊，緱山鶴舞，仙樣翻新。", 
      "簫玉香中，燭花影裏，聽取捧觴低祝人。", 
      "千千歲，看功名事業，都在兒孫。"
    ], 
    "rhythmic": "沁園春"
  }, 
  {
    "author": "陳著", 
    "paragraphs": [
      "月旦評中，有如公者，更誰與儔。", 
      "看紛紛仁意，春風和氣，堂堂義事，砥柱中流。", 
      "已重物輕，身窮道泰，卻占人間第一籌。", 
      "回頭笑，彼紛紛名利，過影浮漚。", 
      "夷猶。", 
      "庭戶清幽。", 
      "算此境神仙別一洲。", 
      "但燒香掛畫，呼童掃地，對山揖水，共客登樓。", 
      "付與兒孫，只將方寸，此外無求百不憂。", 
      "宜多壽，自今開八帙，到八千秋。"
    ], 
    "rhythmic": "沁園春"
  }, 
  {
    "author": "陳著", 
    "paragraphs": [
      "小枕屏兒，面兒素淨，吾自愛之。", 
      "向春晴欲曉，低斜半展，夜寒如水，屈曲深圍。", 
      "消得題詩，不須作畫，瀟灑風流未易涯。", 
      "人間世，但此身安處，是十分奇。", 
      "笑他富貴家兒。", 
      "這長物何爲著意□。", 
      "便綺羅六扇，何如玉潔，丹青萬狀，都是錢癡。", 
      "假託伊來，遮闌便了，免得驚風侵夢時。", 
      "何須泥，要物常隨我，不物之隨。"
    ], 
    "rhythmic": "沁園春"
  }, 
  {
    "author": "陳著", 
    "paragraphs": [
      "運在東南，溫厚氣鍾，吾葺芷翁。", 
      "羨檠窗學問，迂齋正印，玉堂詞翰，攻愧流風。", 
      "制勝樞庭，參謀政府，一片平心扶大中。", 
      "黃扉近，卻翻然東顧，歸宴方蓬。", 
      "潘輿日奉從容。", 
      "全勝□貂蟬趨漢宮。", 
      "如名山鎮靜，出雲相望，大川渟蓄，有水皆宗。", 
      "吾道胚腪，諸賢命脈，陰受春風和氣濃。", 
      "宜多壽，與瑤圖同慶，綠竹歌公。"
    ], 
    "rhythmic": "沁園春"
  }, 
  {
    "author": "陳著", 
    "paragraphs": [
      "吾竹窗兄，吾能評者，只將竹看。", 
      "是丹山佳氣，胚腪茂直，嵩溪潤脈，滋養清堅。", 
      "雪虐霜凌，風饕雨惡，撼頓侵欺今幾年。", 
      "元無損，這虛心實節，卻自依然。", 
      "人間。", 
      "輸此君賢。", 
      "可曾向紅塵裏著鞭。", 
      "稱翩翩侶鳳，舞依翡翠，昂昂雛鶴，立倚琅玕。", 
      "動處非情，靜中自韻，全得生來瀟灑天。", 
      "須長在，在月窗窗北，石澗東邊。"
    ], 
    "rhythmic": "沁園春"
  }, 
  {
    "author": "陳著", 
    "paragraphs": [
      "吾菊坡兄，細觀花□，元來一般。", 
      "是鄮山佳氣，胚腪長茂，鄞江潤脈，滋養清妍。", 
      "移傍雲霄，濃沾雨露，曾亞百花頭上班。", 
      "誰知道，待芬香透了，收斂東邊。", 
      "笑他紅紫紛然。", 
      "算眼底何曾長久看。", 
      "這秋芳自韻，不爭春豔，霜根難老，偏耐風寒。", 
      "佔得清名，尊爲壽客，晚節誰能如此全。", 
      "千千歲，把黃金正色，照映人間。"
    ], 
    "rhythmic": "沁園春"
  }, 
  {
    "author": "陳著", 
    "paragraphs": [
      "玉麟堂上神仙，算來便合歸廊廟。", 
      "天教且住，堂堂裘帶，舒舒旗纛。", 
      "一笑談中，遍江淮上，太平花草。", 
      "待金甌揭了，黃扉坐處，祗依此、規模好。", 
      "恰似虹流節後，慶生申、佳期還到。", 
      "乾坤開泰，君臣相遇，機緣恁巧。", 
      "誰信蒼生，舉頭凝望，鋒車催召。", 
      "向蕪湖，更有無言桃李，顧春風早。"
    ], 
    "rhythmic": "水龍吟"
  }, 
  {
    "author": "陳著", 
    "paragraphs": [
      "玉鰲頭上蓬萊，十分好處饒鬆壑。", 
      "無邊風月，陰陰喬木，重重華萼。", 
      "秋水門庭，淡交簪履，隨宜斟酌。", 
      "向西風回首，雙旌縹緲，從天下、招琴鶴。", 
      "是則陽春有腳。", 
      "被金華、洞天留著。", 
      "相傳好語，新來初見，分明鼓角。", 
      "田裏相安，褲襦歌了，卻來持橐。", 
      "稱年年，橘綠橙黃時節，與松喬約。"
    ], 
    "rhythmic": "水龍吟"
  }, 
  {
    "author": "陳著", 
    "paragraphs": [
      "雲無心出岫。", 
      "遊戲間、聲名掀揭宇宙。", 
      "紅塵事看透。", 
      "任高官惟有，鶴隨詩瘦。", 
      "溪山如繡。", 
      "小軒亭、篘新話舊。", 
      "想時時，夢到家林，但未有歸時候。", 
      "知否。", 
      "分明世界，多少經綸，莫輕回首。", 
      "平生抱負。", 
      "金鑾殿，有新奏。", 
      "便相扶君相，從頭做去，他又誰能出手。", 
      "看明年、此日傳宣，賜酴醿酒。"
    ], 
    "rhythmic": "瑞鶴仙"
  }, 
  {
    "author": "陳著", 
    "paragraphs": [
      "碧油幢、一開藩後，便思量早歸去。", 
      "工夫著緊新城好，風月萬家笙鼓。", 
      "遊宴處。", 
      "要管領春光，補種花無數。", 
      "何須更駐。", 
      "只畫了瀟湘，扁舟徑發，揮手謝南楚。", 
      "江帆卸、撐入清溪綠樹。", 
      "家山三兩程路。", 
      "安排小馬隨猿鶴，勾引詩朋酒侶。", 
      "瀟灑處。", 
      "是則是初心，只恐難留駐。", 
      "忙須著句。", 
      "把泉石煙霞，平章一遍，回首鳳綸舞。"
    ], 
    "rhythmic": "摸魚兒"
  }, 
  {
    "author": "陳著", 
    "paragraphs": [
      "冰肌玉骨，自清涼無汗。", 
      "雲影鬅鬙翠山遠。", 
      "顫金蓮緩步，手託珠簾，風微透，扇底荷花香滿。", 
      "歸檐雙飛燕，流盼消凝，微帶羞紅上嬌面。", 
      "又還黃昏近，一片閒情，天涯去、雲也遮闌不斷。", 
      "回首處、沈思夢時曾，對十二屏山，怕拈秦阮。"
    ], 
    "rhythmic": "洞仙歌"
  }, 
  {
    "author": "陳著", 
    "paragraphs": [
      "冰肌玉骨，自清涼無汗，午夢醒來盼嬌滿。", 
      "扇輕拈又放，淺炷蘭薰，微笑處、吹著菸絲散亂。", 
      "涼亭還獨步，曾是憑闌，攜手心盟指雲漢。", 
      "碧雲斜陽外，信有如今，音書杳、寸腸千轉。", 
      "漫佇立、無言對荷花，看轉眼秋風，翠移紅換。"
    ], 
    "rhythmic": "洞仙歌"
  }, 
  {
    "author": "陳著", 
    "paragraphs": [
      "洛陽地脈，是誰人、縮到海涯天角。", 
      "綠樹成陰芳霧底，得見當年臺閣。", 
      "園杏貴客，海棠姬侍，擁入青油幕。", 
      "人間那有，風流天上標格。", 
      "如困如懶如羞，夜來應夢入，西瑤仙宅。", 
      "爲你閒風輕過去，□□不教妨卻。", 
      "嬌不能行，笑還無語，惟把香狼藉。", 
      "花花聽取，年年無負春約。"
    ], 
    "rhythmic": "念奴嬌"
  }, 
  {
    "author": "陳著", 
    "paragraphs": [
      "輕衫短旆，幾年來、遊遍江南江北。", 
      "擾擾浮生爭富貴，金碧樓臺滿目。", 
      "廈屋千間，夜牀八尺，此理誰能燭。", 
      "翩然歸去，家山是事都足。", 
      "笑指舊隱逍遙，分猿鶴地，雲頂栽花竹。", 
      "乘興生涯隨處好，卜市心□新築。", 
      "山色窺簾，杏陰依戶，門外從塵俗。", 
      "朱顏雪鬢，清閒十二分福。"
    ], 
    "rhythmic": "念奴嬌"
  }, 
  {
    "author": "陳著", 
    "paragraphs": [
      "暑天向晚，最相宜、一簇涼生新竹。", 
      "瀟灑軒窗還此景，此景真非凡俗。", 
      "猿鶴相隨，煙霞自在，與我交情熟。", 
      "人生如夢，箇中堪把心卜。", 
      "休嘆烏兔如飛，功名富貴，有分終須足。", 
      "不管他非非是是，不管他榮和辱。", 
      "淨幾明窗，殘編斷簡，且恁閒勞碌。", 
      "流螢過去，文章如在吾目。"
    ], 
    "rhythmic": "念奴嬌"
  }, 
  {
    "author": "陳著", 
    "paragraphs": [
      "緊頭上立，問如何、猶向清溪盤礴。", 
      "應爲春防須熟局，且借輕裘彈壓。", 
      "野聚晴炊，煙波暖唱，盡出江南北。", 
      "從容歸袞，三年功滿棋柝。", 
      "真個福比南山，誰無富貴，無此團圞樂。", 
      "錦瑟瑤琴清對處，青紫諸郎參錯。", 
      "楚楚孫枝，溫溫婿玉，簾幕歡聲拍。", 
      "摳衣小子，壽公也趁龜鶴。"
    ], 
    "rhythmic": "念奴嬌"
  }, 
  {
    "author": "陳著", 
    "paragraphs": [
      "落枕鴻聲，龍山夢、驀然驚覺。", 
      "還堪喜、木樨香底，鵲聲翻曉。", 
      "弄雨未成霜意懶，望寒先怯山容老。", 
      "最難逢、無一點西風，驚烏帽。", 
      "竹葉酒，傾杯小。", 
      "橙齏鱠，銀盆好。", 
      "稱良辰歡宴，及今年少。", 
      "須信從來黃菊壽，未應便放青霜惱。", 
      "但看花、日日是重陽，金尊倒。"
    ], 
    "rhythmic": "滿江紅"
  }, 
  {
    "author": "陳著", 
    "paragraphs": [
      "越水稽山，清明氣、鍾爲人極。", 
      "彯纓早、□中學問，從頭施設。", 
      "不受塵來霜壁立，常生意處春流活。", 
      "與世間、別是一規模，師夔契。", 
      "仙島上，分風月。", 
      "蒼梧下，懷冰雪。", 
      "更雙親猶是，朱顏時節。", 
      "薰業要從青鬢上，乾坤如許丹山折。", 
      "看鳳銜、芝詔下層霄，朝金闕。"
    ], 
    "rhythmic": "滿江紅"
  }, 
  {
    "author": "陳著", 
    "paragraphs": [
      "修茂堂深，芳塵滿、沈煙一朵。", 
      "簾半卷，好風催曉，晴光才破。", 
      "新潤頓教萱草鬯，輕寒未放酴醿過。", 
      "稱魚軒、容與壽如山，羣仙賀。", 
      "琴幃底，聲調和。", 
      "庭階下，兒孫大。", 
      "喜新來咿喔，又還添個。", 
      "總是人生如意處，休將時事關眉鎖。", 
      "趁鶯花、時節綺羅筵，年年作。"
    ], 
    "rhythmic": "滿江紅"
  }, 
  {
    "author": "陳著", 
    "paragraphs": [
      "風月堂中，畫屏不動香猊吐。", 
      "珠翹環擁蕊宮仙，雙鬢青如許。", 
      "相對童顏壽侶。", 
      "看庭前、緋袍拜舞。", 
      "十洲三島，柳探春時，梅欺雪處。", 
      "甲子花周，自從今日重新數。", 
      "碧瑤杯重翠濤深，笑領飛瓊語。", 
      "此去華筵喜聚。", 
      "聽傳宣、雲間紫府。", 
      "萬分如意，鳳詔便蕃，香軒容與。"
    ], 
    "rhythmic": "燭影搖紅"
  }, 
  {
    "author": "陳著", 
    "paragraphs": [
      "風骨最魁岸，宇宙更寬平。", 
      "□人皆道，天上南極壽星精。", 
      "隨意後園花木，滿眼家山松竹，儘可適平生。", 
      "門外底須問，好佔菊軒清。", 
      "聽鄉評，義方訓，莫如兄。", 
      "元方既玉就□，更要季方成。", 
      "不使塵勞頓挫，他日功名入手，當不負椿庭。", 
      "不見竇諫議，教子有餘榮。"
    ], 
    "rhythmic": "水調歌頭"
  }, 
  {
    "author": "陳著", 
    "paragraphs": [
      "身到紫樞府，一蹴鳳池間。", 
      "何妨到頭富貴，卻自戀家山。", 
      "多少名繮利鎖，塵滿霜髯雪鬢，役役不知還。", 
      "桃李競春事，坡菊自清閒。", 
      "綠楊邊，門徑小，似僧關。", 
      "吟情飲興相將，二十載優閒。", 
      "無限功名事業，分付兒孫縱靶，青鏡盡朱顏。", 
      "一語勸公酒，天下達尊三。"
    ], 
    "rhythmic": "水調歌頭"
  }, 
  {
    "author": "陳著", 
    "paragraphs": [
      "燕前鶯底。", 
      "一日春猶在。", 
      "香霧曉，祥雲霽。", 
      "煙交槐影重，風約花塵卸。", 
      "當此際。", 
      "桃源不是人間世。", 
      "彩袖環庭砌。", 
      "華裾紛珂佩。", 
      "歡聲洽，童顏醉。", 
      "金丹功已到，綠髮生須再。", 
      "簫鼓沸。", 
      "飛瓊來祝千千歲。"
    ], 
    "rhythmic": "千秋歲"
  }, 
  {
    "author": "陳著", 
    "paragraphs": [
      "杏苑長春，椿姿耐老。", 
      "畫堂琴幌融融調。", 
      "生涯分付寧馨兒，西園手種閒花草。", 
      "露浴明河，風浮素顥。", 
      "桂花著蕊今年早。", 
      "佳佔端的在孫枝，明年壽席唲嘔笑。"
    ], 
    "rhythmic": "踏莎行"
  }, 
  {
    "author": "陳著", 
    "paragraphs": [
      "雲南鍾秀，間生人望。", 
      "底事未成美況。", 
      "當知大器大成時，更莫嘆、賢關難上。", 
      "前程分定，算來無妄。", 
      "命達時終不放。", 
      "且須寄語甲科人，斷不下、一籌中榜。"
    ], 
    "rhythmic": "鵲橋仙"
  }, 
  {
    "author": "陳著", 
    "paragraphs": [
      "記得兒時識景年。", 
      "翕忽光陰，二十餘年。", 
      "梅邊聚首又三年。", 
      "結得因緣。", 
      "五百來年。", 
      "把酒君前欲問年。", 
      "笑指鬆椿，當是同年。", 
      "願從今後八千年。", 
      "長似今年。", 
      "長似今年。"
    ], 
    "rhythmic": "一翦梅"
  }, 
  {
    "author": "陳著", 
    "paragraphs": [
      "築壘愁城書一紙。", 
      "雁雁兒將不起。", 
      "好去西風裏。", 
      "到家分付眉顰底。", 
      "落日闌干羞獨倚。", 
      "十里江山萬里。", 
      "容易成憔悴。", 
      "惟歸來是歸來是。"
    ], 
    "rhythmic": "惜分飛"
  }, 
  {
    "author": "陳著", 
    "paragraphs": [
      "寶瑟屏金深深處，斑衣簫玉香中。", 
      "人生二美古難逢。", 
      "杏苑今朝喜共。", 
      "一霎豆花新雨，半簾梧葉清風。", 
      "年年此景綠尊同。", 
      "笑指南山稱頌。"
    ], 
    "rhythmic": "西江月"
  }, 
  {
    "author": "陳著", 
    "paragraphs": [
      "簫玉和鳴雲裏，綵衣娛舞風前。", 
      "好從龜鶴問長年。", 
      "看取蟠桃結遍。", 
      "事業都隨今定，兒孫也靠心傳。", 
      "隱耕窗下腹便便。", 
      "相去神仙不遠。"
    ], 
    "rhythmic": "西江月"
  }, 
  {
    "author": "陳著", 
    "paragraphs": [
      "當此朱炎火日，恨無玉骨冰肌。", 
      "問來思欲動涼颸。", 
      "寶箑荷君相遺。", 
      "如鐵又添顏甲，報瓊難續聲詩。", 
      "願言長在奉揚時。", 
      "似恁團圞到底。"
    ], 
    "rhythmic": "西江月"
  }, 
  {
    "author": "陳著", 
    "paragraphs": [
      "鬆是交朋竹是鄰。", 
      "橫枝臨水瘦，月黃昏。", 
      "衝寒香入嶺頭雲。", 
      "清到底，人共一般清。", 
      "好句更無痕。", 
      "門前無俗客，不須扃。", 
      "暫將騷致答花神。", 
      "從此去，題動玉堂春。"
    ], 
    "rhythmic": "小重山"
  }, 
  {
    "author": "陳著", 
    "paragraphs": [
      "淡淡新妝，盈盈嬌態，誰道荷花。", 
      "料想香肌，不禁畏日，翠蓋兒遮。", 
      "我來勝賞高歌。", 
      "故斂著、芳心爲何。", 
      "莫是伊花，恨餘來晚，欲媚晨霞。"
    ], 
    "rhythmic": "柳梢青"
  }, 
  {
    "author": "陳著", 
    "paragraphs": [
      "縹緲瑤城。", 
      "客情春小，本分寒輕。", 
      "霞佩雲裾，步聯西母，笑倚飛瓊。", 
      "那堪四美都並。", 
      "喜氣與、祥雲共生。", 
      "自在風流，融融簫玉，楚楚蘭馨。"
    ], 
    "rhythmic": "柳梢青"
  }, 
  {
    "author": "陳著", 
    "paragraphs": [
      "江寒雁咽。", 
      "短棹還催發。", 
      "曾是玉堂仙伯，相別處、滿篷雪。", 
      "此別。", 
      "那堪說。", 
      "溯風空淚血。", 
      "惟有梅花依舊，香不斷、夜來月。"
    ], 
    "rhythmic": "霜天曉角"
  }, 
  {
    "author": "陳著", 
    "paragraphs": [
      "一自夢盧頭，應學乘裴蹇。", 
      "元是都門向上人，大用何嫌晚。", 
      "三歲事非遙，三捷功非遠。", 
      "管取微生共此榮，聯步雲程穩。"
    ], 
    "rhythmic": "卜算子"
  }, 
  {
    "author": "陳著", 
    "paragraphs": [
      "雨逗一分寒，未放晴光透。", 
      "綺席春風十分，暢飲長春酒。", 
      "花氣漸薰簾，佳致歸詩手。", 
      "的是詩中陸地仙，左挹浮丘袖。"
    ], 
    "rhythmic": "卜算子"
  }, 
  {
    "author": "陳著", 
    "paragraphs": [
      "風急雁聲高，露冷蛩吟切。", 
      "枕剩衾寒不耐煩，長是傷離別。", 
      "望得眼兒穿，巴得心頭熱。", 
      "且喜重陽節又來，黃菊花先發。"
    ], 
    "rhythmic": "卜算子"
  }, 
  {
    "author": "陳著", 
    "paragraphs": [
      "浮萍蹤跡。", 
      "又作南東□□客。", 
      "不奈秋陽。", 
      "一似朱明赫赫光。", 
      "驚雷叱雨。", 
      "料是阿香憐逆旅。", 
      "好個涼天。", 
      "稱我前程步步便。"
    ], 
    "rhythmic": "減字木蘭花"
  }, 
  {
    "author": "陳著", 
    "paragraphs": [
      "夜帆初上。", 
      "準擬今朝過越上。", 
      "及到今朝。", 
      "卻被西風挫一潮。", 
      "丈亭一處。", 
      "要得縱觀贏得住。", 
      "行止皆天。", 
      "誰道人生客路難。"
    ], 
    "rhythmic": "減字木蘭花"
  }, 
  {
    "author": "陳著", 
    "paragraphs": [
      "家在明山南住。", 
      "身在明山西路。", 
      "回首碧雲端，自笑不如飛鶩。", 
      "飛去。", 
      "飛去。", 
      "飛入明山深處。"
    ], 
    "rhythmic": "如夢令"
  }, 
  {
    "author": "陳著", 
    "paragraphs": [
      "晚泊江灣平處。", 
      "楚楚蘋花自舞。", 
      "風翦雨絲輕，江上潮生船去。", 
      "看取。", 
      "看取。", 
      "溼櫓不驚鷗鷺。"
    ], 
    "rhythmic": "如夢令"
  }, 
  {
    "author": "陳著", 
    "paragraphs": [
      "花影亂，曉窗明。", 
      "鶯弄春笙柳外聲。", 
      "和夢捲簾飛絮入，牡丹無語正盈盈。"
    ], 
    "rhythmic": "搗練子"
  }, 
  {
    "author": "陳著", 
    "paragraphs": [
      "看了山中薜荔衣。", 
      "手將安石種分移。", 
      "花鮮絢日猩紅妒，葉密乘風翠羽飛。", 
      "新結子，綠垂枝。", 
      "老來眼底轉多宜。", 
      "牙齒不入甜時樣，醋醋何妨薦酒卮。"
    ], 
    "rhythmic": "鷓鴣天"
  }, 
  {
    "author": "陳著", 
    "paragraphs": [
      "翠雲弄曉，芰荷香、微透涼颸簾箔。", 
      "彩袂蹁躚歡舞處，勾引銜桃雙鶴。", 
      "驟馬風前，奔鯨浪裏，獨有壺天樂。", 
      "如何不醉，放教杯量寬著。", 
      "消得壽八千春，百分才一，更童顏如渥。", 
      "聽取飛瓊含笑道，堪學孩兒書額。", 
      "舄令驂鳧，瑤仙跨鳳，喜聚家人醵。", 
      "心香遙上，也隨風過蓬弱。"
    ], 
    "rhythmic": "念奴嬌"
  }, 
  {
    "author": "陳著", 
    "paragraphs": [
      "竹洲西、有人如玉，南柯一覺歸早。", 
      "青山綠水亭軒舊，猶有未荒花草。", 
      "誰信道。", 
      "又自愛湖光，買屋三間小。", 
      "都無長好。", 
      "但鳳躍雄文，蠅書小楷，轉老轉奇妙。", 
      "人間世，如許年高是少。", 
      "浮生惟有閒好。", 
      "回頭翻訝磻溪叟，輕把一絲拋了。", 
      "涼新到。", 
      "記當日天香，露浴如今老。", 
      "瑤卮壽曉。", 
      "稱酒到眉間，醺醺醉也，兒女滿前笑。"
    ], 
    "rhythmic": "摸魚兒"
  }, 
  {
    "author": "陳著", 
    "paragraphs": [
      "翔鳳闌干，啼鵑院宇，相逢似夢才醒。", 
      "誰道無情，飛紅舞翠歡迎。", 
      "青春綠髮花前飲，醉自歌、記那時曾。", 
      "到如今，心事淒涼，怕說芳盟。", 
      "追思艮嶽歸來後，穩依山護得，雨翮風翎。", 
      "燕燕鶯鶯，從他巧舌饒聲。", 
      "翩翩一種天然豔，笑向人、不與春爭。", 
      "羨花花，好歲寒交，有臥雲亭。"
    ], 
    "rhythmic": "慶春澤"
  }, 
  {
    "author": "陳著", 
    "paragraphs": [
      "春困時光，風流昨夢，逢花便自醒醒。", 
      "回首宣和，宮鶯掖燕相迎。", 
      "歸來只戀春山好，到上林、枉是親曾。", 
      "又誰知，自有蟠鬆，相與論盟。", 
      "闌干可是妨飛去，怕驚塵涴卻，翠羽紅翎。", 
      "舞態亭亭，渾疑暗折韶聲。", 
      "忺人眼處還看破，道鳳來、難與真爭。", 
      "醉扶歸，但見啼鵑，怨夕陽亭。"
    ], 
    "rhythmic": "慶春澤"
  }, 
  {
    "author": "陳著", 
    "paragraphs": [
      "蓬萊風月神仙，卻來平地爲霖雨。", 
      "乾坤清了，如今多是，退行一步。", 
      "寸寸歸心，輕軒娛侍，竹溪花圃。", 
      "奈君王眷眷，蒼生戀戀，那肯放、錢塘渡。", 
      "天也知公此意，問昇平、要抽身去。", 
      "把些夏潦，和些秋哨，輕輕綴住。", 
      "一轉移來，元勳力量，他誰堪付。", 
      "待汾陽、了卻中書，別又商量出處。"
    ], 
    "rhythmic": "水龍吟"
  }, 
  {
    "author": "陳著", 
    "paragraphs": [
      "魚軒富貴人間少。", 
      "那堪更、有子雍容廊廟。", 
      "袞繡當斑衣，轉色難心小。", 
      "手把乾坤重整頓，略□□、微生一笑。", 
      "分曉。", 
      "是慈闈心事，如今著到。", 
      "簾幕早是寒生，又橙黃近也，菊花香了。", 
      "已勸九霞觴，春意濃於酒。", 
      "玉帶金魚歡舞處，更捷騎、紅塵峽□。", 
      "知否。", 
      "這花添錦上，年年重九。"
    ], 
    "rhythmic": "真珠簾"
  }, 
  {
    "author": "陳著", 
    "paragraphs": [
      "著林仙叟，夢境炊得，才香還覺。", 
      "回首渺，觚棱何處，雲與商量浮計小。", 
      "矮矮屋、半弓來閒地，也著三花兩草。", 
      "沸眼底、鞭風笠雨，不滿茶邊一笑。", 
      "壽骨奇聳神清峭。", 
      "散人裝、遊戲塵表。", 
      "簾晝永、長留雅伴，吟唾寬飛瀟灑料。", 
      "最好是、瑟和琴同調，眉裏相看耐老。", 
      "更綠草、孫枝可意，譜得家傳較早。", 
      "爭指畫額兒兒，歡祝處、荷薰吹曉。", 
      "記蘭湯初試，當日風光又到。", 
      "拚醵飲、任金尊倒。", 
      "醉把羲娥傲。", 
      "算萬事、都是空花，雪柏霜鬆鎮好。"
    ], 
    "rhythmic": "寶鼎現"
  }, 
  {
    "author": "陳著", 
    "paragraphs": [
      "問今何日，舊也曾尾，東風鵷鷺。", 
      "回首念，家山桃李，歸去來兮聞早賦。", 
      "夢境裏、盡何妨疏散，時趁鶯晴信步。", 
      "是則是、清閒自好，一點心猶懷古。", 
      "記得平世癡兒女。", 
      "自燈宵、遊了三五。", 
      "還次第、湖邊去也，寒食清明炊未住。", 
      "是處處、是丹青圖畫，隨意狂歌醉舞。", 
      "奈驀被、煙花浪手，一擲殘陽孤注。", 
      "須信樂極悲來，誰道是、曾歌瓊樹。", 
      "夕陽亭遺涴，翻得江濤似許。", 
      "忍望著、□天津路。", 
      "最是鵑啼苦。", 
      "算世事、消把春看，還有落花飛絮。"
    ], 
    "rhythmic": "寶鼎現"
  }, 
  {
    "author": "陳著", 
    "paragraphs": [
      "如梅在壑清標格。", 
      "襟懷好、又是融融春拍。", 
      "鴛夢早驚飛，慣一窗岑寂。", 
      "譜曲裁詩心自在，任雪月、風花需索。", 
      "奇特。", 
      "問生涯卻道，浮雲如得。", 
      "回首門外黃塵，算何如、穩佔溪光山色。", 
      "八百歲爲期，卻十分才一。", 
      "弟自高歌兒自舞，簇小小、榴花筵席。", 
      "真率。", 
      "鎮無妨歡醉，年年今日。"
    ], 
    "rhythmic": "真珠簾"
  }, 
  {
    "author": "陳著", 
    "paragraphs": [
      "青雲玉樹南薰扇。", 
      "京華地、別是瀟湘圖展。", 
      "茉莉芰荷香，拍滿笙簫院。", 
      "雪藕盈盈歌嫋處，早已帶、秋聲悽怨。", 
      "堪嘆。", 
      "把時光輕靠，冰山一片。", 
      "從古幻境如輪，問銅駝、應是多番曾見。", 
      "誰把笛吹涼，總是腔新換。", 
      "水枕風船空入夢，但極目、波流雲遠。", 
      "消黯。", 
      "更華林蟬咽，系人腸斷。"
    ], 
    "rhythmic": "真珠簾"
  }, 
  {
    "author": "陳著", 
    "paragraphs": [
      "閒居是念隨雲散。", 
      "琴簾底、卻自平生心滿。", 
      "百二十年期，笑道今才半。", 
      "一味齏鹽清得瘦，婉娩似、梅花香晚。", 
      "相伴。", 
      "老霜鬆寧耐，溪山寒慣。", 
      "探借十日前春，小杯盤、也做壽筵模範。", 
      "繞膝舞斑衣，有酒從他勸。", 
      "但任真來渾是處，夢不到、笙歌瑤燕。", 
      "雙健。", 
      "任旁人播盡，風流眉案。"
    ], 
    "rhythmic": "真珠簾"
  }, 
  {
    "author": "陳著", 
    "paragraphs": [
      "眼底時光，奈老來、如何奈得秋何。", 
      "黃葉最多情，天分付、涼意一聲先做。", 
      "是處著露莎蛩，也酸吟相和。", 
      "新雁想，飛到故都徘徊，未忍輕過。", 
      "往事是堪唾。", 
      "紅棗信、烽折盡任他。", 
      "湖山桂香自好，笙歌舫、沈沈醉也誰拖。", 
      "可憐瘦月淒涼，把興亡看破。", 
      "如今□，但留下滿城□，西風悲些。"
    ], 
    "rhythmic": "金盞子"
  }, 
  {
    "author": "陳著", 
    "paragraphs": [
      "故都冬亦好。", 
      "風光可是，人間曾有。", 
      "問雪樓臺，肉陣不教寒透。", 
      "妙手攙春弄巧，喚得應、千花如繡。", 
      "燈市酒。", 
      "笙歌鎮似，元宵時候。", 
      "見說是事都新，但破凍潮聲，去來依舊。", 
      "老夢無情，不到六橋風柳。", 
      "回首孤山好景，倩人問、梅花安否。", 
      "應自瘦。", 
      "雪霜可能僝僽。"
    ], 
    "rhythmic": "玉漏遲"
  }, 
  {
    "author": "陳著", 
    "paragraphs": [
      "天蓋西傾，地軸東翻，兩年以來。", 
      "那關中形勢，已歸勃勃，江南人馬，都是回回。", 
      "咄咄書空，棲棲問路，歲晚山空風雪催。", 
      "如何得，與渾家踏遍，雪頂巖隈。", 
      "誰知有客敲推。", 
      "把世變心煩都說開。", 
      "道嚴霜不殺，不成葭葦，冱寒慣耐，方是鬆梅。", 
      "萬事過前，一場夢裏，分付茅柴三兩杯。", 
      "猶癡望，有太平時節，遊戲春臺。"
    ], 
    "rhythmic": "沁園春"
  }, 
  {
    "author": "陳著", 
    "paragraphs": [
      "旗蓋運遷，衣冠事乖，豈非命來。", 
      "自黃粱枕覺，分明看破，翠蓬舟近，及早抽回。", 
      "誰料山深，也同鼎沸，步步危機忙裏催。", 
      "愁無奈，過青山萬疊，碧水千隈。", 
      "此愁何計能推。", 
      "算何日天教眉鎖開。", 
      "記六橋花舫，晴邊訪柳，孤山草酌，雪後評梅。", 
      "回首西湖，傷心前事，覆水如何收上杯。", 
      "東風好，問如今吹入，誰處樓臺。"
    ], 
    "rhythmic": "沁園春", 
    "tags": [
      "西湖"
    ]
  }, 
  {
    "author": "陳著", 
    "paragraphs": [
      "人生功名，在醉夢中，早須掉頭。", 
      "自南宮一券，塵泥偶脫，前程雙轂，日月如流。", 
      "蕙帳真盟，菜羹餘味，江上歸舟誰得留。", 
      "誰知道，有邵平瓜圃，何日封侯。", 
      "天天又不人由。", 
      "奈危世山林也有憂。", 
      "況青崗不助，晉家風鶴，黑雲直卷，吳分星牛。", 
      "分寸殘生，萬千魔障，他事如今都罷休。", 
      "關心處，是離離禾黍，故國宗周。"
    ], 
    "rhythmic": "沁園春"
  }, 
  {
    "author": "陳著", 
    "paragraphs": [
      "無價韶華，一笑相酬，青錢似苔。", 
      "奈東風輕劣，催紅雨去，西園次第，放綠陰回。", 
      "老後時光，眉間心事，恰似怕酸人著梅。", 
      "須知道，有誰能百歲，日日開懷。", 
      "從教世變輪推。", 
      "也莫問人間春去來。", 
      "看淵明歸了，有形誰役，少陵醉裏，無悶堪排。", 
      "貧賊何妨，風流自別，不是沈沈濁世杯。", 
      "層霄上，與大鵬盤礴，下視浮埃。"
    ], 
    "rhythmic": "沁園春"
  }, 
  {
    "author": "陳著", 
    "paragraphs": [
      "人生幾何，如何不自，珍重此生。", 
      "向蠹殘字上，甘心拋擲，蝸尖爭處，著意丁寧。", 
      "箭過時光，劍炊世界，誰帶經鋤誰筆耕。", 
      "分明似，滿一鍋湯沸，無處清□。", 
      "輸兄。", 
      "練得閒成。", 
      "□無辱無憂懼驚。", 
      "但菜羹糲飯，不求他味，芒鞋竹杖，足暢幽情。", 
      "八十年來，萬千看破，胸次春風秋月明。", 
      "梅花帳，稱困眠醒起，無打門聲。"
    ], 
    "rhythmic": "沁園春"
  }, 
  {
    "author": "陳著", 
    "paragraphs": [
      "信書成癡，捱到如今，無生可謀。", 
      "奈渾家夢飯，谷難虛貸，長年斷肉，菜亦慳搜。", 
      "風雨瀟瀟，江山落落，死又還生春復秋。", 
      "八十歲，是這般多活，堪吊堪羞。", 
      "休休。", 
      "盍自回頭。", 
      "要鐵漢須從窮處求。", 
      "那袁安閉戶，恬然僵臥，少陵任婦，長是貧愁。", 
      "一等清風，千年佳話，蟻蚋看他金谷樓。", 
      "是是是，笑出門天闊，一片雲浮。"
    ], 
    "rhythmic": "沁園春"
  }, 
  {
    "author": "陳著", 
    "paragraphs": [
      "好花天也多慳，放遲留做殘春主。", 
      "豐肌弱骨，晴嬌無奈，新妝相妒。", 
      "翠幕高張，玉闌低護，怕驚風雨。", 
      "記年時、多少詩朋酒伴，逢花醉、簪花舞。", 
      "那料無情光景，到如今、水流雲去。", 
      "殘枝剩葉，依依如夢，不堪相覷。", 
      "心事誰知，杜鵑饒舌，自能分訴。", 
      "日西斜，菸草悽悽，望斷洛陽何處。"
    ], 
    "rhythmic": "水龍吟"
  }, 
  {
    "author": "陳著", 
    "paragraphs": [
      "百花開遍園林，又春歸也誰爲主。", 
      "深黃淺紫，嬌紅膩白，他誰能妒。", 
      "似不勝情，醉歸花月，夢迴雲雨。", 
      "又豐肌、恰被東風搖動，盈盈底、霓裳舞。", 
      "世事紛紛無據。", 
      "與楊花、飛來飛去。", 
      "當年斗大，知他多少，蜂窺蝶覷。", 
      "金谷春移，玉華人散，此愁難訴。", 
      "漫尋思，承詔沈香亭上，倚闌干處。"
    ], 
    "rhythmic": "水龍吟"
  }, 
  {
    "author": "陳著", 
    "paragraphs": [
      "杜鵑啼正忙時，半風半雨春慳霽。", 
      "酴醿未過，櫻甜初熟，梅酸微試。", 
      "一種紅芳，九苞真色，舞窗翻砌。", 
      "自仙樊去後，無人題鳳，闌干外、成孤媚。", 
      "誰信陽春妙手，錦雲機、新番裁製。", 
      "東君冷看，如何描摸，天然豔美。", 
      "渾欲乘風，又如羞日，做雙飛體。", 
      "佇驂鸞，稱得花前弄玉，與吟簫婿。"
    ], 
    "rhythmic": "水龍吟"
  }, 
  {
    "author": "陳著", 
    "paragraphs": [
      "對南山翠峭。", 
      "幾百年、銀青門第轉好。", 
      "梅花弄春小。", 
      "向重簾暖處，華筵開早。", 
      "斑衣簇繞。", 
      "舞香雲、鬨堂頌禱。", 
      "穩生涯、都自心田，自有老天堪靠。", 
      "應道。", 
      "□□□□，樂事難逢，可輕過了。", 
      "鱸肥蟹健，桑落酒、釀來妙。", 
      "稱瑤卮爭勸，襟懷寬放，一點塵囂不到。", 
      "但從今、家慶年年，醉鄉里笑。"
    ], 
    "rhythmic": "瑞鶴仙"
  }, 
  {
    "author": "陳著", 
    "paragraphs": [
      "清溪帶竹，竹外山光抱。", 
      "新築渾如圖畫了。", 
      "稱閒心、管領昨夜天風，吹送□，端的琅音恰到。", 
      "誰知青雲上，鸞鳳翱翔，曾把功名試多少。", 
      "到如今夢覺，佩著飛霞，渾家問、玉芝瑤草。", 
      "試冷看、重門外如何，恁得似，壺中羽衣塵表。"
    ], 
    "rhythmic": "洞仙歌"
  }, 
  {
    "author": "陳著", 
    "paragraphs": [
      "北馬飛江過。", 
      "畫圖中、花城柳郭，萬摧千挫。", 
      "羌管直驚猿鶴夢，愁得千山翠鎖。", 
      "有多少、風餐雨臥。", 
      "回首西湖空濺淚，醉沈沈、輕擲金甌破。", 
      "平地浪，如何嚲。", 
      "君家志氣從來大。", 
      "舞藍袍、牽絲幕外，肯饒他個。", 
      "誰料腥埃妨闊步，孤瘦依然故我。", 
      "待天有情時須可。", 
      "且佔雪溪清絕處，看精神、全是梅花做。", 
      "嫌暖飽，耐寒餓。"
    ], 
    "rhythmic": "賀新郎", 
    "tags": [
      "西湖"
    ]
  }, 
  {
    "author": "陳著", 
    "paragraphs": [
      "曉村深處，記當年、輕被東風吹別。", 
      "重得相看春雨屋，心事從頭細說。", 
      "深院燈寒，流蘇帳暖，曾夢梅花月。", 
      "如今何在，消凝分付啼鴂。", 
      "亭館飛入腥煙，殘香惟有，數朵酴醿雪。", 
      "舊燕尋巢來又去，也覺雙飛聲咽。", 
      "泛梗生涯，空花世界，且做杯中活。", 
      "可人蘭玉，風光還有時節。"
    ], 
    "rhythmic": "念奴嬌"
  }, 
  {
    "author": "陳著", 
    "paragraphs": [
      "百年光景，算山中、多佔人間分數。", 
      "一片清風梅是主，彈壓粗花俗樹。", 
      "小小魚池，深深鶯谷，曲曲香雲路。", 
      "堪詩堪畫，是天分付閒處。", 
      "聞要跨鶴西遊，家林自好，且何妨留駐。", 
      "趁取酴醿新煮酒，燒筍煎花爲具。", 
      "萬事皆空，千金一刻，底用閒愁苦。", 
      "無情杜宇，笑他催我歸去。"
    ], 
    "rhythmic": "念奴嬌"
  }, 
  {
    "author": "陳著", 
    "paragraphs": [
      "雨簾高卷，見榴花、應怪風流人老。", 
      "是則年年佳節在，無奈閒心悄悄。", 
      "巧扇風輕，香羅雪溼，夢裏曾看了。", 
      "如今溪上，歡盟分付年少。", 
      "偏是眉好相宜，呼兒扶著，把菖蒲迎笑。", 
      "說道浮生饒百歲，能有時光多少。", 
      "幸自清貧，何妨樂趣，譜入瑤琴調。", 
      "杯杯酒滿，這般滋味誰曉。"
    ], 
    "rhythmic": "念奴嬌"
  }, 
  {
    "author": "陳著", 
    "paragraphs": [
      "障暑稠陰，梳涼細縷，□□□□□□。", 
      "露腋玲瓏，多少鬧中幽趣。", 
      "斷又續、可是無情，□相送、短長亭路。", 
      "記春風、曾著鶯啼，便嬌那得嫋如許。", 
      "知音人自暗省，凝睇青雲影裏，黃昏猶佇。", 
      "一部笙𥱧，消得翠腰供舞。", 
      "堪對景、翻入新妝，鬢影低、襯教眉嫵。", 
      "試回頭、舊日章臺，怕聽聲咽處。"
    ], 
    "rhythmic": "綺羅香"
  }, 
  {
    "author": "陳著", 
    "paragraphs": [
      "嫋入風腔，清含露脈，聲在絲絲煙碧。", 
      "破暑吹涼，天付弄嬌雙腋。", 
      "似戀戀、舞翠纖腰，斷還續、忍相離拆。", 
      "最歡時、微雨初晴，夕陽猶溼淡雲隔。", 
      "新來多少愴感，心怕無情過馬，攀條驚著。", 
      "夢裏妝臺，休說聽來曾昨。", 
      "凝佇漫、番節笙音，暗自將、玉闌輕拍。", 
      "問誰能、喚起陶潛，醉翁同賦卻。"
    ], 
    "rhythmic": "綺羅香"
  }, 
  {
    "author": "陳著", 
    "paragraphs": [
      "霽曉樓臺，斜陽渡口，涼腋新聲初到。", 
      "占斷清陰，隨意自成宮調。", 
      "看取次、顫引薰風，想無奈、露餐清飽。", 
      "有時如、柔嫋𥱧絲，忽如笙咽轉嬌妙。", 
      "誰知憂怨極處，輕把宮妝蛻了，飛吟枝杪。", 
      "耳畔如今，悽感又添多少。", 
      "愁緒正、縈繞妝臺，怎更禁、被他相惱。", 
      "送殘音、立盡黃昏，月明深院悄。"
    ], 
    "rhythmic": "綺羅香"
  }, 
  {
    "author": "陳著", 
    "paragraphs": [
      "夢裏京華，忽聽得、庭花遺曲。", 
      "到醒來、愁滿東風山屋。", 
      "春事已非空結綺，曉班無分隨羣玉。", 
      "想天涯、淪落杜秋娘，攢眉綠。", 
      "誰能顧，荒蕪菊。", 
      "誰能問，平安竹。", 
      "任時光流轉，都成虛辱。", 
      "無可奈何天地隘，只饒走得溪山足。", 
      "但逢人、相問麥青青，何時熟。"
    ], 
    "rhythmic": "滿江紅"
  }, 
  {
    "author": "陳著", 
    "paragraphs": [
      "吾菊山翁，鶴驂來自蓬雲界。", 
      "平鋪心地有天知，楚楚生蘭茝。", 
      "膝下青衫舞拜。", 
      "更參差、斑衣戲隊。", 
      "清閒無事，門外從他，驚塵飛隘。", 
      "壽八千年，百分才一朱顏耐。", 
      "何妨長主翠嵩春，酒約詩盟在。", 
      "家慶堂前歡會。", 
      "領霞卮、醺紅淺帶。", 
      "是人說道，真呂先生，風流瀟灑。"
    ], 
    "rhythmic": "燭影搖紅"
  }, 
  {
    "author": "陳著", 
    "paragraphs": [
      "瀟灑琴簾，月燈歸後新諧好。", 
      "青雲香裏共清風，消得金花誥。", 
      "爭奈天顛地倒。", 
      "好光陰、都驚散了。", 
      "更聽人說，七七年時，多多煩惱。", 
      "捱到如今，信知空掛閒懷抱。", 
      "天於負處最饒人，顰也翻成笑。", 
      "牢閉柴門自好。", 
      "對梅花、杯盤草草。", 
      "滿前兒女，耐後夫妻，齏鹽偕老。"
    ], 
    "rhythmic": "燭影搖紅"
  }, 
  {
    "author": "陳著", 
    "paragraphs": [
      "雙杏堂深，山明水秀瀠洄著。", 
      "穩鋪心事做平生，不買顰眉錯。", 
      "是則蒼髯白髮。", 
      "笑微微、朱顏自渥。", 
      "一團春意，半隱風流，他誰能學。", 
      "六十年華，又從今起新花甲。", 
      "葵榴初豔芰荷香，爭赴開筵約。", 
      "家慶真堪恣樂。", 
      "碧瑤杯、須拚滿酌。", 
      "瑟琴聲裏，弟勸兄酬，兒歌孫拍。"
    ], 
    "rhythmic": "燭影搖紅"
  }, 
  {
    "author": "陳著", 
    "paragraphs": [
      "珍叢鳳舞，曾是宣和，春風送歸禁幄。", 
      "翠淺紅深，婉娩步空金落。", 
      "腥塵未飛動處，是先知、早辭華萼。", 
      "好在□，四並難多少，怨懷無託。", 
      "猛拍闌干誰會，浮世事、悠悠白雲黃鶴。", 
      "有酒當花，休得是今非昨。", 
      "花猶百年寧耐，算人生、能幾歡樂。", 
      "又忽忽，醉夢裏、春去不覺。"
    ], 
    "rhythmic": "聲聲慢"
  }, 
  {
    "author": "陳著", 
    "paragraphs": [
      "小盆池，新壓藕，翠蓋已擎雨。", 
      "巧弄紅妝，明豔便能許。", 
      "自憐華髮蕭蕭，風流無分，醉時眼、何妨偷覷。", 
      "黯然佇。", 
      "回首今是何時，逢花笑還語。", 
      "夢裏西湖，雙落淚如縷。", 
      "斜陽十里煙蕪，六橋風浪，有誰掉、採蓮舟去。"
    ], 
    "rhythmic": "祝英臺近", 
    "tags": [
      "西湖"
    ]
  }, 
  {
    "author": "陳著", 
    "paragraphs": [
      "中秋佳月最端圓。", 
      "老癡頑。", 
      "見多番。", 
      "杯酒相延，今夕不應慳。", 
      "殘雨如何妨樂事，聲淅淅，點斑斑。", 
      "天應有意故遮闌。", 
      "拍人間。", 
      "等閒看。", 
      "好處時光，須用著些難。", 
      "直待黃昏風捲霽，金灩灩，玉團團。"
    ], 
    "rhythmic": "江城子"
  }, 
  {
    "author": "陳著", 
    "paragraphs": [
      "人生難滿百年心。", 
      "得分陰。", 
      "勝千金。", 
      "吹帽風流，時節又相尋。", 
      "回首賜萸休說夢，真率具，自山林。", 
      "逢迎一笑且開襟。", 
      "酒頻斟。", 
      "量猶禁。", 
      "相勸相期，長健似如今。", 
      "醉也從他兒女手，爭把菊，滿頭簪。"
    ], 
    "rhythmic": "江城子"
  }, 
  {
    "author": "陳著", 
    "paragraphs": [
      "紛紛都說會雙星。", 
      "鵲橋成。", 
      "鳳驂迎。", 
      "風雨淒涼，何故鎖蒼冥。", 
      "兒女空愁誰解意，須道我，試來聽。", 
      "人間天上不同情。", 
      "最無憑。", 
      "是柔盟。", 
      "應怪癡人，虛妄做浮生。", 
      "正值樓臺多簇燕，教沒興，不開晴。"
    ], 
    "rhythmic": "江城子"
  }, 
  {
    "author": "陳著", 
    "paragraphs": [
      "籠街彈壓上元燈。", 
      "滿瑤城。", 
      "簇珠星。", 
      "老矣如今，誰記舊來曾。", 
      "眼底相逢惟有月，空對面，若爲情。", 
      "殘生消不盡齏莖。", 
      "瘦棱棱。", 
      "困騰騰。", 
      "扶起眉間，杯酒酹寒檠。", 
      "也爲風光陪一笑，心下事，夢中驚。"
    ], 
    "rhythmic": "江城子"
  }, 
  {
    "author": "陳著", 
    "paragraphs": [
      "年年端午又今朝。", 
      "鬢蕭蕭。", 
      "思搖搖。", 
      "應是南風，湘浦正波濤。", 
      "千古獨醒魂在否，無處問，有誰招。", 
      "何人簾幕倚蘭皋。", 
      "看飛橈。", 
      "奪高標。", 
      "饒把笙歌，供笑醉陶陶。", 
      "孤坐小窗香一篆，弦綠綺，鼓離騷。"
    ], 
    "rhythmic": "江城子"
  }, 
  {
    "author": "陳著", 
    "paragraphs": [
      "錢塘江上潮來去。", 
      "花落花開六橋路。", 
      "三竺三茅鍾曉暮。", 
      "當年夢境，如今故國，不忍回頭處。", 
      "他誰做得愁如許。", 
      "平地波濤挾風雨。", 
      "往事悽悽都有據。", 
      "月堂笑裏，夕亭話後，自是無人悟。"
    ], 
    "rhythmic": "青玉案", 
    "tags": [
      "錢塘江"
    ]
  }, 
  {
    "author": "陳著", 
    "paragraphs": [
      "青山流水迢迢去。", 
      "總是東風往回路。", 
      "送得春來春又暮。", 
      "鶯如何訴。", 
      "燕如何語。", 
      "只有春知處。", 
      "時光漸漸春如許。", 
      "何用憐春怕紅雨。", 
      "到處空飛無實據。", 
      "花開也好，花飛也好，此意須雙悟。"
    ], 
    "rhythmic": "青玉案"
  }, 
  {
    "author": "陳著", 
    "paragraphs": [
      "浪麥風微花霧掃。", 
      "痕沙水淺溪橋小。", 
      "屬玉雙雙飛杳杳。", 
      "山寬繞。", 
      "新晴繡得春分曉。", 
      "獨立無言心事渺。", 
      "曾將宇宙思量了。", 
      "世變何涯人已老。", 
      "休煩惱。", 
      "林泉況味終須好。"
    ], 
    "rhythmic": "漁家傲"
  }, 
  {
    "author": "陳著", 
    "paragraphs": [
      "山弄夕輝眉淡掃。", 
      "溪分新水支流小。", 
      "醉夢風光凝望杳。", 
      "雲樹繞。", 
      "杜鵑怨處誰能曉。", 
      "浮世悠悠波渺渺。", 
      "蝸爭何事何時了。", 
      "天爲無情方不老。", 
      "休苦惱。", 
      "隨緣詩酒清閒好。"
    ], 
    "rhythmic": "漁家傲"
  }, 
  {
    "author": "陳著", 
    "paragraphs": [
      "豆雨空晴，桂花風靜。", 
      "碧虛飛上圓明鏡。", 
      "誰能喚起禿翁吟，祗應笑得嫦娥醒。", 
      "可奈良宵，不堪殘境。", 
      "強拚一醉偷光景。", 
      "夜涼漸攪雪霜心，昏眵猶認山河影。"
    ], 
    "rhythmic": "踏莎行"
  }, 
  {
    "author": "陳著", 
    "paragraphs": [
      "殘夢騰騰。", 
      "好鳥一聲呼醒。", 
      "小窗明、蕭蕭鬢影。", 
      "當年頭上，慣曾簪幡勝。", 
      "到如今、有誰懷省。", 
      "東風著面，卻自依然相認。", 
      "哄癡兒、忺聲弄景。", 
      "盤蔬杯酒，強教人歡領。", 
      "也微酣、帶些春興。"
    ], 
    "rhythmic": "賣花聲"
  }, 
  {
    "author": "陳著", 
    "paragraphs": [
      "兄年八十，弟今年幾，亦是七旬有九。", 
      "人生取數已爲多，更休問、前程無有。", 
      "家貧是苦，算來又好，見得平生操守。", 
      "杯茶盞水也風流，莫負了、桂時菊候。"
    ], 
    "rhythmic": "鵲橋仙"
  }, 
  {
    "author": "陳著", 
    "paragraphs": [
      "世變無情風挾雨。", 
      "長夜漫漫，何日開晴午。", 
      "白髮蕭疏驚歲序。", 
      "兒嬉漫說重重午。", 
      "粒啄偷生如搏黍。", 
      "過計何須，負郭多南畝。", 
      "曾著宮衣沾雨露。", 
      "如今掩袂悲湘浦。"
    ], 
    "rhythmic": "蝶戀花"
  }, 
  {
    "author": "陳著", 
    "paragraphs": [
      "故園處處都荒雨。", 
      "寂寞蝸書戶。", 
      "人間春事杏桃花。", 
      "獨有詩人依舊、菊爲家。", 
      "老來猶解高叉手。", 
      "遙上花前壽。", 
      "華顛無分插花枝。", 
      "乞取霜根風月、送將歸。"
    ], 
    "rhythmic": "虞美人"
  }, 
  {
    "author": "陳著", 
    "paragraphs": [
      "有約泛溪篷。", 
      "遊畫圖中。", 
      "沙鷗引入翠重重。", 
      "認取抱琴人住處，水淺山濃。", 
      "一笑兩衰翁。", 
      "莫惜從容。", 
      "甕醅灰芋雪泥菘。", 
      "直到梅花飛過也，桃李春風。"
    ], 
    "rhythmic": "浪淘沙"
  }, 
  {
    "author": "陳著", 
    "paragraphs": [
      "記得去年時。", 
      "採菊東籬。", 
      "眉間一笑捧花枝。", 
      "說道願如花不老，交勸雙卮。", 
      "又是菊花期。", 
      "客況誰知。", 
      "便無風雨也悽悽。", 
      "白髮夫妻時節酒，堪幾參差。"
    ], 
    "rhythmic": "浪淘沙"
  }, 
  {
    "author": "陳著", 
    "paragraphs": [
      "窗影弄晴紅。", 
      "歡笑成叢。", 
      "一聲春困到衰翁。", 
      "回首太平兒戲事，雨過雲空。", 
      "人世暗塵中。", 
      "如夢方濃。", 
      "也須留取自惺憁。", 
      "試問若教都困了，誰管春風。"
    ], 
    "rhythmic": "浪淘沙"
  }, 
  {
    "author": "陳著", 
    "paragraphs": [
      "遲飯甑炊紅。", 
      "青翦蔬叢。", 
      "雞聲鄰里狎田翁。", 
      "兵後故人能有幾，歲晚江空。", 
      "誰信淡交中。", 
      "依舊情濃。", 
      "白頭青眼轉惺憁。", 
      "相見莫教輕別去，負月孤風。"
    ], 
    "rhythmic": "浪淘沙"
  }, 
  {
    "author": "陳著", 
    "paragraphs": [
      "春事紫和紅。", 
      "蜂蝶爭叢。", 
      "消磨多少看花翁。", 
      "不用借他炊黍枕，何夢非空。", 
      "茅屋菜畦中。", 
      "村甕醅濃。", 
      "醉時啼鳥喚惺憁。", 
      "不道白頭添一歲，舞月歌風。"
    ], 
    "rhythmic": "浪淘沙"
  }, 
  {
    "author": "陳著", 
    "paragraphs": [
      "年事夕陽紅。", 
      "霜滿髯叢。", 
      "摩挲蒼蘚石婆翁。", 
      "能見幾人曾百歲，一笑書空。", 
      "回首棣華中。", 
      "消得春濃。", 
      "平生心事兩惺憁。", 
      "杖履相從須放密，山月溪風。"
    ], 
    "rhythmic": "浪淘沙"
  }, 
  {
    "author": "陳著", 
    "paragraphs": [
      "雁陣曉來霜。", 
      "鴉村夕照黃。", 
      "滿人間、風景淒涼。", 
      "幸有菊窗堪一醉，爭又滯、水雲鄉。", 
      "沽酒也三行。", 
      "邀風與較量。", 
      "便明朝、吹送歸航。", 
      "趁得老盆新熟信，日日是、我重陽。"
    ], 
    "rhythmic": "糖多令・唐多令"
  }, 
  {
    "author": "陳著", 
    "paragraphs": [
      "蟹熟暈橙霜。", 
      "蛆浮染菊黃。", 
      "淡交情、都沒炎涼。", 
      "說道白頭難會面，留一日、醉中鄉。", 
      "世事與輪行。", 
      "時光逐寸量。", 
      "任人間、濤海風航。", 
      "拜了老龐歸去也，高著枕、臥南陽。"
    ], 
    "rhythmic": "糖多令・唐多令"
  }, 
  {
    "author": "陳著", 
    "paragraphs": [
      "倦枕寄漁鄉。", 
      "篷低被怯霜。", 
      "月窺人、多少思量。", 
      "自是欲眠眠不穩，禁聽得、雁聲雙。", 
      "和夢早催行。", 
      "歸來梅竹窗。", 
      "小柴門、分破閒忙。", 
      "翻笑白雲飛不定，諳得靜、憩詩牀。"
    ], 
    "rhythmic": "糖多令・唐多令"
  }, 
  {
    "author": "陳著", 
    "paragraphs": [
      "吾輩麼麼。", 
      "休嘆蹉跎。", 
      "得閒時、且逐時過。", 
      "人間名利，都是浮華。", 
      "但退如進，失如得，少如多。", 
      "誰信生來，從發尖磨。", 
      "到如今、方見霜涯。", 
      "算天亦自，無奈吾何。", 
      "是飢能忍，寒能耐，老能歌。"
    ], 
    "rhythmic": "行香子"
  }, 
  {
    "author": "陳著", 
    "paragraphs": [
      "梅窗歸坐幾歲寒。", 
      "老生涯、寂寞自便。", 
      "最喜得、雙雙健，與粗茶、淡飯結緣。", 
      "眉前把酒深深勸，這時光、惟有靠天。", 
      "看許大、癡兒女，且隨宜、笑到百年。"
    ], 
    "rhythmic": "戀繡衾"
  }, 
  {
    "author": "陳著", 
    "paragraphs": [
      "老去坐來睡重，病多吟得詩慳。", 
      "有時忽自拍闌干。", 
      "一點心隨天遠。", 
      "柳絮飛從何處，鶯聲啼破空山。", 
      "春風依舊滿人間。", 
      "不奈雙顰閒管。"
    ], 
    "rhythmic": "西江月"
  }, 
  {
    "author": "陳著", 
    "paragraphs": [
      "華胄銀青氣脈，仙風斑白鬚眉。", 
      "兒孫玉雪滿庭幃。", 
      "家慶人間難比。", 
      "浮世事等雲過，平生心有天知。", 
      "舉杯相約小春時。", 
      "歲歲梅花裏醉。"
    ], 
    "rhythmic": "西江月"
  }, 
  {
    "author": "陳著", 
    "paragraphs": [
      "月下百年緣，天上雙星樣。", 
      "九秩齊開自是稀，清健那堪兩。", 
      "紅葉景翻新，黃菊香宜晚。", 
      "笑擁眉開祝壽聲，滿勸鴛鴦盞。"
    ], 
    "rhythmic": "卜算子"
  }, 
  {
    "author": "陳著", 
    "paragraphs": [
      "喜氣滿清門，慶集還新樣。", 
      "卜醉筵開意轉濃，昨日今朝兩。", 
      "愧我一年多，見汝雙歡晚。", 
      "自覺人生此會稀，有酒寧論盞。"
    ], 
    "rhythmic": "卜算子"
  }, 
  {
    "author": "陳著", 
    "paragraphs": [
      "流景去難縻。", 
      "浮世危如拍浪埼。", 
      "才遇中秋聊對月，佳期。", 
      "最怕晴明未可涯。", 
      "人月本相依。", 
      "果是今朝恰背違。", 
      "孤負樓臺多少醉，堪悲。", 
      "何忍滂沱與畢離。"
    ], 
    "rhythmic": "南鄉子"
  }, 
  {
    "author": "陳著", 
    "paragraphs": [
      "望京門外，怕見催發，東風行馬。", 
      "清到底、冰壺滿了，欲借留來無計也。", 
      "祖勸酒、看依依情戀，都在眉尖眼下。", 
      "任萬戶、詩旗曲帳，有筆應難描寫。", 
      "是則龜組隨瓜卸。", 
      "好規模、分付來者。", 
      "才泛綠、依紅小暇，移講芹宮時促駕。", 
      "又指點、秀寧城來脈，疏瀹春流似畫。", 
      "更巧爲、溪山著句，留作千年佳話。", 
      "最念一邑酸寒，風雨暗、真幾成假。", 
      "向纛牙交處，還得儒珍舊價。", 
      "便父母、又如何做，但結心香社。", 
      "願闊步、直上雲霄，猶□回頭奉化。"
    ], 
    "rhythmic": "寶鼎現"
  }, 
  {
    "author": "陳著", 
    "paragraphs": [
      "蓮葉山前，戎帳宏開，轟然最稱。", 
      "羨鋪心如水，肯教塵涴，爲民乞雨，喚得天應。", 
      "紫邏□鋒，綠林掃影，夜戶都開無犬聲。", 
      "三鄉里，笑嬉嬉度日，歌舞清平。", 
      "溪頭載月舟□，□□帳花旗忍送行。", 
      "算浮雲自在，初無著相，薰風正好，卻問歸程。", 
      "折柳依依，憩棠□□，□□□春無盡情。", 
      "趨朝去，看青冥玉鉞，金轡紅纓。"
    ], 
    "rhythmic": "沁園春"
  }, 
  {
    "author": "陳著", 
    "paragraphs": [
      "南廬佳號。", 
      "是自許孔明，經綸才調。", 
      "對柳鳴琴，憑花制錦，小試一同談笑。", 
      "怎知畫簾難駐，忽又星輿催召。", 
      "但讖得、耀碑潭水月，交光相照。", 
      "驛道。", 
      "春正好。", 
      "簇帳擎杯，聽取殷勤禱。", 
      "略鱠鬆鱸，便膺芝鳳，陵溯紫清津要。", 
      "當家得時行志，回首舊封文廟。", 
      "疏化雨，障狂瀾不盡，生生芹藻。"
    ], 
    "rhythmic": "喜遷鶯"
  }, 
  {
    "author": "陳著", 
    "paragraphs": [
      "錢影何曾過眼，筆頭那肯虧心。", 
      "系門瘦馬影沈沈。", 
      "夜柝不驚春枕。", 
      "一去輕如蕉夢，三鄉都是棠陰。", 
      "等閒換取印黃金。", 
      "催上雲程新任。", 
      "（缺詞文）"
    ], 
    "rhythmic": "西江月"
  }, 
  {
    "author": "陳著", 
    "paragraphs": [
      "（缺詞文）"
    ], 
    "rhythmic": "水龍吟"
  }, 
  {
    "author": "趙與", 
    "paragraphs": [
      "歸去去。", 
      "風急蘭舟不住。", 
      "夢裏海棠花下語。", 
      "醒來無覓處。", 
      "薄倖心情似絮。", 
      "長是輕分輕聚。", 
      "待得來時春幾許。", 
      "綠陰三月暮。"
    ], 
    "rhythmic": "謁金門"
  }, 
  {
    "author": "王義山", 
    "paragraphs": [
      "勝地獨湖山，滿堂貯風月。", 
      "歌舞大平氣象，雪回雲遏。", 
      "紅鞋朱帽，隔岸喚船，芙蓉萬疊。", 
      "人稀到，這清絕。", 
      "因思舊事，莊敞平泉宅。", 
      "莫與他人樹石，對兒孫說。", 
      "難全晚節，不如一丘壑。", 
      "住茅屋三間，任窮達。"
    ], 
    "rhythmic": "千年調"
  }, 
  {
    "author": "王義山", 
    "paragraphs": [
      "沆瀣金莖露，清潔玉壺冰。", 
      "分明昨夜，光見南極老人星。", 
      "山甫秀鍾崧嶽，傳說上符箕尾，造物爲時生。", 
      "一代詞科伯，飛上到蓬瀛。", 
      "紫薇天，丹禁地，掌絲綸。", 
      "盤洲益國，個樣人物只三人。", 
      "辭卻翰林風月，故就湖湘霖雨，天下共爲春，試看玉堂□，太半秉洪鈞。"
    ], 
    "rhythmic": "水調歌頭"
  }, 
  {
    "author": "王義山", 
    "paragraphs": [
      "明日中元生上相，真上相上元生。", 
      "滿城燈火晝三更。", 
      "臺星呈瑞處，一點壽星明。", 
      "和氣薰蒸開泰運，湖山萬里光榮。", 
      "願推天地發生仁。", 
      "八荒開壽域，一氣轉洪鈞。"
    ], 
    "rhythmic": "臨江仙"
  }, 
  {
    "author": "王義山", 
    "paragraphs": [
      "線柳迎風，錦棠媚日，十分春色豪奢。", 
      "青煙宮燭，飛入侍臣家。", 
      "瑞靄深籠畫戟，壽星照、曲纛高牙。", 
      "因知是、崧高華旦，玳宴醉瓊花。", 
      "翻鴉。", 
      "新詔墨，聞樞庭召入，已辦宣麻。", 
      "比汾陽福壽，公更穹華。", 
      "佇看稠青疊紫，書香藹、桂子蘭芽。", 
      "鳴珂處，西湖路上，接武築堤沙。"
    ], 
    "rhythmic": "滿庭芳", 
    "tags": [
      "西湖"
    ]
  }, 
  {
    "author": "王義山", 
    "paragraphs": [
      "宇宙郵亭耳，遊子問舟歸。", 
      "灘上灘下，轉柁欲速□□遲。", 
      "安得泛河一葉，尋見江南歸處，多隻是旬餘。", 
      "此身無地著，驚浪溼征衣。", 
      "獨張翰，見風起，早知機。", 
      "誰把乘舟，偏重良策濟明時。", 
      "夷島人煙相接，恰在永嘉上浦，猛憶浩然詩。", 
      "鄉閭萬餘裏，失路一相悲。"
    ], 
    "rhythmic": "水調歌頭"
  }, 
  {
    "author": "王義山", 
    "paragraphs": [
      "雅有登山癖。", 
      "覺老來、尚可躋攀，浪遊躡屐。", 
      "險怪嶕嶢稱雁蕩，爭秀羣山第一。", 
      "更聳出、穹崖千尺。", 
      "景物深藏長谷裏，最上龕，水鑿時衝激。", 
      "硉矹處，巨□石。", 
      "地生天作誰能識。", 
      "睹江山如故，恨無一時人物。", 
      "靈運當年爲太守，佳處都曾遊歷。", 
      "獨不見、此山腳跡。", 
      "風月直須人管領，怎不移、石壁題巖壁。", 
      "今且著，老夫筆。"
    ], 
    "rhythmic": "賀新郎"
  }, 
  {
    "author": "王義山", 
    "paragraphs": [
      "南昌奇觀，最東湖、好景重重疊疊。", 
      "誰瞰湖光新佳閣，橫挹翠峯嶻辥。", 
      "十里芙蓉，海神捧出，一鏡何明徹。", 
      "鳶魚飛躍，活機觸處潑潑。", 
      "容齋巨筆如椽，迎來一記，贏得芳名獨。", 
      "猛憶泛蓮前日事，詩社杯盤頻設。", 
      "倚看斜陽，檐頭燕子，如把興亡說。", 
      "誰迎誰送，一川無限風月。"
    ], 
    "rhythmic": "念奴嬌"
  }, 
  {
    "author": "王義山", 
    "paragraphs": [
      "晨光曙。", 
      "遙見□灼文奎，照天心處。", 
      "峨眉棱上西飛，北魁南極，騰輝燦麗。", 
      "神皋地。", 
      "爭看碧幢旗戟，藹然佳氣。", 
      "深深有美堂中，繡幃□幕，笙歌不住。", 
      "知是元戎初度，玉觥頻舉，雲堤煙市。", 
      "時聽笑聲，都人相賀相語。", 
      "人人說是，活佛生今世。", 
      "襟懷內、嚴霜瑩月，春風秋水。", 
      "文肅貂蟬貴。", 
      "南豐學問，文昭節義。", 
      "若問莊椿歲。", 
      "堪誰比，清源曾公壽齒。", 
      "郎君宥府，袞衣榮侍。"
    ], 
    "rhythmic": "瑞龍吟"
  }, 
  {
    "author": "王義山", 
    "paragraphs": [
      "自笑斟醽醁。", 
      "作皤然一老，逍遙東湖湖曲。", 
      "好事爆然來子舍，報道生孫新浴。", 
      "算天也、從人所欲。", 
      "萬事足雖緣有子，見孫時、萬事方爲足。", 
      "詩禮脈，今有續。", 
      "吾家本是山陰族。", 
      "見生來、風神稍秀，足娛吾目。", 
      "吾子吾孫同此月，日月才爭五六。", 
      "喜聽得、歡聲滿目。", 
      "愚魯聰明天所賦，只無災無難爲多福。", 
      "且願汝，書勤讀。"
    ], 
    "rhythmic": "賀新郎"
  }, 
  {
    "author": "王義山", 
    "paragraphs": [
      "金闕深深，正夏日初長禁柳青。", 
      "祥煙紛簇，紅雲一朵，飛度彤庭。", 
      "千妃隨步處，覺薰風、微拂觚棱。", 
      "天顏喜，向東朝長樂，獻九霞觥。", 
      "分明。", 
      "西崑王母，來從光碧駕飛軿。", 
      "爲言今日，金仙新浴，共慶長生。", 
      "捧桃上壽，天一笑、賜宴蓬瀛。", 
      "沸歡聲。", 
      "道明朝前殿，又祝椿齡。"
    ], 
    "rhythmic": "樂語"
  }, 
  {
    "author": "王義山", 
    "paragraphs": [
      "西山元是神仙境，瑞氣鬱森森。", 
      "綵鸞飛下五雲深。", 
      "急管遞繁音。", 
      "碧鬢□斜花欲顫，輕盈蓮步移金。", 
      "紫檀催拍莫沈吟。", 
      "傳入柘枝心。"
    ], 
    "rhythmic": "樂語"
  }, 
  {
    "author": "王義山", 
    "paragraphs": [
      "慈元宮殿五雲開。", 
      "壽獻九霞杯。", 
      "步隨王母共徘徊。", 
      "仙子下瑤臺。", 
      "紅袖引翻鸞鏡媚，婆娑雪□風回。", 
      "繁弦脆管莫相催。", 
      "齊唱柘枝來。"
    ], 
    "rhythmic": "樂語"
  }, 
  {
    "author": "王義山", 
    "paragraphs": [
      "風吹仙袂飄飄舉，底事下蓬萊。", 
      "東朝遙祝萬年杯。", 
      "玉液瀉金壘。", 
      "天上蟠桃又熟，暈酡顏、紅染芳腮。", 
      "年年摘取獻天階。", 
      "齊舞柘枝來。"
    ], 
    "rhythmic": "樂語"
  }, 
  {
    "author": "王義山", 
    "paragraphs": [
      "千年紫極鎖煙蘿。", 
      "豔質含羞斂翠蛾。", 
      "遠睇慈元稱壽處，不妨連臂，大家重與，楚舞更吳歌。"
    ], 
    "rhythmic": "樂語"
  }, 
  {
    "author": "王義山", 
    "paragraphs": [
      "祕傳玉訣自靈脩。", 
      "家在仙山最上頭。", 
      "更有仙茅香馥郁，年年今日，薰風時候，掇取獻龍樓。"
    ], 
    "rhythmic": "樂語"
  }, 
  {
    "author": "王義山", 
    "paragraphs": [
      "自在雲間白鶴飛。", 
      "晴川浴罷不勝衣。", 
      "旋裁五色冰蠶錦，千花覆處，三呼聲裏，惹得御香歸。"
    ], 
    "rhythmic": "樂語"
  }, 
  {
    "author": "王義山", 
    "paragraphs": [
      "閒雲潭影日悠悠。", 
      "暮倚朱簾更少留。", 
      "龍壽本齊箕與翼，□從今日，一年一度，東極慶千秋。"
    ], 
    "rhythmic": "樂語"
  }, 
  {
    "author": "王義山", 
    "paragraphs": [
      "新吳曾遇許旌陽。", 
      "寶氣橫空一劍長。", 
      "願祝慈闈長不老，天長地久，有如此柏，萬古鎮蒼蒼。"
    ], 
    "rhythmic": "樂語"
  }, 
  {
    "author": "王義山", 
    "paragraphs": [
      "龍樓日永，鶴禁風薰，拂曉壽星光現。", 
      "無限霞裾，欣傳帝母，與佛同生華旦。", 
      "佳氣慈闈，看龍顏歡動，玉卮親勸。", 
      "捧祝殷勤，對萱草青松，菖蒲翠軟。", 
      "奇香噴，階前芍藥，頻繁紅深紫淺。", 
      "遙望千官鷺序，曉仗初齊，趨覲慈元宮殿。", 
      "更喜明朝，虹流佳節，同聽嵩山呼萬。", 
      "湛露重重，燕慶兩宮，盛事如今親見。", 
      "齊祝願、西崑凝碧，南山增綠，與天齊算。", 
      "身長好，年年拜舞宮花顫。"
    ], 
    "rhythmic": "樂語"
  }, 
  {
    "author": "王義山", 
    "paragraphs": [
      "先獻此花名字好。", 
      "密葉長青，翠羽搖仙葆。", 
      "紫禁風薰驚夏到。", 
      "花飛細□香堪掃。", 
      "拂曉宮娃爭報道。", 
      "無限瓊妃，縹緲來蓬島。", 
      "來向慈闈勤頌禱。", 
      "萬年枝□同難老。"
    ], 
    "rhythmic": "樂語"
  }, 
  {
    "author": "王義山", 
    "paragraphs": [
      "端的長春春不老。", 
      "玉頰微紅，酒暈精神好。", 
      "多謝天工相懊惱。", 
      "花間不問春遲早。", 
      "風外新篁搖翠葆。", 
      "長樂宮邊，綠陰籠馳道。", 
      "此際稱觴非草草。", 
      "絳仙親下蓬萊島。"
    ], 
    "rhythmic": "樂語"
  }, 
  {
    "author": "王義山", 
    "paragraphs": [
      "莫忘九疑山上侶。", 
      "住在山中，白石清泉處。", 
      "好與長年沾雨露。", 
      "靈根下遣蟠虯護。", 
      "青青九節長如許。", 
      "早晚成花，教見薰風度。", 
      "十二節添須記取。", 
      "千年一節從頭數。"
    ], 
    "rhythmic": "樂語"
  }, 
  {
    "author": "王義山", 
    "paragraphs": [
      "歲歲丹霞天近處。", 
      "借問殷勤，何以逢蘭杜。", 
      "碧砌玉闌春不去。", 
      "清香長逐薰風度。", 
      "況是恩光新雨露。", 
      "綠葉青青，蔥翠長如許。", 
      "端的萱花仙伴侶。", 
      "年年今日階前舞。"
    ], 
    "rhythmic": "樂語"
  }, 
  {
    "author": "王義山", 
    "paragraphs": [
      "猶是太真親手植。", 
      "猩染鮮葩，歲歲如曾拭。", 
      "絳節青旌光耀日。", 
      "分明是個神仙匹。", 
      "引領金扉紅的的。", 
      "下有仙妃，纖手輕輕摘。", 
      "爲道朱顏常似得。", 
      "今朝摘取呈慈極。"
    ], 
    "rhythmic": "樂語"
  }, 
  {
    "author": "王義山", 
    "paragraphs": [
      "移向慈元供壽佛。", 
      "壓倒羣花，端的成清絕。", 
      "青萼玉包全未拆。", 
      "薰風微處留香雪。", 
      "未拆香包香已冽。", 
      "瀋水龍涎，不用金爐爇。", 
      "花露輕輕和玉屑。", 
      "金仙付與長生訣。"
    ], 
    "rhythmic": "樂語"
  }, 
  {
    "author": "王義山", 
    "paragraphs": [
      "還比蒲桃天上植。", 
      "稚柳陰中，蜀錦開如織。", 
      "萬歲藤邊嬌五色。", 
      "宜春館裏香尋覓。", 
      "七十二行鮮的的。", 
      "歲歲如今，早趁薰風摘。", 
      "金掌露濃堪愛惜。", 
      "龍涎華潤凝光碧。"
    ], 
    "rhythmic": "樂語"
  }, 
  {
    "author": "王義山", 
    "paragraphs": [
      "日日傳宣金掌露。", 
      "當殿芳菲，似約春長駐。", 
      "微紫深紅渾謾與。", 
      "淡妝偏趁泥金縷。", 
      "拂早薰風花裏度。", 
      "吹送香塵，東殿稱觴處。", 
      "歌罷花仙歸洞府。", 
      "綵鸞駕霧來南浦。"
    ], 
    "rhythmic": "樂語"
  }, 
  {
    "author": "王義山", 
    "paragraphs": [
      "戲袞玉球添一笑。", 
      "笑道輕狂，似恁人間少。", 
      "偏倚龍池依鳳沼。", 
      "隨風得得低迴繞。", 
      "掠麪點衣誇百巧。", 
      "似雪飛花，點束樑圓好。", 
      "惹住金虯香篆嫋。", 
      "上林不放春光老。"
    ], 
    "rhythmic": "樂語"
  }, 
  {
    "author": "王義山", 
    "paragraphs": [
      "消息一年傳一度。", 
      "萬歲枝香，總是留春處。", 
      "曾倚東風嬌不語。", 
      "玉階霞袂飄飄舉。", 
      "蓬萊清淺紅雲路。", 
      "結子新成，要薦金盤去。", 
      "一實三千須記取。", 
      "東朝宴罷回青羽。"
    ], 
    "rhythmic": "樂語"
  }, 
  {
    "author": "王義山", 
    "paragraphs": [
      "十樣仙葩天也愛。", 
      "留住春光，一一嬌相賽。", 
      "萬里鶯花開世界。", 
      "園林點檢隨時採。", 
      "□□□眉仙體態。", 
      "天與司花，舞徹歌還再。", 
      "獻與千官頭上戴。", 
      "年年萬歲聲中拜。"
    ], 
    "rhythmic": "樂語"
  }, 
  {
    "author": "劉雲甫", 
    "paragraphs": [
      "一點郎星光徹曉。", 
      "許大乾坤，難著經綸手。", 
      "拂袖歸來應自笑。", 
      "山翁偏愛林泉好。", 
      "庭下兒孫歌壽酒。", 
      "不獻蟠桃，不數安期棗。", 
      "且喜今朝雲出岫。", 
      "定知霖雨蒼生早。"
    ], 
    "rhythmic": "蝶戀花"
  }, 
  {
    "author": "龔日升", 
    "paragraphs": [
      "二十年前。", 
      "君家桃李，種滿螺川。", 
      "凜凜英風，真如小范，不數梅仙。", 
      "薰風吹送朝天。", 
      "指何物、裝添去船。", 
      "千首新詩，一輪明月，兩字清廉。"
    ], 
    "rhythmic": "柳梢青"
  }, 
  {
    "author": "陳若水", 
    "paragraphs": [
      "拂袖歸來，懶踏前回，京華軟塵。", 
      "算宦遊雖好，何如生處，急流勇退，贏得閒人。", 
      "身羨仙翁，蕭然野服，笑詠東溪溪上亭。", 
      "頭猶黑、甚丰姿鶴瘦，標緻梅清。", 
      "今年轉覺精神。", 
      "便次第平頭八十人。", 
      "肯又拋渭釣，似周尚父，且來洛社，作宋耆英。", 
      "報答明恩，一時分付，賢子賢孫事業新。", 
      "丹心在，尚瓣香歲歲，遙祝堯齡。"
    ], 
    "rhythmic": "沁園春"
  }, 
  {
    "author": "胡翼龍", 
    "paragraphs": [
      "夢雨隨春遠。", 
      "征衫薄、短篷猶逗寒淺。", 
      "裁芳付葉，書愁沁壁，水窗竹院。", 
      "別來被篝梅潤，暗塵積、舊題紈扇。", 
      "許多時，閒了闌干，放得蘚痕青滿。", 
      "誰念。", 
      "杜若還生，蘋花又綠，不堪重□。", 
      "山程水記，茶經硯譜，共誰閒展。", 
      "湖山舊曾遊遍。", 
      "不怪得、近番心懶。", 
      "恰今朝、水落洲平，江上楚帆風轉。"
    ], 
    "rhythmic": "宴清都"
  }, 
  {
    "author": "胡翼龍", 
    "paragraphs": [
      "蘋花又綠江南岸，賓鴻帶將寒去。", 
      "幾許落梅愁，渺暗香何處。", 
      "一春長是雨。", 
      "剩費卻、翠篝沉炷。", 
      "冷隔簾旌，潤銷窗紙，有人吟苦。", 
      "燕壘漬芹香，畫堂永、關心去年情緒。", 
      "愁壓曲屏深，更小山無數。", 
      "濺裙前事誤。", 
      "□□□、□□□□。", 
      "□朱闌，不了銷凝，移損秦箏柱。"
    ], 
    "rhythmic": "徵招"
  }, 
  {
    "author": "胡翼龍", 
    "paragraphs": [
      "甚年年、心事佔秋多，芳洲亂蕪生。", 
      "正小山已桂，東籬又菊，秋爲人清。", 
      "腸斷洞庭葉下，倚西風、誰可寄芳蘅。", 
      "嫋嫋愁予處，欲醉還醒。", 
      "爲問素娥飲否，自謫仙去後，知與誰明。", 
      "耿盈盈如此，分影落瑤觥。", 
      "步高臺、夜深人靜，有飛仙、同跨海山鯨。", 
      "歸來也，遠遊歌罷，失卻秋聲。"
    ], 
    "rhythmic": "八聲甘州", 
    "tags": [
      "洞庭湖"
    ]
  }, 
  {
    "author": "胡翼龍", 
    "paragraphs": [
      "半欄花雨。", 
      "是夜來憑處。", 
      "夢過溪橋逢柳住。", 
      "亂鶯聲殘酒醒，正是關情，山枕上、吟就回紋錦句。", 
      "歸鴻應別浦。", 
      "綠漲彌茫，早近湖陰喚船路。", 
      "覽芳菲，歌窈窕，獨立莎根，剩一掬、閒情悽楚。", 
      "欲待折、微馨寄相思，又生怕相思，帶將春去。"
    ], 
    "rhythmic": "洞仙歌"
  }, 
  {
    "author": "胡翼龍", 
    "paragraphs": [
      "秋徹檐花，吟苦硯海，日長多費茶煙。", 
      "懷芳心苦，持此過年年。", 
      "雨外飛紅何許，應流到、采綠洲邊。", 
      "銷凝處，別離情緒，正是海棠天。", 
      "吹花題葉事，如今夢裏，記得依然。", 
      "料歸來、鶯居春後，燕占人先。", 
      "誰念文園倦客，琴空在、懶向人彈。", 
      "愁何極，楚天老月，偏是到窗前。"
    ], 
    "rhythmic": "滿庭芳"
  }, 
  {
    "author": "胡翼龍", 
    "paragraphs": [
      "六曲銀屏夢隔雲。", 
      "半分鸞影匣生塵。", 
      "別來可是春愁覺，試著經衫不貼身。", 
      "風月夜，短長亭。", 
      "也須聞得子規聲。", 
      "歸時莫看花梢上，但看芳洲綠淺深。"
    ], 
    "rhythmic": "鷓鴣天"
  }, 
  {
    "author": "胡翼龍", 
    "paragraphs": [
      "曉鶯聲脆雨花乾。", 
      "倦枕夢初殘。", 
      "衣漬香留，窗深紙暗，把鏡近檐看。", 
      "斷雲壓損溪橋柳，花逕雪闌斑。", 
      "深倚屏根，閒敲詩字，酒醒倍春寒。"
    ], 
    "rhythmic": "少年遊"
  }, 
  {
    "author": "胡翼龍", 
    "paragraphs": [
      "江郊雨正歇。", 
      "燕子飛來人憶別。", 
      "未了殘梅怨結。", 
      "渺野色波光，春與天接。", 
      "相思遼闊。", 
      "怕柳風、吹老吟發。", 
      "關情處，滿汀芳草，遮莫是鶗鴂。", 
      "時節。", 
      "一餉愁絕。", 
      "謾料理、新翻幾闋。", 
      "山尊堪共誰設。", 
      "夢到斷橋，飛絮仍雪。", 
      "歲華休省閱。", 
      "早霍地、小園花發。", 
      "已辦著、海棠開後，獨立半廊月。"
    ], 
    "rhythmic": "霓裳中序第一"
  }, 
  {
    "author": "胡翼龍", 
    "paragraphs": [
      "星橋度情處，地久天長。", 
      "塵世無此匆忙。", 
      "纖雲淡蕩涼蟬小，家家瓜果錢唐。", 
      "愁人獨無那，嘆紫簫易斷，青翼難將。", 
      "返魂何在，漫空留、荀令餘香。", 
      "忍記穿針兒女，篝塵想都暗，疊損衣裳。", 
      "誰念才情減滅，老來何遜，少日盧郎。", 
      "柳風荷露，黯銷凝、羅扇綀囊。", 
      "更銀河曲曲，玉籤點點，都是淒涼。"
    ], 
    "rhythmic": "夜飛鵲・夜飛鵲慢"
  }, 
  {
    "author": "胡翼龍", 
    "paragraphs": [
      "水霽芹香燕觜，林深風暖鶯吭。", 
      "一春心事錦機傍。", 
      "忘卻尋芳模樣。", 
      "柳絮池塘晝午，梨花院落昏黃。", 
      "闌干曲曲是迴腸。", 
      "倚到西廂月上。"
    ], 
    "rhythmic": "西江月"
  }, 
  {
    "author": "胡翼龍", 
    "paragraphs": [
      "合數冰蓮，注情金葉。", 
      "臂痕猶記嗔時跡。", 
      "小樓幾個月黃昏，荷香柳影都知得。", 
      "問字燈深，學書窗黑。", 
      "衣襟詩卷留殘墨。", 
      "想思不抵藕絲長，夢雲斷處吳山碧。"
    ], 
    "rhythmic": "踏莎行"
  }, 
  {
    "author": "胡翼龍", 
    "paragraphs": [
      "山枕鶯聲曉，羽觴花片飛。", 
      "昨朝猶道未成歸。", 
      "不記春衫襟上、舊題詩。", 
      "愁眼垂楊見，苦心紅燭知。", 
      "翻成怕見別離時。", 
      "只寄一聲將息、當相思。"
    ], 
    "rhythmic": "南歌子"
  }, 
  {
    "author": "胡翼龍", 
    "paragraphs": [
      "南山鍾。", 
      "北山鍾。", 
      "一聽鐘聲百念空。", 
      "古今昏曉中。", 
      "望秋風。", 
      "數秋風。", 
      "等得秋來等過鴻。", 
      "燈前書一封。"
    ], 
    "rhythmic": "長相思"
  }, 
  {
    "author": "劉之才", 
    "paragraphs": [
      "此何夕。", 
      "天水空明一碧。", 
      "商量賦、如此江山，幾個斜陽了今昔。", 
      "荒臺步晚色。", 
      "沙鳥依稀曾識。", 
      "啼鶬外，人遠未歸，江闊晴虹臥千尺。", 
      "殘碑蘚痕積。", 
      "記當日清遊，夫君題墨。", 
      "碧瑤仙去蒼雲隔。", 
      "飛一鏡秋冷，列屏天遠，雞聲人語半郊邑。", 
      "寄情又江國。", 
      "愁寂。", 
      "怕聞笛。", 
      "正怨苦溪猿，飛倦汀翼。", 
      "陰陰翡翠迷津驛。", 
      "慨世事塵化，吾心形役。", 
      "清吟孤往，渺醉影，夜翠溼。"
    ], 
    "rhythmic": "蘭陵王"
  }, 
  {
    "author": "劉之才", 
    "paragraphs": [
      "幾疊雲山，隔不斷闌干，天外凝眺。", 
      "秋與愁並，梧逕雨痕先表。", 
      "嬌夢半握芙蓉，奈曲曲、翠屏深窈。", 
      "問愁根，當年誰種，漠漠淡煙衰草。", 
      "鴛鴦懶拂蘋花影，記眉嫵、縈情多少。", 
      "轆轤玉虎牽絲轉，聽盡秋釭曉。", 
      "算誰念、臥雲衣冷，香壓金蟾小。", 
      "寫新詞、先寄江鴻歸去，且教知道。"
    ], 
    "rhythmic": "玲瓏四犯"
  }, 
  {
    "author": "劉之才", 
    "paragraphs": [
      "湘雲織玉，楚葛篝香，澡蘭簾幕風靜。", 
      "怨抑難招，沉魄當年獨醒。", 
      "莫唱江南古調，念天涯、深情誰省。", 
      "時暗換，最秦樓惆望，歸期無定。", 
      "曾是榴裙誤寫，怕照眼枝頭，絳綃花並。", 
      "巧篆盤絲，午鏡綠窗鬧影。", 
      "香蒲也應細剪，但年年、斷雲愁冷。", 
      "迎醉面，看銀蟾、飛浴露井。"
    ], 
    "rhythmic": "聲聲慢"
  }, 
  {
    "author": "劉之才", 
    "paragraphs": [
      "蒼蘚粘溪路。", 
      "帳山君、け然羽化，夢魂何許。", 
      "曾約秋雲縈客袖，舞傍吟皋硯塢。", 
      "矯清唳、裂穿雲宇。", 
      "江碧空濛無處問，問孤山、梅底人知否。", 
      "煙夜永，耿心語。", 
      "瑤華一去成幽阻。", 
      "倚修篁、抱琴愁絕，天寒日暮。", 
      "城郭悲歌華表恨，此事銷凝千古。", 
      "有招隱、小山能賦。", 
      "蕙帳空兮誰夜怨，算課騷、讀易俱悽楚。", 
      "步深窈，墮松露。"
    ], 
    "rhythmic": "賀新郎"
  }, 
  {
    "author": "劉之才", 
    "paragraphs": [
      "題花曾蘸花心露。", 
      "當初誤結丁香樹。", 
      "往事小蠻窗。", 
      "新愁桃葉江。", 
      "緩歌留薄醉。", 
      "急鐙人千里。", 
      "梅瘦月闌干。", 
      "斷雲春夢寒。"
    ], 
    "rhythmic": "菩薩蠻"
  }, 
  {
    "author": "劉之才", 
    "paragraphs": [
      "晚雲粘溼。", 
      "正吳峯慘澹，雨迷煙接。", 
      "早陡頓、秋事分攜，甚連苑暮牆，菊荒苔匝。", 
      "空闊愁鄉，更天外、怨鴻聲黠。", 
      "怕吟肩易瘦，料理篝衣，細認香折。", 
      "銀缸半明半滅。", 
      "念花營柳陣，何日消歇。", 
      "可是□、凝黯蘭成，爲情潤才鬆，麗賦多愜。", 
      "洛浦溟濛，漫佇想、明璫鉤襪。", 
      "告梧桐、夜深略住，夢時一霎。"
    ], 
    "rhythmic": "解連環"
  }, 
  {
    "author": "蕭漢傑", 
    "paragraphs": [
      "溼逗晚香殘。", 
      "春淺春寒，灑窗填戶著幽蘭。", 
      "慘慘悽悽仍滴滴，做出多般。", 
      "和霰撒珠盤。", 
      "枕上更闌。", 
      "芭蕉怨曲帶愁彈。", 
      "綠遍階前苔一片，曉起誰看。"
    ], 
    "rhythmic": "賣花聲"
  }, 
  {
    "author": "蕭漢傑", 
    "paragraphs": [
      "春愁一段來無影。", 
      "著人似醉昏難醒。", 
      "煙雨溼闌干。", 
      "杏花驚蟄寒。", 
      "唾壺敲欲破。", 
      "絕叫憑誰和。", 
      "今夜欠添衣。", 
      "那人知不知。"
    ], 
    "rhythmic": "菩薩蠻"
  }, 
  {
    "author": "蕭漢傑", 
    "paragraphs": [
      "一縷春情風裏絮。", 
      "海闊天高，那更雲無數。", 
      "嬌顫畫樑非爲雨。", 
      "憐伊只合和伊去。", 
      "欲話因緣愁日暮。", 
      "細認簾旌，幾度來還去。", 
      "萬一這回航可渡。", 
      "共渠活處尋條路。"
    ], 
    "rhythmic": "蝶戀花"
  }, 
  {
    "author": "蕭漢傑", 
    "paragraphs": [
      "愁似晚天雲。", 
      "醉亦無憑。", 
      "秋光此夕屬何人。", 
      "貧得今年無月看，留滯江城。", 
      "夜起候檐聲。", 
      "似雨還晴。", 
      "舊家誰信此時情。", 
      "惟有桂香時入夢，勾引詩成。"
    ], 
    "rhythmic": "浪淘沙"
  }, 
  {
    "author": "羅椅", 
    "paragraphs": [
      "明虹收雨。", 
      "兩槳能吳語。", 
      "人在江南荷葉浦。", 
      "採得蘋花無數。", 
      "夢中舞燕棲鸞。", 
      "起來煙渚風灣。", 
      "一點愁眉天末，憑誰剗卻春山。"
    ], 
    "rhythmic": "清平樂"
  }, 
  {
    "author": "羅椅", 
    "paragraphs": [
      "甚匆匆歲月，又人家、插柳記清明。", 
      "正南北高峯，山傳笑響，水泛簫聲。", 
      "吹散樓臺煙雨，鶯語碎春晴。", 
      "何地無芳草，惟此青青。", 
      "誰管孤山山下，任種梅竹冷，薦菊泉清。", 
      "看人情如此，沉醉不須醒。", 
      "問何時、樊川歸去，嘆故鄉、七十五長亭。", 
      "君知否，洞云溪竹，笑我飄零。"
    ], 
    "rhythmic": "八聲甘州"
  }, 
  {
    "author": "羅椅", 
    "paragraphs": [
      "萼綠華身，小桃花扇，安石榴裙。", 
      "子野聞歌，周郎顧曲，曾惱夫君。", 
      "悠悠羈旅愁人。", 
      "似飄零、青天斷雲。", 
      "何處銷魂，初三夜月，第四橋春。"
    ], 
    "rhythmic": "柳梢青"
  }, 
  {
    "author": "羅椅", 
    "paragraphs": [
      "晚潮生，涼月細。", 
      "一抹遠山無蒂。", 
      "收越棹，起吳檣。", 
      "人間何限忙。", 
      "石頭城，西北角。", 
      "杳杳天低鶻落。", 
      "渾不似，此波光。", 
      "清歌催夕陽。"
    ], 
    "rhythmic": "更漏子"
  }, 
  {
    "author": "徐霖", 
    "paragraphs": [
      "聽鶯聲。", 
      "惜鶯聲。", 
      "客裏鶯聲最有情。", 
      "家山何處青。", 
      "問歸程。", 
      "數歸程。", 
      "行盡長亭又短亭。", 
      "征衫脫未成。"
    ], 
    "rhythmic": "長相思"
  }, 
  {
    "author": "朱埴", 
    "paragraphs": [
      "繡被鴛鴦，寶香薰透薔薇水。", 
      "枕邊一紙。", 
      "明月人千里。", 
      "宿酒初醒，全不忺梳洗。", 
      "擡纖指。", 
      "微籤玉齒。", 
      "百色思量起。"
    ], 
    "rhythmic": "點絳脣"
  }, 
  {
    "author": "朱埴", 
    "paragraphs": [
      "綠窗睡起小妝殘。", 
      "玉釵低墮雲鬟。", 
      "回紋枉寄見伊難。", 
      "心緒闌珊。", 
      "翠袖兩行珠淚，畫樓十二闌干。", 
      "銷磨今古霎時間。", 
      "恨殺青山。"
    ], 
    "rhythmic": "畫堂春"
  }, 
  {
    "author": "朱埴", 
    "paragraphs": [
      "花柳隔重扃。", 
      "送過鞦韆笑語聲。", 
      "檐鵲也嗔人起晚，天晴。", 
      "孤負東風趁踏青。", 
      "細細砑紅綾。", 
      "小字相思寫不成。", 
      "心上可人云樣遠，寒盟。", 
      "只恐恩情薄似雲。"
    ], 
    "rhythmic": "南鄉子"
  }, 
  {
    "author": "張紹文", 
    "paragraphs": [
      "舉杯呼月，問神京何在，淮山隱隱。", 
      "撫劍頻看勳業事，惟有孤忠挺挺。", 
      "宮闕腥羶，衣冠淪沒，天地憑誰整。", 
      "一枰棋壞，救時著數宜緊。", 
      "雖是幕府文書，玉關烽火，暫送平安信。", 
      "滿地干戈猶未戢，畢竟中原誰定。", 
      "便欲凌空，飄然直上，拂拭山河影。", 
      "倚風長嘯，夜深霜露淒冷。"
    ], 
    "rhythmic": "酹江月・念奴嬌"
  }, 
  {
    "author": "張紹文", 
    "paragraphs": [
      "日遲風軟花香，困人天氣情懷懶。", 
      "牡丹謝了，酴醿開後，紅稀綠暗。", 
      "慵下妝樓，倦吟鶯鏡，粉輕脂淡。", 
      "嘆韶華迤邐，將春歸去，沉思處、空腸斷。", 
      "長是愁蛾不展。", 
      "話春心、只憑雙燕。", 
      "良辰美景，可堪虛負，登臨心眼。", 
      "雁杳魚沉，信音難託，水遙山遠。", 
      "但無言，倚遍闌干十二，對芳天晚。"
    ], 
    "rhythmic": "水龍吟"
  }, 
  {
    "author": "張紹文", 
    "paragraphs": [
      "丹臺仙伯，記蹤跡當年、瓊樓金闕。", 
      "底事來遊人世界，爲愛風雲水月。", 
      "結屋南園，境隨人勝，不是溪山別。", 
      "今朝初度，碧蓮千頃齊發。", 
      "況是鴛侶新偕，鳳雛才長，占人間歡悅，且盡壺天終夕醉，聽取妙歌千闕。", 
      "待得西風，鶚書飛上，更復青氈物。", 
      "功成名遂，赤松還伴高潔。"
    ], 
    "rhythmic": "壺中天・念奴嬌"
  }, 
  {
    "author": "張紹文", 
    "paragraphs": [
      "數遍時賢，誰似云溪，未老得閒。", 
      "自抽身州縣，歸休舊隱，灰心名利，跳出塵寰。", 
      "卸卻朝衣，笑拈拄杖，日在花陰竹徑間。", 
      "身輕健，任高眠晏起，渴飲飢餐。", 
      "垂弧猛省當年。", 
      "且約住春風開壽筵。", 
      "況園亭池館，新奇佳麗，弟兄子侄，歌笑團欒。", 
      "綠鬢朱顏，綸巾羽扇，做個人間長壽仙。", 
      "霞觴舉，願年年今日，長對南山。"
    ], 
    "rhythmic": "沁園春"
  }, 
  {
    "author": "楊纘", 
    "paragraphs": [
      "怨殘紅。", 
      "夜來無賴，雨催春去匆匆。", 
      "但暗水、新流芳恨，蝶悽蜂慘，千林嫩綠迷空。", 
      "那知國色還逢。", 
      "柔弱華清扶倦，輕盈洛浦臨風。", 
      "細認得凝妝，點脂勻粉，露蟬聳翠，蕊金團玉成叢。", 
      "幾許悉隨笑解，一聲歌轉春融。", 
      "眼朦朧。", 
      "憑闌干、半醒醉中。"
    ], 
    "rhythmic": "八六子"
  }, 
  {
    "author": "楊纘", 
    "paragraphs": [
      "竹爆驚春，競喧填、夜起千門簫鼓。", 
      "流蘇帳暖，翠鼎緩騰香霧。", 
      "停杯未舉。", 
      "奈剛要、送年新句。", 
      "應自有、歌字清圓，未誇上林鶯語。", 
      "從他歲窮日暮。", 
      "縱閒愁、怎減劉郎風度。", 
      "屠蘇辦了，迤邐柳欺梅妒。", 
      "宮壺未曉，早驕馬、繡車盈路。", 
      "還又把、月夜花朝，自今細數。"
    ], 
    "rhythmic": "一枝春"
  }, 
  {
    "author": "楊纘", 
    "paragraphs": [
      "疏疏宿雨釀寒輕，簾幕靜垂清曉。", 
      "寶鴨微溫瑞煙少。", 
      "檐聲不動，春禽對語，夢怯頻驚覺。", 
      "敧珀枕，倚銀牀，半窗花影明東照。", 
      "惆悵夜來風，生怕嬌香混瑤草。", 
      "披衣便起，小徑迴廊，處處多行到。", 
      "正千紅萬紫競芳妍，又還似、年時被花惱。", 
      "驀忽地，省得而今雙鬢老。"
    ], 
    "rhythmic": "被花惱"
  }, 
  {
    "author": "史鑄", 
    "paragraphs": [
      "底事秋英色壓黃。", 
      "喜行春令惜紅妝。", 
      "謝天分付千年品，特地攙先九日香。", 
      "陶令駭觀須把酒，崔生瞥見誤成章。", 
      "蜂情蝶思兼迷了，採蕊還如媚景忙。"
    ], 
    "rhythmic": "瑞鷓鴣"
  }, 
  {
    "author": "林洪", 
    "paragraphs": [
      "冰肌生怕雪未禁。", 
      "翠屏前、短瓶滿簪。", 
      "真個是、疏枝瘦，認花兒、不要浪吟。", 
      "等閒蜂蝶都休惹，暗香來、時借水沉。", 
      "既得個、廝偎伴，任風霜、儘自放心。"
    ], 
    "rhythmic": "戀繡衾"
  }, 
  {
    "author": "吳大有", 
    "paragraphs": [
      "江上旗亭，送君還是逢君處。", 
      "酒闌呼渡。", 
      "雲壓沙鷗暮。", 
      "漠漠蕭蕭，香凍梨花雨。", 
      "添愁緒。", 
      "斷腸柔櫓。", 
      "相逐寒潮去。"
    ], 
    "rhythmic": "點絳脣"
  }, 
  {
    "author": "金淑柔", 
    "paragraphs": [
      "雨溜和風鈴。", 
      "滴滴丁丁。", 
      "釀成一枕別離情。", 
      "可惜當年陶學士，孤負郵亭。", 
      "邊雁帶秋聲。", 
      "音信難憑。", 
      "花須偷數卜歸程。", 
      "料得到家秋正晚，菊滿寒城。"
    ], 
    "rhythmic": "浪淘沙"
  }, 
  {
    "author": "陳人傑", 
    "paragraphs": [
      "不恨窮途，所恨吾生，不見古人。", 
      "似道傍郭泰，品題季偉，舟中謝尚，賞認袁宏。", 
      "又似元之，與蘇和仲，汲引孫子晁李秦。", 
      "今安在，但高風凜凜，墳草青青。", 
      "江東無我無卿。", 
      "政自要胸中分渭涇。", 
      "嘆今人榮貴，祗修邊幅，斯文寂寞，終欠宗盟。", 
      "面蹉長江，目迷東野，卻笑韓公接後生。", 
      "知音者，恨黃金難鑄，清淚如傾。"
    ], 
    "rhythmic": "沁園春", 
    "tags": [
      "長江"
    ]
  }, 
  {
    "author": "陳人傑", 
    "paragraphs": [
      "我夢登天，盡把不平，問之化工。", 
      "似桂花開日，秋高露冷，梅花開日，歲老霜濃。", 
      "如此清標，依然香性，長在淒涼索寞中。", 
      "何爲者，祗紛紛桃李，占斷春風。", 
      "一時列鼎分封。", 
      "豈猿臂將軍無寸功。", 
      "想世間成敗，不關工拙，男兒濟否，只聲遭逢。", 
      "天曰果然，事皆偶爾，鑿井得銅奴得翁。", 
      "君歸去，但力行好事，休問窮通。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "春爲誰來，誰遣之歸，挽之不還。", 
      "縱小桃穠李，大都寂寞，紫薇紅藥，未到闌珊。", 
      "畢竟須歸，何妨小駐，容我一尊煙雨間。", 
      "春無語，只遊絲舞蝶，懶上杯盤。", 
      "故園。", 
      "風物班班。", 
      "奈聲利羈留身未閒。", 
      "望歸鴻影盡，白雲萬里，啼鵑聲切，落日千山。", 
      "春卻笑人，年來何事，要得一歸如許難。", 
      "君知否，百八盤世路，盡在長安。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "太歲茫茫，猶有歸時，我胡不歸。", 
      "爲桂枝關約，十年闕下，梅花夢想，半夜天涯。", 
      "婪尾三杯，膠牙一標，節物依然心事非。", 
      "長安市，只喧喧簫鼓，催老男兒。", 
      "篝燈自理征衣。", 
      "正歷亂愁腸千萬絲。", 
      "想椒盤寂寞，空傳舊頌，桃符冷落，誰撰新詩。", 
      "世事乾忙，人生寡遂，何限春風拋路歧。", 
      "身安處，且開眉一笑，何以家爲。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "爲問杜鵑，抵死催歸，汝胡不歸。", 
      "似遼東白鶴，尚尋華表，海中玄鳥，猶記烏衣。", 
      "吳蜀非遙，羽毛自好，合趁東風飛向西。", 
      "何爲者，卻身羈荒樹，血灑芳枝。", 
      "興亡常事休悲。", 
      "算人世榮華都幾時。", 
      "看錦江好在，臥龍已矣，玉山無恙，躍馬何之。", 
      "不解自寬，徒然相勸，我輩行藏君豈知。", 
      "閩山路，待封侯事了，歸去非遲。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "春事方濃，寂寞此君，誰相品題。", 
      "到僝桃僽李，鳩邊雨急，埋薇瘞藥，燕外泥肥。", 
      "鳥影舒炎，黃埃漲暑，又過綠陰青子時。", 
      "夫然後，向猷家載酒，詡室題詩。", 
      "風標如此清奇。", 
      "嘆世俗炎涼真可悲。", 
      "看眼空凡木，雲霄直上，心交古幹，霜雪相依。", 
      "彈壓溪山，留連風月，紅紫紛紛誰似之。", 
      "人間世，這澹中風味，兒輩爭知。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "詩不窮人，人道得詩，勝如得官。", 
      "有山川草木，縱橫紙上，蟲魚鳥獸，飛動毫端。", 
      "水到渠成，風來帆速，廿四中書考不難。", 
      "惟詩也，是乾坤清氣，造物須慳。", 
      "金張許史渾閒。", 
      "未必有功名久後看。", 
      "算南朝將相，到今幾姓，西湖名勝，只說孤山。", 
      "象笏堆牀，蟬冠滿座，無此新詩傳世間。", 
      "杜陵老，向年時也自，井凍衣寒。"
    ], 
    "rhythmic": "沁園春", 
    "tags": [
      "西湖"
    ]
  }, 
  {
    "author": "陳人傑", 
    "paragraphs": [
      "記上層樓，與岳陽樓，釃酒賦詩。", 
      "望長山遠水，荊州形勝，夕陽枯木，六代興衰。", 
      "扶起仲謀，喚回玄德，笑殺景升豚犬兒。", 
      "歸來也，對西湖嘆息，是夢耶非。", 
      "諸君傅粉塗脂。", 
      "問南北戰爭都不知。", 
      "恨孤山霜重，梅凋老葉，平堤雨急，柳泣殘絲。", 
      "玉壘勝煙，珠淮飛浪，萬里腥風吹鼓鼙。", 
      "原夫輩，算事今如此，安用毛錐。"
    ], 
    "rhythmic": "沁園春", 
    "tags": [
      "西湖", 
      "岳陽樓"
    ]
  }, 
  {
    "author": "陳人傑", 
    "paragraphs": [
      "誰使神州，百年陸沉，青氈未還。", 
      "悵晨星殘月，北州豪傑，西風斜日，東帝江山。", 
      "劉表坐談，深源輕進，機會失之彈指間。", 
      "傷心事，是年年冰合，在在風寒。", 
      "說和說戰都難。", 
      "算未必江沱堪宴安。", 
      "嘆封侯心在，鱣鯨失水，平戎策就，虎豹當關。", 
      "渠自無謀，事猶可做，更剔殘燈抽劍看。", 
      "麒麟閣，豈中興人物，不畫儒冠。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "落日都門，買得扁舟，乘興而東。", 
      "正苕川半夜，月寒似水，蘋洲一路，秋老多風。", 
      "攜妓溪山，尋春歲月，往事黃粱昨夢中。", 
      "高樓上，問何人懷古，湖海元龍。", 
      "諸君解後相逢。", 
      "更休問奚奴金錯空。", 
      "向瑣窗看鏡，鬢無霜白，玉舠揮酒，臉有潮紅。", 
      "蓴美鱸肥，橙香蟹壯，風味不如歸興濃。", 
      "明朝去，有西門一水，直與天通。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "此去長安，說似交遊，我來自東。", 
      "向蒹葭極浦，吟篷泊雨，梧桐孤店，醉幘敧風。", 
      "青市生涯，白洲活計，都在水鄉魚稻中。", 
      "郵亭上，俯清流長嘯，驚起虯龍。", 
      "霅山面面迎逢。", 
      "便回首舊遊雲水空。", 
      "有連天秋草，寒煙借碧，滿城霜葉，落照爭紅。", 
      "六代蜂窠，七賢蝶夢，勾引客愁如酒濃。", 
      "人間世，只醉鄉堪向，休問窮通。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "草滿姑蘇，問訊夫差，今安在哉。", 
      "望虎丘蒼莽，愁隨月上，蠡湖浩渺，興逐潮來。", 
      "自古男兒，可人心事，惆悵要離招不回。", 
      "離之後，似舞陽幾個，成甚人才。", 
      "西風斜照徘徊。", 
      "比舊日江南尤可哀。", 
      "嘆茫茫馬腹，黃塵如許，紛紛牛背，青眼難開。", 
      "應物香銷，樂天句杳，無限風情成死灰。", 
      "都休問，向客邊解後，祗好拈杯。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "日薄風獰，萬里空江，隱隱有聲。", 
      "旋千旗萬棹，一時東指，青山斷處，白浪成層。", 
      "漸近漸高，可驚可喜，欻作雪峯樓外橫。", 
      "教人訝，是鯨掀鰲抃，蛟鬥龍爭。", 
      "屬鏤忠恨騰騰。", 
      "要句踐城臺都蕩平。", 
      "奈岸身不動，潮頭自落，又如飛劍，斫倒鼉城。", 
      "若到夜深，更和月看，組練分明十萬兵。", 
      "尤奇特，有稼軒一曲，真野狐精。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "把酒西湖，花月三年，不見家山。", 
      "想荊州座上，消磨歲月，唐風集裏，收卷波瀾。", 
      "鶴邑朝帆，鱸鄉夕棹，來往菰蒲何處間。", 
      "應思我，似騎驢杜甫，長在長安。", 
      "相逢依舊開顏。", 
      "聽玉屑霏霏當暑寒。", 
      "笑髯生如許，尚誇年少，心忙未了，浪說身閒。", 
      "塵夢無憑，菟裘堪老，付子聲名吾欲還。", 
      "斜陽外，把平生心事，同倚闌干。"
    ], 
    "rhythmic": "沁園春", 
    "tags": [
      "西湖"
    ]
  }, 
  {
    "author": "陳人傑", 
    "paragraphs": [
      "過了梅花，縱有春風，不如早還。", 
      "正燕泥日暖，草綿別路，鶯朝煙澹，柳拂徵鞍。", 
      "黎嶺天高，建溪雷吼，歸好不知行路難。", 
      "龜山下，漸青梅初熟，盧橘猶酸。", 
      "名場老我閒關。", 
      "分歲晚誅茅湖上山。", 
      "嘆龍舒君去，尚留破硯，魚軒人老，長把連環。", 
      "鏡影霜侵，衣痕塵暗，贏得狂名傳世間。", 
      "君歸日，見家林舊竹，爲報平安。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "斗酒津亭，方送月薌，夫君又行。", 
      "正夕陽枯木，低迴徵路，寒煙衰草，迤邐離情。", 
      "京洛風塵，吳興山水，等是東西南北人。", 
      "思君處，只梅花解後，心目開明。", 
      "江湖夜雨青燈。", 
      "曾說盡百年閒廢興。", 
      "嘆屠龍事業，依然汗漫，歌魚歲月，政爾崢嶸。", 
      "但使豫州，堪容玄德，何必區區依景升。", 
      "需時耳，算不應長是，豎子成名。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "塞外江山，如此蕭條，可堪別離。", 
      "縱虹橋煙浪，要君懷古，鳳城風雨，奈我相思。", 
      "玉繭揮詩，金鯨瀉酒，件件清狂分付誰。", 
      "長安市，有幾多心事，歲老相期。", 
      "春風漸到梅枝。", 
      "算我輩榮枯應似之。", 
      "莫提攜劍鋏，悲歌一曲，摩挲髀肉，清淚雙垂。", 
      "話到辛酸，居然慷慨，躍馬歲年心自知。", 
      "君行矣，有廣平東閣，堪著男兒。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "未省吾生，石室雲林，金門玉堂。", 
      "但呂公來說，風神清怪，甘公來說，壽祿高強。", 
      "果若人言，自應年少，曳紫鳴珂遊帝鄉。", 
      "何爲者，更風塵牢落，歧路回皇。", 
      "替人縫嫁衣裳。", 
      "奈未遇良媒空自傷。", 
      "豈平生猶欠，陰功活蟻，從前未卜，吉地眠羊。", 
      "歲晏何如，時來便做，但恐鬢毛容易霜。", 
      "今休問，且揆予初度，滿引金觴。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "五彩雲中，羣玉峯頭，是吾故鄉。", 
      "爲瑤池侍宴，偶違酒令，玉皇降敕，謫作詩狂。", 
      "檜柏風姿，山林氣象，未到中年先老蒼。", 
      "西湖路，盡留連光景，傲睨冰霜。", 
      "東窗。", 
      "翦燭焚香。", 
      "剩滿引梅花進壽觴。", 
      "夢羣仙相慶，烹炮麟鳳，十洲同往，驂翳鸞凰。", 
      "約向人間，盡償吟債，依舊乘風來帝旁。", 
      "如今未，且百年管領，橘綠橙黃。"
    ], 
    "rhythmic": "沁園春", 
    "tags": [
      "西湖"
    ]
  }, 
  {
    "author": "陳人傑", 
    "paragraphs": [
      "如此男兒，可是疏狂，才大興濃。", 
      "看曹瞞事業，雀臺夜月，建封氣概，燕子春風。", 
      "叱吒生雷，肝腸似石，纔到尊前都不同。", 
      "人間世，只嬋娟一劍，磨盡英雄。", 
      "半生書劍無功。", 
      "漫贏得閒情如二公。", 
      "向紫雲歌畔，玉舠最滿，紅桃笑裏，金錯長空。", 
      "駝陌三年，牛腰幾束，半在蘭香巾笥中。", 
      "君知否，是揚州景物，消得司封。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "世路如秋，萬里蕭條，君何所之。", 
      "想鱸鄉煙水，尚堪垂釣，虎丘泉石，儘可題詩。", 
      "橙弄霜黃，蘆飄雪白，何處西風無酒旗。", 
      "經行地，有會心之事，好吐胸奇。", 
      "一邱封了要離。", 
      "問世上男兒今有誰。", 
      "但一尊相屬，居然感慨，扁舟獨往，可是嶔崎。", 
      "齊邸歌魚，揚州跨鶴，風味淺深君自知。", 
      "匆匆去，算梅邊春動，又是歸期。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "撫劍悲歌，縱有杜康，可能解憂。", 
      "爲脩名不立，此身易老，古心自許，與世多尤。", 
      "平子詩中，庾生賦裏，滿目江山無限愁。", 
      "關情處，是聞雞半夜，擊楫中流。", 
      "澹煙衰草連秋。", 
      "聽鳴鴂聲聲相應酬。", 
      "嘆霸才重耳，泥塗在楚，雄心元德，歲月依劉。", 
      "夢落蓴邊，神遊菊外，已分他年專一丘。", 
      "長安道，且身如王粲，時復登樓。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "我自無憂，何用攢眉，今憂古憂。", 
      "嘆風寒楚蜀，百年受病，江分南北，千載歸尤。", 
      "洛下銅駝，昭陵石馬，物不自愁人替愁。", 
      "興亡事，向西風把劍，清淚雙流。", 
      "邊頭。", 
      "依舊防秋。", 
      "問諸將君恩酬未酬。", 
      "悵書生浪說，皇王帝霸，功名已屬，韓嶽張劉。", 
      "不許請纓，猶堪草檄，誰肯種瓜歸故邱。", 
      "江中蜃，識平生許事，吐氣成樓。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "盡典春衣，換酒津亭，送君此行。", 
      "嘆清朝有道，何曾逐客，有司議法，忍及書生。", 
      "歸去來兮，噫其甚矣，見說江濤也不平。", 
      "君之友，豈都無義士，剖膽相明。", 
      "挑詩行李如冰。", 
      "正趁得越山桃李春。", 
      "把從前豪舉，著些老氣，不應造物，到底無情。", 
      "雁蕩煙霞，鳳城風雨，兩地相思魂夢清。", 
      "重來否，算海波未窄，猶可騎鯨。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "南北戰爭，惟有西湖，長如太平。", 
      "看高樓倚郭，雲邊矗棟，小亭連苑，波上飛甍。", 
      "太守風流，遊人歡暢，氣象邇來都斬新。", 
      "鞦韆外，剩釵駢玉燕，酒列金鯨。", 
      "人生。", 
      "樂事良辰。", 
      "況鶯燕聲中長是晴。", 
      "正風嘶寶馬，軟紅不動，煙分彩鷁，澄碧無聲。", 
      "倚柳分題，藉花傳令，滿眼繁華無限情。", 
      "誰知道，有種梅處士，貧裏看春。"
    ], 
    "rhythmic": "沁園春", 
    "tags": [
      "西湖"
    ]
  }, 
  {
    "author": "陳人傑", 
    "paragraphs": [
      "萬法皆空，空即是空，佛安在哉。", 
      "有云名妙淨，可遮熱惱，海名圓覺，堪洗塵埃。", 
      "翠竹真如，黃花般若，心上種來心上開。", 
      "教參熟，是菩提無樹，明鏡非臺。", 
      "偷閒來此徘徊。", 
      "把人世黃粱都喚回。", 
      "算五陵豪客，百年榮貴，何如衲子，一鉢生涯。", 
      "俯仰溪山，婆娑鬆檜，兩腋清風茶一杯。", 
      "拿舟去，更掃塵東壁，聊記曾來。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "懶學馮君，彈鋏歌魚，如今五年。", 
      "爲西湖西子，費人料理，東林東老，特地留連。", 
      "坐注蟲魚，行吟雌霓，竟負逍遙第一篇。", 
      "過從少，但赤髭白足，時復談禪。", 
      "倚門白水平田。", 
      "看數點青山無盡天。", 
      "嘆春風心事，已成待兔，夕陽時節，又聽啼鵑。", 
      "如此淒涼，若爲排遣，不是詩邊即酒邊。", 
      "中宵夢，有逋梅吹雪，坡柳搖煙。"
    ], 
    "rhythmic": "沁園春", 
    "tags": [
      "西湖"
    ]
  }, 
  {
    "author": "陳人傑", 
    "paragraphs": [
      "雲錦亭西，記與詩人，拍浮酒船。", 
      "看洛川妃子，錦衾照水，漢皋遊女，玉佩搖煙。", 
      "秋老芳心，波空豔質，惟見寒霜凋碧圓。", 
      "爭知道，有西湖五月，長在尊前。", 
      "素紈紅障相鮮。", 
      "更澹靜一枝真葉仙。", 
      "向風軒搖動，但無香耳，蓼叢掩映，自是天然。", 
      "猊背生煙，蠟心吐月，贏得吳娃歌採蓮。", 
      "陳公子，似日休鍾愛，興滿吟邊。"
    ], 
    "rhythmic": "沁園春", 
    "tags": [
      "西湖"
    ]
  }, 
  {
    "author": "陳人傑", 
    "paragraphs": [
      "易得仲宣，難得世間，有劉景升。", 
      "嘆男兒未到，鳴珂謁帝，此身那免，彈鋏依人。", 
      "橘自盈洲，蕕難共器，一榻相看如越秦。", 
      "元龍者，獨門前有客，胸次無塵。", 
      "君今重蒞詩盟。", 
      "載弄玉飛瓊車後行。", 
      "過鴟夷西子，曾遊處所，水雲應喜，重見娉婷。", 
      "張禹堂深，馬融帳暖，吟罷不妨絲竹聲。", 
      "松江上，約扁舟棹雪，同看梅春。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "道骨仙風，自天上來，月潭主人。", 
      "把玉清寶印，按行川嶽，神霄鐵尺，鞭叱雷霆。", 
      "雨部收晴，日君騰照，一寸靈章飛杳冥。", 
      "幡旗外，覺陰風肅肅，奔走神兵。", 
      "登壇瀝酒刑牲。", 
      "有法饌如山飽萬靈。", 
      "想乖龍驚起，碧潭無底，妖蟆戮盡，珪月長明。", 
      "行比旌陽，功高李靖，玉府丹臺登姓名。", 
      "平生志，合爲霖爲雨，大慰蒼生。"
    ], 
    "rhythmic": "沁園春"
  }, 
  {
    "author": "陳人傑", 
    "paragraphs": [
      "禁鼓蓬蓬，忙殺公侯，穴城影中。", 
      "正花前豪士，宿酲未解，鬆間逋客，清夢才濃。", 
      "龍尾危機，犀圍長物，何必飛書交子公。", 
      "人間世，只閒之一字，受用無窮。", 
      "主人窗戶玲瓏。", 
      "悟富貴榮華回首空。", 
      "向竹梧側畔，聚先秦錄，蘭蓀裏許，吟晚唐風。", 
      "琴外鴻歸，棋邊鷺靜，天把一丘榮此翁。", 
      "孫劉輩，枉百年爭戰，一昧雌雄。"
    ], 
    "rhythmic": "沁園春"
  }, 
  {
    "author": "毛珝", 
    "paragraphs": [
      "綠玉枝頭一粟黃。", 
      "碧紗帳裏夢魂香。", 
      "曉風和月步新涼。", 
      "吟倚畫欄懷李賀，笑持玉斧恨吳剛。", 
      "素娥不嫁爲誰妝。"
    ], 
    "rhythmic": "浣溪紗・浣溪沙"
  }, 
  {
    "author": "毛珝", 
    "paragraphs": [
      "顧曲多情，尋芳未老。", 
      "一庭風月知音少。", 
      "夢隨蝶去恨牆高，醉聽鶯語嫌籠小。", 
      "紅燭呼盧，黃金買笑。", 
      "彈絲踮屣長安道。", 
      "彩箋拈起錦囊花，綠窗留得羅裙草。"
    ], 
    "rhythmic": "踏莎行"
  }, 
  {
    "author": "張矩", 
    "paragraphs": [
      "又吳塵、暗斑吟袖，西湖深處能浣。", 
      "晴雲片片平波影，飛趁棹歌聲遠。", 
      "回首喚。", 
      "彷彿記、春風共載斜陽岸。", 
      "輕攜分短。", 
      "悵柳密藏橋，煙濃斷徑，隔水語音換。", 
      "思量遍。", 
      "前度高陽酒伴。", 
      "離蹤悲事何限。", 
      "雙峯塔露書空穎，情共暮鴉盤轉。", 
      "歸興懶。", 
      "悄不似、留眠水國蓮香畔。", 
      "燈簾暈滿。", 
      "正蠹帙逢迎，沈煤半冷，風雨閉宵館。"
    ], 
    "rhythmic": "摸魚兒", 
    "tags": [
      "西湖"
    ]
  }, 
  {
    "author": "張矩", 
    "paragraphs": [
      "曙林帶暝，晴靄弄霏，鶯花未認遊客。", 
      "草色舊迎雕輦，蒙茸暗香陌。", 
      "鞦韆架，閒曉索。", 
      "正露洗、繡鴛痕窄。", 
      "費人省，隔夜濃歡，酲處先覺。", 
      "重過涌金樓，畫舫紅旌，催向段橋泊。", 
      "又怕晚天無準，東風妒芳約。", 
      "垂楊岸，今勝昨。", 
      "水院近、佔先春酌。", 
      "恁時候，不道歸來，香斷燈落。"
    ], 
    "rhythmic": "應天長"
  }, 
  {
    "author": "張矩", 
    "paragraphs": [
      "候蛩探暝，書雁寄寒，西風暗剪綃織。", 
      "報道鳳城催鑰，笙歌散無跡。", 
      "冰輪駕，天緯逼。", 
      "漸款引、素娥遊歷。", 
      "夜妝靚，獨展菱花，淡絢秋色。", 
      "人在涌金樓，漏迥繩低，光重袖香滴。", 
      "笑語又驚棲鵲，南飛傍林闃。", 
      "孤山影，波共碧。", 
      "向此際、隱逋如識。", 
      "夢仙遊，倚遍霓裳，何處聞笛。"
    ], 
    "rhythmic": "應天長"
  }, 
  {
    "author": "張矩", 
    "paragraphs": [
      "甃澌冱曉，篙水漲漪，孤山漸捲雲簇。", 
      "又見岸容舒臘，菱花照新沐。", 
      "橫斜樹，香未北。", 
      "倩點綴、數梢疏玉。", 
      "斷腸處，日影輕消，休怨霜竹。", 
      "簾上涌金樓，酒灩酥融，金縷試春曲，最好半殘鳷鵲，登臨快心目。", 
      "瑤臺夢，春未足。", 
      "更看取、灑窗填屋。", 
      "灞橋外，柳下吟鞭，歸趁遊燭。"
    ], 
    "rhythmic": "應天長"
  }, 
  {
    "author": "張矩", 
    "paragraphs": [
      "磬圓樹杪，舟亂柳津，斜陽又滿東角。", 
      "可是暮情堪剪，平分付煙郭。", 
      "西風影，吹易薄。", 
      "認滿眼、脆紅先落。", 
      "算惟有，塔起金輪，千載如昨。", 
      "誰信涌金樓，此際憑闌，人共楚天約。", 
      "準擬換樽陪月，繒空卷塵幕。", 
      "飛鴻倦，低未泊。", 
      "鬥倒指、數來還錯。", 
      "笑聲裏，立盡黃昏，剛道秋惡。"
    ], 
    "rhythmic": "應天長"
  }, 
  {
    "author": "張矩", 
    "paragraphs": [
      "換橋度舫，添柳護堤，坡仙題欠今續。", 
      "四面水窗如染，香波釀春曲。", 
      "田田處，成暗綠。", 
      "正萬羽、背風斜矗。", 
      "亂鷗去，不信雙鴛，午睡猶熟。", 
      "還記涌金樓，共撫雕闌，低度浣沙曲。", 
      "自與故人輕別，榮枯換涼燠。", 
      "亭亭影，驚豔目。", 
      "忍到手、又成輕觸。", 
      "悄無語，獨拈花須，心事曾卜。"
    ], 
    "rhythmic": "應天長"
  }, 
  {
    "author": "張矩", 
    "paragraphs": [
      "岸容浣錦，波影墮紅，纖鱗巧避鳧唼。", 
      "禹浪未成頭角，吞舟膽猶怯。", 
      "湖山外，江海匝。", 
      "怕自有、暗泉流接。", 
      "楚天遠，尺素無期，枉誤停楫。", 
      "四望涌金樓，帶草帟煙，縹緲際城堞。", 
      "漸見暮榔敲月，輕舫亂如葉。", 
      "濠梁興，歸未愜。", 
      "記舊伴、袖攜留摺。", 
      "指魚水，總是心期，休怨三疊。"
    ], 
    "rhythmic": "應天長"
  }, 
  {
    "author": "張矩", 
    "paragraphs": [
      "翠屏對晚，鳥榜佔堤，鐘聲又斂春色。", 
      "幾度半空敲月，山南應山北。", 
      "歡娛地，空浪跡。", 
      "謾記省、五更聞得。", 
      "洞天曉，夾柳橋疏，穩縱香勒。", 
      "前度涌金樓，笑傲東風，鷗鷺半相識。", 
      "暗數院僧歸盡，長虹臥深碧。", 
      "花間恨，猶記憶。", 
      "正素手、暗攜輕拆。", 
      "夜深後，不道人來，燈細窗隙。"
    ], 
    "rhythmic": "應天長"
  }, 
  {
    "author": "張矩", 
    "paragraphs": [
      "翠迷倦舞，紅駐老妝，流鶯怕與春別。", 
      "過了禁菸寒食，東風顫環鐵。", 
      "遊人恨，柔帶結。", 
      "更喚醒、羽喉宮舌。", 
      "畫橋遠，不認綿蠻，晚棹空歇。", 
      "爭似涌金樓，燕燕歸來，鉤轉暮簾揭。", 
      "對語畫樑消息，香泥砌花屑。", 
      "昆明事，休更說。", 
      "費夢繞、建章宮闕。", 
      "曉啼處，穩擊金狨，雙燈籠月。"
    ], 
    "rhythmic": "應天長"
  }, 
  {
    "author": "張矩", 
    "paragraphs": [
      "桂輪逼採，菱沼漾金，潛虯暗動鮫室。", 
      "水路乍疑霜雪，明眸洗春色。", 
      "年時事，還記憶。", 
      "對萬頃，葑痕龜坼。", 
      "舊遊處，不認三潭，此際曾識。", 
      "今度涌金樓，素練縈窗，頻照庾侯席。", 
      "自與影娥人約，移舟弄空碧。", 
      "宵風悄，籤漏滴。", 
      "早未許、睡魂相覓。", 
      "有時恨，月被雲妨，天也拚得。"
    ], 
    "rhythmic": "應天長"
  }, 
  {
    "author": "張矩", 
    "paragraphs": [
      "暮屏翠冷，秋樹赭疏，雙峯對起南北。", 
      "好與霽天相接，浮圖現西極。", 
      "苕嶢處，雲共碧。", 
      "漫費盡、少年遊屐。", 
      "故鄉近，一望空遙，水斷煙隔。", 
      "閒憑涌金樓，瀲灩波心，如洗夢淹筆。", 
      "喚醒睡龍蒼角，盤空壯商翼。", 
      "西湖路，成倦客。", 
      "待倩寫、素縑千尺。", 
      "便歸去，酒底花邊，猶自看得。"
    ], 
    "rhythmic": "應天長", 
    "tags": [
      "西湖"
    ]
  }, 
  {
    "author": "張矩", 
    "paragraphs": [
      "雲宿江樓，愛留人夜語，頻斷燈炷。", 
      "奈倦情如醉，黑甜清午。", 
      "謾道迎薰何曾是，簟紋成浪衣成雨。", 
      "茶甌注。", 
      "新期竹院，殘夢蓮渚。", 
      "應誤。", 
      "重簾悽佇。", 
      "記並刀剪翠，秋扇留句。", 
      "信那回輕道，而今歸否。", 
      "十二曲闌隨意憑，楚天不放斜陽暮。", 
      "沉吟處。", 
      "池草暗喧蛙鼓。"
    ], 
    "rhythmic": "梅子黃時雨"
  }, 
  {
    "author": "吳申", 
    "paragraphs": [
      "君家諸子燕山盛。", 
      "去年兩見門弧慶。", 
      "銀蠟燒花，寶香薰燼。", 
      "晬盤珠玉還相映。", 
      "耳邊好語憑君聽。", 
      "此兒不與羣兒並。", 
      "右執金戈，左持金印。", 
      "功名當似王文正。"
    ], 
    "rhythmic": "七娘子"
  }, 
  {
    "author": "姚勉", 
    "paragraphs": [
      "錦水雙龍，鞭風駕霆，來遊璧池。", 
      "有一龍躍出，精神電燁，一龍戰退，鱗甲天飛。", 
      "一樣軒拿，殊途升蟄，造化真同戲小兒。", 
      "時人眼，總羨他騰踏，笑我卑棲。", 
      "促裝且恁西歸。", 
      "信自古功名各有時。", 
      "但而今莫問，誰強誰弱，只爭些時節，來速來遲。", 
      "無地樓臺，有官鼎鼐，命到亨通事事宜。", 
      "三年裏，看龍頭獨露，雁塔同題。"
    ], 
    "rhythmic": "沁園春"
  }, 
  {
    "author": "姚勉", 
    "paragraphs": [
      "劍吼蛟龍怒。", 
      "問蒼天、功名兩字，幾時分付。", 
      "生個英雄爲世用，須早青雲得路。", 
      "卻底事、知音未遇。", 
      "兩度入天飛折翼，謾教人、欲嘆儒冠誤。", 
      "竟不曉，是何故。", 
      "休休天也無憑據。", 
      "有如椽健筆，蟾宮須還高步。", 
      "若使長材終困躓，社稷誰教扶助。", 
      "信淺水、留龍不住。", 
      "萬頃洪流通大海，向波濤、闊處興雲霧。", 
      "須信道，這回做。"
    ], 
    "rhythmic": "賀新郎"
  }, 
  {
    "author": "姚勉", 
    "paragraphs": [
      "長嘯山中臥。", 
      "嘆從前、二十年來，因循空過。", 
      "自是惺惺並了了，奈這五行尚左。", 
      "遇好事、許多磨挫。", 
      "浩蕩醉鄉狂莫檢，算傍人、笑得脣焦破。", 
      "誰信道，只恁麼。", 
      "從今牢把江湖柁。", 
      "要做些勳業，歸來則個。", 
      "不見彭餘朱李輩，總是白身人作。", 
      "震耀得、聲名許大。", 
      "萬一老天青眼顧，又何難、印佩黃金顆。", 
      "時來到，也還我。"
    ], 
    "rhythmic": "賀新郎"
  }, 
  {
    "author": "姚勉", 
    "paragraphs": [
      "秋懷軒豁。", 
      "痛飲天機發。", 
      "世界只如掌大，算只有、醉鄉闊。", 
      "煙抹。", 
      "山態活。", 
      "雨晴波面滑。", 
      "艇子慢搖歸去，莫攪碎、一湖月。"
    ], 
    "rhythmic": "霜天曉角"
  }, 
  {
    "author": "姚勉", 
    "paragraphs": [
      "一部周官，學問淵源，山齋得來。", 
      "最雄姿直氣，不塗脂粉，仙風道骨，不涴塵埃。", 
      "萬里青雲，相期闊步，底事向天門折翼回。", 
      "君知否，這白衣御史，卿相胚胎。", 
      "時人休用驚猜。", 
      "機會到功名節節催。", 
      "看蒲質易凋，何如鬆茂，菊花已老，須是梅開。", 
      "萬事何難，時來得做，且信天工次第排。", 
      "從今去，願徑遊璧水，直上蘭臺。"
    ], 
    "rhythmic": "沁園春"
  }, 
  {
    "author": "姚勉", 
    "paragraphs": [
      "月轉宮牆曲。", 
      "六更殘、鑰魚聲亮，紛紛袍鵠。", 
      "黼坐臨軒清蹕奏，天仗綴行森肅。", 
      "望五色、雲浮黃屋。", 
      "三策忠嘉親賜擢，動龍顏、人立班頭玉，臚首唱，衆心服。", 
      "殿頭賜宴宮花簇。", 
      "寫新詩、金箋競進，繡牀爭蹙。", 
      "御渥新沾催進謝，一點恩袍先綠。", 
      "歸袖惹、天香芬馥。", 
      "玉勒金韉迎夾路，九街人、盡道蒼生福。", 
      "爭擁入，狀元局。"
    ], 
    "rhythmic": "賀新郎"
  }, 
  {
    "author": "姚勉", 
    "paragraphs": [
      "憶昔東坡，秀奪眉山，生丙子年。", 
      "蓋丙離子坎，四方中氣，宜當此歲，間出英賢。", 
      "河嶽重靈，星辰再孕，來自赤城中洞天。", 
      "新秋霽，萃一襟爽氣，風露澄鮮。", 
      "玉階同聽臚傳。", 
      "伴寶馬如龍絲嫋鞭。", 
      "正椿庭未老，同躋榮路，萼樓爭耀，相照魁躔。", 
      "即似坡公，金蓮夜對，身作玉堂雲霧仙。", 
      "憐同歲，但乞如夢得，分買山錢。"
    ], 
    "rhythmic": "沁園春"
  }, 
  {
    "author": "姚勉", 
    "paragraphs": [
      "唱徹陽關調。", 
      "伴行人、梅拂徵鞍，曉霜寒峭。", 
      "金甲雕戈開玉帳，尊俎風流談笑。", 
      "看策馬、從容江表。", 
      "自是藥階苔砌客，卷經綸、且泛芙蓉沼。", 
      "襟量闊，江面小。", 
      "允文事業從容了。", 
      "要岷峨人物，後先相照。", 
      "見說君王曾有問，似此人才多少。", 
      "便咫尺、雲霄清要。", 
      "四世三公氈復舊，況蜀珍、先已登廊廟。", 
      "但側耳，聽新詔。"
    ], 
    "rhythmic": "賀新郎"
  }, 
  {
    "author": "姚勉", 
    "paragraphs": [
      "雕裘夜冷，怪地爐煨酒，經時難熱。", 
      "曉起盤風天舞絮，拍手兒童歡悅。", 
      "客裏新吟，天葩翦巧，思與梅爭發。", 
      "使君屬和，雪花同是三絕。", 
      "未說賦就梁園，陽春拍調，壓倒唐元白。", 
      "早晚聯鑣花底去，共看朝霞銀闕。", 
      "朝退歸來，清虛堂裏，醉灑淋漓墨。", 
      "而今且對，聚星堂上賓客。"
    ], 
    "rhythmic": "念奴嬌"
  }, 
  {
    "author": "姚勉", 
    "paragraphs": [
      "四海中間，第一清流，惟有可齋。", 
      "看平生踐履，真如冰玉，雄文光焰，不涴塵埃。", 
      "元祐諸賢，紛紛臺省，惟有景仁招不來。", 
      "狂瀾倒，獨中流砥柱，屹立崔嵬。", 
      "掛冠有請高哉。", 
      "但清廟正需樑棟材。", 
      "便撐舟野水，出航巨海，有官鼎鼐，無地樓臺。", 
      "制菊齡高，看萸人健，萬頃秋江入壽杯。", 
      "經綸了，卻馭風騎氣，閬苑蓬萊。"
    ], 
    "rhythmic": "沁園春"
  }, 
  {
    "author": "姚勉", 
    "paragraphs": [
      "仙苑蟠桃，恰則是、而今初熟。", 
      "王母遣、飛瓊捧獻，絳金紅玉。", 
      "笑把九霞鸞鳳斝，滿斟七寶蒲萄醁。", 
      "爲長庚、此日自天來，殷勤祝。", 
      "仙子唱，長生曲。", 
      "仙客獻，長生籙。", 
      "活千人鄧禹，陰功俱足。", 
      "五鶚即齊公府剡，萬羊自有中書祿。", 
      "更從頭、安享八千年，人間福。"
    ], 
    "rhythmic": "滿江紅"
  }, 
  {
    "author": "姚勉", 
    "paragraphs": [
      "梅笑東風，只兩日間，又新歲華。", 
      "有玉龜阿母，獻三蟠實，蕊宮仙子，飛七香車。", 
      "春滿蝦簾，雪晴鴛瓦，窗戶非煙籠翠紗。", 
      "萱堂上，看衣翻戲彩，觴捧流霞。", 
      "君家。", 
      "元是仙家。", 
      "幾度看菖蒲九節花。", 
      "來劍池丹井，平分風月，一溪流水，猶泛胡麻。", 
      "壽慶千秋，榮封兩國，綠鬢猶深楊柳鴉。", 
      "長生藥，在蓬萊頂上，不必丹砂。"
    ], 
    "rhythmic": "沁園春"
  }, 
  {
    "author": "姚勉", 
    "paragraphs": [
      "桃李河陽縣，春又到花枝。", 
      "先庚三日，鰲山晴雪放燈時。", 
      "金宿爭華玉婺，來入仙閨清夢，光動繡湖西。", 
      "人物東都令，句法晚唐詩。", 
      "兩年春，三種異，十般奇。", 
      "朝天近也，紫泥催起舄鳧飛。", 
      "總羨童顏綠髮，榮綰金魚玉帶，日侍赭黃衣。", 
      "來歲傳柑宴，人在賞花池。"
    ], 
    "rhythmic": "水調歌頭"
  }, 
  {
    "author": "姚勉", 
    "paragraphs": [
      "微雪弄新霽，寒月上初弦。", 
      "長庚入夢，間生採石錦袍仙。", 
      "分得天孫雲織，掣斷麒麟金鎖，來自玉皇前。", 
      "丹井憑泥軾，風月興無邊。", 
      "詔書來，催入覲，佔春先。", 
      "柳邊花底，細騶輦路驟鳴鞭。", 
      "榮侍金鑾殿上，更向沉香亭北，半醉拂華箋。", 
      "來歲今朝裏，人在八花磚。"
    ], 
    "rhythmic": "水調歌頭"
  }, 
  {
    "author": "姚勉", 
    "paragraphs": [
      "萬里西風，吹送到、五雲鸞紙。", 
      "□催促、文章太守，入朝花底。", 
      "清節高橫秋一片，仁風散作春千里。", 
      "漾恩波、溶泳錦江中，深如水。", 
      "難臥轍，留行李。", 
      "但側聽，星辰履。", 
      "看麒麟案側，即催榮侍。", 
      "紅藥香中翻詔草，紫薇影畔裁詩綺。", 
      "更宸旒、已自覆公名，金甌裏。"
    ], 
    "rhythmic": "滿江紅"
  }, 
  {
    "author": "姚勉", 
    "paragraphs": [
      "萬里清風，吹送錦帆，入南浦雲。", 
      "看拂天旌旆，攀留不住，迷津舸艦，歌舞相迎。", 
      "二許家聲，三洪地望，今代風流第一人。", 
      "蜚英早，合詞林視草，書閣翻芸。", 
      "飛芻遠餉三軍。", 
      "特借作紅蓮入幕賓。", 
      "把西山暮雨，暫時收卷，荷山明月，小試平分。", 
      "甦醒枯魚，剔除深蠹，個是人間有腳春。", 
      "難淹久，看詔催入侍，香案麒麟。"
    ], 
    "rhythmic": "沁園春"
  }, 
  {
    "author": "姚勉", 
    "paragraphs": [
      "芰荷香雨初收，竹風槐日涼清曉。", 
      "年年祝壽，今年不比，常年時候。", 
      "教子收功，五雲金殿，初承親詔。", 
      "早臚傳三日，壽稱千歲，多應是、如公少。", 
      "遙想壽椿堂上，飲霞觴、捧孫微笑。", 
      "已見兒榮，更看孫貴，茅分蒲召。", 
      "上第歸來，綵衣掛綠，蘭階生耀。", 
      "九霄中、一點光明，壽星高照。"
    ], 
    "rhythmic": "水龍吟"
  }, 
  {
    "author": "姚勉", 
    "paragraphs": [
      "一葉新涼，又是西風，吹轉素商。", 
      "攬玉壺英氣，鍾爲人物，銀河精采，融作文章。", 
      "司巧天公，攙先七夕，分付天孫雲錦裳。", 
      "騎龍鳳，自九霄飛至，萬丈光芒。", 
      "早年奏賦長楊。", 
      "飽挹盡瀛洲風露香。", 
      "問石渠天祿，借將班馬，荷山錦水，暫作龔黃。", 
      "藥省春風，薇垣夜月，合佩仙花侍玉皇。", 
      "明年裏，飲壽椒何處，宣勸持觴。"
    ], 
    "rhythmic": "沁園春"
  }, 
  {
    "author": "姚勉", 
    "paragraphs": [
      "鶴髮鴉髫，歡捧霞觴，酌丹井泉。", 
      "慶湘山峯頂，飛來古佛，劍池洞裏，活底神仙。", 
      "春雨慳時，千金鬥粟，民仰使君爲食天。", 
      "公知否，只活人陰德，合壽千年。", 
      "寶猊香噴沈煙。", 
      "環豔翠明紅擁壽筵。", 
      "最一般奇特，鳳雛新貴，斑衣綠綬，光彩相鮮。", 
      "帝命師臣，欽哉有子，飛詔看看又月邊。", 
      "黃封酒，到明年今日，中使傳宣。"
    ], 
    "rhythmic": "沁園春"
  }, 
  {
    "author": "姚勉", 
    "paragraphs": [
      "超逸天才，文如三鬆，詩如盧溪。", 
      "自白蓮賦就，已高聲價，梅花句出，遠見襟期。", 
      "玉塵精神，瑤林風韻，雪裏神仙小氅衣。", 
      "緱山夕，已再經旬浹，戲鶴重歸。", 
      "花間鳧舄輕飛。", 
      "便一似元規報十奇。", 
      "最風流膝上，雙親未老，三槐手種，分付佳兒。", 
      "人想夷吾，帝思王某，鈞軸舍人知未遲。", 
      "長生藥，在玉盤麟脯，瓊苑蟾芝。"
    ], 
    "rhythmic": "沁園春"
  }, 
  {
    "author": "姚勉", 
    "paragraphs": [
      "摘玉蕊梅，泛金葉蕉，祝公壽齡。", 
      "算今年比似，常年更別，翠煙紅霧，香靄門屏。", 
      "鳳詔雲霄，龍光牛鬥，輝射南州孺子亭。", 
      "看看是，伴元戎小隊，花柳郊坰。", 
      "傳家有子明經。", 
      "渾不要黃金遺滿籝。", 
      "向月中傳與，一枝仙桂，斕斑衣上，更著袍青。", 
      "明日瓜期，今朝椿壽，好醉芝蘭玉樹庭。", 
      "公知否，老人星一點，映泰階星。"
    ], 
    "rhythmic": "沁園春"
  }, 
  {
    "author": "姚勉", 
    "paragraphs": [
      "冷眼三邊處。", 
      "喜舍人、水濱躍馬，上京西路。", 
      "三國英雄千載矣，形勝依然如故。", 
      "這勳業、向誰分付。", 
      "袖裏翰林風月手，也何妨、戮力風寒護。", 
      "談笑暇，詩吟虜。", 
      "峴山幾載無人顧。", 
      "幸如今、翦除荊棘，掃清飈霧。", 
      "換得東南新局面，政欠十分著數。", 
      "算人物、須還羊杜。", 
      "玉帳籌邊機會好，把規模、趕出中原去。", 
      "天下事，書生做。"
    ], 
    "rhythmic": "賀新郎"
  }, 
  {
    "author": "姚勉", 
    "paragraphs": [
      "崧嶽降神，昴宿宣精，挺生偉人。", 
      "整淳祐乾坤，浸如嘉祐，太平事業，了卻端平。", 
      "扶日中天，拱辰北極，一灑甘霖埃霧清。", 
      "春寰海，聽農歌載路，邊柝沈聲。", 
      "旗常萬世勳銘。", 
      "便與國無窮垂令名。", 
      "似青山流水，涑川賢相，黃花晚節，魏國元臣。", 
      "五緯芒寒，六符色正，輝映老人南極星。", 
      "蒼生福，開八荒壽域，一氣洪鈞。"
    ], 
    "rhythmic": "沁園春"
  }, 
  {
    "author": "姚勉", 
    "paragraphs": [
      "章武中興，淮蔡欲平，晉公已生。", 
      "信天生英傑，正爲國計，擎天著柱，要自支撐。", 
      "萬里長江，古稱天險，去歲裏風濤忽震驚。", 
      "公談笑，把雲腥霓翳，一日都清。", 
      "歸來奠枕於京。", 
      "有輝煥明堂前一星。", 
      "稱袞衣廊廟，楓宸眷寵，綵衣公府，萱砌春榮。", 
      "著片公心，辨雙明眼，長與羣賢扶太平。", 
      "無它願，植萬年宗社，萬古功名。"
    ], 
    "rhythmic": "沁園春", 
    "tags": [
      "長江"
    ]
  }, 
  {
    "author": "姚勉", 
    "paragraphs": [
      "湖海元龍，逸氣飄然，可百尺樓。", 
      "愛文光萬丈，星辰絢彩，爽襟一掬，風露澄秋。", 
      "銜字冰清，班心玉立，海內而今第一流。", 
      "繙書子，紫薇花浸月，夜攬詞頭。", 
      "著身已是瀛洲。", 
      "問更有長生別藥不。", 
      "是生來已帶，神仙道骨，毫端自有，富貴封侯。", 
      "拜賜黃封，承恩青瑣，見說香名又覆甌。", 
      "從今去，了福公事業，從赤松遊。"
    ], 
    "rhythmic": "沁園春"
  }, 
  {
    "author": "姚勉", 
    "paragraphs": [
      "道骨仙風，海上騎鯨，端是後身。", 
      "把銀河天巧，鍾爲文采，劍津寶氣，融作精神。", 
      "壺玉儲冰，掌金擎露，胸次全無一點塵。", 
      "年年裏，早花朝六日，長慶生申。", 
      "箳篁濯錦江濱。", 
      "人盡道如公清最真。", 
      "合沉香亭北，金箋奏曲，恩披獸錦，醉拭龍巾。", 
      "泥紫頒來，渠黃飛去，自是八花磚上人。", 
      "從後看，大鈞播物，萬象皆春。"
    ], 
    "rhythmic": "沁園春"
  }, 
  {
    "author": "姚勉", 
    "paragraphs": [
      "明月扁舟，輕逐江鷗，翩然賦歸。", 
      "任顛風掀舞，濤山浪屋，少頃平定，一碧硫璃。", 
      "柳絮浮雲，有無根蒂，到底不磨真是非。", 
      "呵呵笑，笑人情似紙，世事如棋。", 
      "宜堂事事皆宜。", 
      "把杯酒論文更有誰。", 
      "記風雲滿席，吟情浩蕩，龍蛇滿壁，醉墨淋漓。", 
      "別後相思，有書寄否，春在梅花第一枝。", 
      "重相見，約柳堤撐舫，竹閣尋詩。"
    ], 
    "rhythmic": "沁園春"
  }, 
  {
    "author": "姚勉", 
    "paragraphs": [
      "拂劍整裝，光射紫霄，鬥牛色寒。", 
      "大丈夫不作，兒曹離別，何須更唱，三疊陽關。", 
      "盡錦還鄉，油幢佐幕，誰道青天行路難。", 
      "從今去，聽聲名焰焰，飛動岷山。", 
      "征途少飲加餐。", 
      "要做取功名久遠看。", 
      "卷長風吹醒，劍關雲氣，更須砥柱，三峽驚湍。", 
      "聞道槐庭，已登安石，此去須彈貢禹冠。", 
      "明年裏，踏梅花有分，相見長安。"
    ], 
    "rhythmic": "沁園春"
  }, 
  {
    "author": "姚勉", 
    "paragraphs": [
      "江涵石瘦，雪壓橋低，森森萬木寒僵。", 
      "不是爭魁，百花誰敢先芳。", 
      "冰姿皎然玉立，笑兒曹、粉面何郎。", 
      "調羹鼎，只此花餘事，說甚宮妝。", 
      "松竹歲寒三友，恨竹汗晉士，鬆涴秦皇。", 
      "雪魄冰魂，回首世上無香。", 
      "西湖有人覓句，但知渠、清淺黃昏。", 
      "奇絕處，五更初、橫月帶霜。"
    ], 
    "rhythmic": "聲聲慢", 
    "tags": [
      "西湖"
    ]
  }, 
  {
    "author": "姚勉", 
    "paragraphs": [
      "長記西湖，水光山色，濃淡相宜。", 
      "豐樂樓前，涌金門外，買個船兒。", 
      "而今又是春時。", 
      "清夢只、孤山賦詩。", 
      "綠蓋芙蓉，青絲楊柳，好在蘇堤。"
    ], 
    "rhythmic": "柳梢青", 
    "tags": [
      "西湖"
    ]
  }, 
  {
    "author": "姚勉", 
    "paragraphs": [
      "薄晚收殘暑。", 
      "嘆西風、暗換流年，又還如許。", 
      "鴉背斜陽初斂影，雲淡新涼天宇。", 
      "人袖手、闌干凝佇。", 
      "鄰笛喚將鄉思動，聽秋聲、又入梧桐雨。", 
      "秋到也，尚羈旅。", 
      "故人只在江南渚。", 
      "想應嫌、久戀東華，軟紅塵土。", 
      "寄遠裁衣知念否，新月家家砧杵。", 
      "魂夢想、鵝黃金縷。", 
      "雁影不來天更遠，寫書成、欲寄恁誰與。", 
      "知客恨，兩蛩語。"
    ], 
    "rhythmic": "賀新郎"
  }, 
  {
    "author": "姚勉", 
    "paragraphs": [
      "窗月梅花白。", 
      "夜堂深、燭搖紅影，繡簾垂額。", 
      "半醉金釵嬌應坐，寒處也留春色。", 
      "深意在、四弦輕摘。", 
      "香塢花行聽啄木，翠微邊、細落仙人屐。", 
      "星盼轉，趁嬌拍。", 
      "人間此手真難得。", 
      "向尊前、相逢有分，底須相識。", 
      "愁淺恩深千萬意，惆悵故人云隔。", 
      "怕立損、弓鞋紅窄。", 
      "換取明珠知肯否，綠窗深、長共春憐惜。", 
      "休惱亂，坐中客。"
    ], 
    "rhythmic": "賀新涼・賀新郎"
  }, 
  {
    "author": "陳允平", 
    "paragraphs": [
      "倚東風、畫闌十二，芳陰簾幕低護。", 
      "玉屏翠冷梨花瘦，寂寞小樓煙雨。", 
      "腸斷處。", 
      "悵折柳柔情，舊別長亭路。", 
      "年華似羽。", 
      "任錦瑟聲寒，瓊簫夢遠，羞對彩鶯舞。", 
      "文園賦。", 
      "重憶河橋眉嫵。", 
      "啼痕猶濺紈素。", 
      "丁香共結相思恨，空託繡羅金縷。", 
      "春已暮。", 
      "蹤燕約鶯盟，無計留春住。", 
      "傷春倦旅。", 
      "趁暗綠稀紅，扁舟短棹，載酒送春去。"
    ], 
    "rhythmic": "摸魚兒"
  }, 
  {
    "author": "陳允平", 
    "paragraphs": [
      "杜鵑聲漸老，過花信、幾番風。", 
      "愛翠幄籠晴，文梭揚暖，闌檻青紅。", 
      "新妝步搖未穩，捧心嬌、乍入館娃宮。", 
      "消得金壺萬朵，護風簾幄重重。", 
      "匆匆。", 
      "少小憶相逢。", 
      "詩鬢已成翁。", 
      "且持杯秉燭，天香院落，同賞芳穠。", 
      "花應怕春去早，盡遲遲、待取綠陰濃。", 
      "拼卻花前醉也，夢隨蝴蝶西東。"
    ], 
    "rhythmic": "木蘭花慢"
  }, 
  {
    "author": "陳允平", 
    "paragraphs": [
      "鞦韆倦倚，正海棠半坼，不耐春寒。", 
      "殢雨弄晴，飛梭庭院繡簾閒。", 
      "梅妝欲試芳情懶。", 
      "翠顰愁入眉彎。", 
      "霧蟬香冷，霞綃淚搵，恨襲湘蘭。", 
      "悄悄池臺步晚。", 
      "任紅薰杏靨，碧沁苔痕。", 
      "燕子未來，東風無語又黃昏。", 
      "琴心不度春雲遠。", 
      "斷腸難託啼鵑。", 
      "夜深猶倚，垂楊二十四闌。"
    ], 
    "rhythmic": "絳都春"
  }, 
  {
    "author": "陳允平", 
    "paragraphs": [
      "漢江露冷，是誰將瑤瑟，彈向雲中。", 
      "一曲清泠聲漸杳，月高人在珠宮。", 
      "暈額黃輕，塗腮粉豔，羅帶織青蔥。", 
      "天香吹散，佩環猶自丁東。", 
      "回首杜若汀洲，金鈿玉鏡，何日得相逢。", 
      "獨立飄飄煙浪遠，襪塵羞濺春紅。", 
      "渺渺予懷，迢迢良夜，三十六陂風。", 
      "九疑何處，斷雲飛度千峯。"
    ], 
    "rhythmic": "酹江月・念奴嬌"
  }, 
  {
    "author": "陳允平", 
    "paragraphs": [
      "杏檐轉午。", 
      "青漏沈沈，春夢無據。", 
      "鳳錦龜紗，空閉酒塵香霧。", 
      "流水行雲天四遠，玉簫聲斷人何處。", 
      "倦尋芳，鎮情尖翠壓，強拈飛絮。", 
      "記舊約、荼縻開後，屈指心期，數了還數。", 
      "誤我憑闌，幾度片帆南浦。", 
      "燕懶鶯慵春去也，落花猶是東風主。", 
      "正銷凝，被愁鵑、又啼煙樹。"
    ], 
    "rhythmic": "倦尋芳"
  }, 
  {
    "author": "陳允平", 
    "paragraphs": [
      "漸入融和，金蓮放、人在東風樓閣。", 
      "天香吹輦路，淨無雲一點，桂柳霜魄。", 
      "雪霽梅飄，春柔柳嫩，半卷真珠簾箔。", 
      "迢迢鳴鞘過，隘車鈿轡玉，暗塵輕掠。", 
      "擁瓊管吹龍，朱弦彈鳳，柳衢花陌。", 
      "鰲山侵碧落。", 
      "絳綃遠，春靄浮鳷鵲。", 
      "民共樂、金吾禁靜，翠蹕聲閒，遍青門、盡停魚鑰。", 
      "衩襪寒初覺。", 
      "方怪失、繡鴛弓窄。", 
      "誤良夜、瑤臺約。", 
      "漸彩霞散，雙闕星微煙薄。", 
      "洞天共誰誇鶴。"
    ], 
    "rhythmic": "大酺"
  }, 
  {
    "author": "陳允平", 
    "paragraphs": [
      "玉腕籠寒，翠闌憑曉，鶯調新簧。", 
      "暗水穿苔，遊絲度柳，人靜芳晝長。", 
      "雲南歸雁，樓西飛燕，去來慣認炎涼。", 
      "王孫遠，青青草色，幾回望斷柔腸。", 
      "薔薇舊約，尊前一笑，等閒孤負年光。", 
      "鬥草庭空，拋梭架冷，簾外風絮香。", 
      "傷春情緒，惜花時候，日斜尚未成妝。", 
      "聞嬉笑，誰家女伴，又還採桑。"
    ], 
    "rhythmic": "永遇樂"
  }, 
  {
    "author": "陳允平", 
    "paragraphs": [
      "遊絲弄晚，捲簾看處，燕重來時候。", 
      "正鞦韆亭榭，錦窠春透。", 
      "夢迴褪浴華清，凝溫泉、絳綃微皺。", 
      "芳陰底，人立東風，露華如晝。", 
      "宜酒。", 
      "啼香淚薄，醉玉痕深，與春同瘦。", 
      "想當年金谷，步帷初繡。", 
      "彩雲影裏徘徊，嬌無語、夜寒歸後。", 
      "鶯窗曉，花間重攜素手。"
    ], 
    "rhythmic": "月上海棠"
  }, 
  {
    "author": "陳允平", 
    "paragraphs": [
      "千峯翠玉。", 
      "送孤雲伴我，羅窗清宿。", 
      "拂曉憑虛，春碧生寒，衣單瘦倚筇竹。", 
      "東風不解吹愁醒，但芳草、溪城南北。", 
      "認霧鬟，遙鎖修顰，眉嫵爲誰愁獨。", 
      "江上輕鷗似識，背昭亭兩兩，飛破晴淥。", 
      "一片蒼煙，隔斷家山，夢繞石窗蘿屋。", 
      "相看不厭朝還暮，算幾度、赤闌干曲。", 
      "待倩詩、收拾歸來，寫作臥遊屏幅。"
    ], 
    "rhythmic": "疏影"
  }, 
  {
    "author": "陳允平", 
    "paragraphs": [
      "霽天秋色。", 
      "正倚樓待月，誰伴橫笛。", 
      "漲綠浮空，閒數河星手堪摘。", 
      "彌望澄光練淨，分付與、玄暉才筆。", 
      "煙漵闊，雲遠波平，歸鳥趁風席。", 
      "南國。", 
      "信音寂。", 
      "悵雁渚渡閒，鷺汀沙積。", 
      "蘚碑露泣。", 
      "時拊遺蹤暗嗟憶。", 
      "人事空隨逝水。", 
      "今古但、雙流一碧。", 
      "待辦取、蓑共笠，小舟泛得。"
    ], 
    "rhythmic": "暗香"
  }, 
  {
    "author": "陳允平", 
    "paragraphs": [
      "杜鵑啼老春愁，淚痕吹作胭脂雨。", 
      "飛花亂點，東風枝上，紅翔翠翥。", 
      "丹穴鳴初，碧梧棲未，淒涼山塢。", 
      "悵瓊姬夢遠，玉簫聲斷，孤鸞影、對誰舞。", 
      "林下風光自許。", 
      "算何必、玉京瑤圃。", 
      "闌干醉倚，游塵香散，芳菲無主。", 
      "經院僧眠，月樓鍾靜，欲飛還駐。", 
      "待青松、化盡蒼龍頭角，共乘雲去。"
    ], 
    "rhythmic": "水龍吟"
  }, 
  {
    "author": "陳允平", 
    "paragraphs": [
      "湖光祗在闌干外，憑虛遠迷三楚。", 
      "舊柳猶青，平蕪自碧，幾度朝昏煙雨。", 
      "天涯倦旅。", 
      "愛小卻遊鞭，共揮談塵。", 
      "頓覺塵清，宦情高下等風絮。", 
      "芝山蒼翠縹緲，黯然仙夢杳，吟思飛去。", 
      "故國樓臺，斜陽巷陌，回首白雲何處。", 
      "無心訪古。", 
      "對雙塔棲鴉，半汀歸鷺。", 
      "立盡荷香，月明人笑語。"
    ], 
    "rhythmic": "齊天樂"
  }, 
  {
    "author": "陳允平", 
    "paragraphs": [
      "霽空虹雨，傍螿啼莎草，宿鷺汀洲。", 
      "隔岸人家砧杵急，微寒先到簾鉤。", 
      "步幄塵高，征衫酒潤，誰暖玉香篝。", 
      "風燈微暗，夜長頻換更籌。", 
      "應是雁柱調箏，鴛梭織錦，付與兩眉愁。", 
      "不似尊前今夜月，幾度同上南樓。", 
      "紅葉無情，黃花有恨，孤負十分秋。", 
      "歸心如醉，夢魂飛趁東流。"
    ], 
    "rhythmic": "酹江月・念奴嬌"
  }, 
  {
    "author": "陳允平", 
    "paragraphs": [
      "殘蟬乍歇。", 
      "又亂葉打窗，蛩韻悽切。", 
      "寂寞天香院宇，露涼時節。", 
      "乘鸞扇底婆娑影，幻清虛、廣寒宮闕。", 
      "小山秋重，千巖夜悄，舉尊邀月。", 
      "甚賦得、仙標道骨。", 
      "倩誰搗玄霜，猶未成屑。", 
      "回首藍橋路迥，夢魂飛越。", 
      "雕闌翠甃金英滿，灑西風、非雨非雪。", 
      "惜花心性，輸他少年，等閒攀折。"
    ], 
    "rhythmic": "桂枝香"
  }, 
  {
    "author": "陳允平", 
    "paragraphs": [
      "開盡荼䕷，正桑雲麥浪，天氣如秋。", 
      "南園露梢半坼，金粟絲頭。", 
      "溫香傍酒，盡多嬌、不識春愁。", 
      "鶯院悄，輕陰弄晚，何人堪伴清遊。", 
      "偏愛紫蕤黃嫋，想金壺勝賞，依舊揚州。", 
      "花前夜闌醉後，斜月當樓。", 
      "翻階句好，記玄暉、此日風流。", 
      "雙鬢改，一枝帽底，如今應爲花羞。"
    ], 
    "rhythmic": "漢宮春"
  }, 
  {
    "author": "陳允平", 
    "paragraphs": [
      "愛吟休問瘦，爲詩句、幾憑闌。", 
      "有可畫亭臺，宜春帳箔，如寄身閒。", 
      "胸中四時勝景，小蓬萊、幻出五雲間。", 
      "一掬蘋香暗沼，半梢鬆影虛壇。", 
      "相看。", 
      "倦羽久知還。", 
      "回首鷺盟寒。", 
      "記步屧尋雲，呼燈聽雨，越嶺吳巒。", 
      "幽情未應共懶，把周郎舊曲譜新翻。", 
      "簾外垂楊自舞，爲君時按弓彎。"
    ], 
    "rhythmic": "木蘭花慢"
  }, 
  {
    "author": "陳允平", 
    "paragraphs": [
      "六鰲初駕，縹緲蓬閬，移來洲島。", 
      "還又是、梅飄冰泮，一夜青陽回海表。", 
      "漸媚景、傍元宵時候，花底餘寒料峭。", 
      "更喜報、三邊晏靜，人樂清平宇宙。", 
      "畫鼓簇隊行春早。", 
      "擁煙花、粉黛繚繞。", 
      "開洞府、桃源路窈。", 
      "戟外東風吹岸柳。", 
      "正翠靄、映星橋月榭，十里紅蓮綻了。", 
      "慶萬家、珠簾半卷，綽約歌裙舞袖。", 
      "重錦繡幄圍香，闔鳳管鸞絲環奏。", 
      "望非煙非霧，春在壺天易曉。", 
      "早隱隱、半空星斗。", 
      "看取收燈後。", 
      "趁鳳書、吹入黃扉，立馬金門玉漏。"
    ], 
    "rhythmic": "寶鼎見・寶鼎現"
  }, 
  {
    "author": "陳允平", 
    "paragraphs": [
      "望遠秋平。", 
      "初過雨、微茫水滿煙汀。", 
      "亂葓疏柳，猶帶數點殘螢。", 
      "待月重簾誰共倚，信鴻斷續兩三聲。", 
      "夜如何，頓涼驟覺，紈扇無情。", 
      "還思驂鶯素約，念鳳簫雁瑟，取次塵生。", 
      "舊日潘郎，雙鬢半已星星。", 
      "琴心錦意暗懶，又爭奈、西風吹恨醒。", 
      "屏山冷，怕夢魂、飛度藍橋不成。"
    ], 
    "rhythmic": "八寶妝"
  }, 
  {
    "author": "陳允平", 
    "paragraphs": [
      "上苑寒收，西塍雨歇，東風是處花柳。", 
      "步錦籠紗，依舊五陵臺沼。", 
      "繡簾珠箔金翠嫋，瑣窗雕檻青紅鬥。", 
      "頻回首。", 
      "茶竈酒壚，春時幾番攜手。", 
      "知否。", 
      "人漸老。", 
      "嗟眼爲花狂，肩爲詩瘦。", 
      "喚醒鄉心，無奈數聲啼鳥。", 
      "秉燭清遊嫌夜短，採香新意輸年少。", 
      "歸來好。", 
      "皈趁故園池閣，綠陰芳草。"
    ], 
    "rhythmic": "晝錦堂"
  }, 
  {
    "author": "陳允平", 
    "paragraphs": [
      "雁宇蒼寒，蛩疏翠冷，又是淒涼時候。", 
      "小揭珠簾，夜潤唾花羅皺。", 
      "饒曉鷺、獨立衰荷，溯歸燕、尚棲殘柳。", 
      "想黃花，羞澀東籬，斷無新句到重九。", 
      "孤檠清夢易覺，腸斷唐宮舊曲，聲迷官漏。", 
      "滴入愁心，秋似玉樓人瘦。", 
      "煙檻外、催落梧桐，帶西風、亂捎鴛甃。", 
      "記畫檐，燈影沈沈，共裁春夜韭。"
    ], 
    "rhythmic": "綺羅香"
  }, 
  {
    "author": "陳允平", 
    "paragraphs": [
      "上苑烏啼，中洲鷺起，疏鍾才度雲窈。", 
      "篆冷香篝，燈微塵幌，殘夢猶吟芳草。", 
      "搔首捲簾看，認何處、六橋煙柳。", 
      "翠繞才艤西泠，趁取過湖人少。", 
      "掠水風花繚繞。", 
      "還暗憶年時，旗亭歌酒。", 
      "隱約春聲，鈿車寶勒，次第鳳城開了。", 
      "惟有踏青心，縱早起、不嫌寒峭。", 
      "畫闌閒立，東風舊紅誰掃。"
    ], 
    "rhythmic": "探春・探春慢"
  }, 
  {
    "author": "陳允平", 
    "paragraphs": [
      "千頃玻璃，遠送目斜陽，漸下林闃。", 
      "題葉人歸，採菱舟散，望中水天一色。", 
      "碾空桂魄。", 
      "玉繩低轉雲無跡。", 
      "有素鷗，閒伴夜深，呼棹過環碧。", 
      "相思萬里，頓隔嬋媛，幾回瓊臺，同駐鸞翼。", 
      "對西風、恁誰問取，人間那得有今夕。", 
      "應笑廣寒宮殿窄。", 
      "露冷煙淡，還看數點殘星，兩行新雁，倚樓橫笛。"
    ], 
    "rhythmic": "秋霽"
  }, 
  {
    "author": "陳允平", 
    "paragraphs": [
      "凝雲冱曉，正シ花才積，荻絮初殘。", 
      "華表翩躚何處鶴，愛吟人在孤山。", 
      "凍解苔鋪，冰融沙甃，誰憑玉勾闌。", 
      "茸衫氈帽，冷香吹上吟鞍。", 
      "將次柳際瓊銷，梅邊粉瘦，添做十分寒。", 
      "閒踏輕澌來薦菊，半潭新漲微瀾。", 
      "水北峯巒，城陰樓觀，留向月中看。", 
      "巘雲深處，好風飛下晴湍。"
    ], 
    "rhythmic": "百字令・念奴嬌"
  }, 
  {
    "author": "陳允平", 
    "paragraphs": [
      "數峯蘸碧，記載酒甘園，柳塘花塢。", 
      "最堪避暑。", 
      "愛蓮香送晚，翠嬌紅嫵。", 
      "欸乃菱歌乍起，蘭橈競舉。", 
      "日斜處。", 
      "望孤鶩斷霞，初下芳杜。", 
      "遙想山寺古。", 
      "看倒影金輪，溯光朱戶。", 
      "瞑煙帶樹。", 
      "有投林鷺宿，憑樓僧語。", 
      "可惜流年，付與朝鐘暮鼓。", 
      "漫凝佇。", 
      "步長橋、月明歸去。"
    ], 
    "rhythmic": "掃花遊・掃地遊"
  }, 
  {
    "author": "陳允平", 
    "paragraphs": [
      "放船楊柳下，聽鳴蟬、薰風小新堤。", 
      "正煙葓露蓼，飛塵釀玉，第五橋西。", 
      "遙認青羅蓋底，宮女夜遊池。", 
      "誰在鴛鴦浦，獨棹玻璃。", 
      "一片天機雲錦，見凌波碧翠，照日胭脂。", 
      "是西湖西子，晴抹雨妝時。", 
      "便相將無情秋思，向菰蒲深處落紅衣。", 
      "醺醺裏，半篙香夢，月轉星移。"
    ], 
    "rhythmic": "八聲甘州", 
    "tags": [
      "西湖"
    ]
  }, 
  {
    "author": "陳允平", 
    "paragraphs": [
      "春波浮淥，小隱桃溪路。", 
      "煙雨正林塘，翠不礙、錦鱗來去。", 
      "芹香藻膩，偏愛鯉花肥，檐影下，柳陰中，逐浪吹萍絮。", 
      "宮溝泉滑，怕有題紅句。", 
      "鉤餌已忘機，都付與、人間兒女。", 
      "濠梁興在，鷗鷺笑人癡。", 
      "三湘夢，五湖心，雲水蒼茫處。"
    ], 
    "rhythmic": "驀山溪"
  }, 
  {
    "author": "陳允平", 
    "paragraphs": [
      "赤闌橋畔斜陽外，臨江暮山凝紫。", 
      "戲鼓才停，漁榔乍歇，一片芙蓉秋水。", 
      "餘霞散綺。", 
      "正銀鑰停關，畫船催艤。", 
      "魚板敲殘，數聲初入萬鬆裏。", 
      "坡翁詩夢未老，翠微樓上月，曾共誰倚。", 
      "御苑煙花，宮斜露草，幾度西風彈指。", 
      "黃昏盡也，有眠月閒僧，醉香遊子。", 
      "鷲嶺啼猿，喚人吟思起。"
    ], 
    "rhythmic": "齊天樂"
  }, 
  {
    "author": "陳允平", 
    "paragraphs": [
      "六波煙黛浮空遠，南陌嚶嚶，喬木初遷，紗窗無眠，畫闌憑曉。", 
      "看並宿暗黃深，織霧金梭小。", 
      "那人攜酒聽時，料把春來，詩夢驚覺。", 
      "飛繞。", 
      "翠接斷橋雲，綠漾新堤草。", 
      "數聲嬌囀，婉娩如愁，調簧弄歌尖巧。", 
      "隨燕啅軟塵低，蝶妥遊絲嫋。", 
      "最憐舞絮飛花，喚卻東風老。"
    ], 
    "rhythmic": "黃鶯兒"
  }, 
  {
    "author": "陳允平", 
    "paragraphs": [
      "三神山路杳，六鰲駕浪，幻境□西湖。", 
      "水連天四遠，翠臺如鼎，簇簇小浮圖。", 
      "煙沈霧迥，怪蜃樓、飛入清虛。", 
      "秋夜長，一輪蟾素，漸漸出雲衢。", 
      "遙看寒光金鏡，皓彩明璫，正人間三五。", 
      "總輸與、鷗眠葑蓼，鷺立菰蒲。", 
      "笙歌喚醒魚龍睡，向貝闕、爭取明珠。", 
      "清夢斷，西風醉宿冰壺。"
    ], 
    "rhythmic": "渡江雲", 
    "tags": [
      "西湖"
    ]
  }, 
  {
    "author": "陳允平", 
    "paragraphs": [
      "髻鬟對聳，萬鬆扶玉上青冥。", 
      "西風共倚，煙南水北，石荒苔老，三十六梯平。", 
      "愛翠尖如削，天外亭亭。", 
      "高寒夢驚。", 
      "是何夕墮雙星。", 
      "無限蒼崖紫岫，誰拊棱層。", 
      "薜蘿深處，算少年、遊屐幾番登。", 
      "河漢近、疑在蓬瀛。"
    ], 
    "rhythmic": "婆羅門引"
  }, 
  {
    "author": "陳允平", 
    "paragraphs": [
      "雨餘芳草碧蕭蕭。", 
      "暗春潮。", 
      "蕩雙橈。", 
      "紫鳳青鸞，舊夢帶文簫。", 
      "綽約佩環風不定，雲欲墮，六銖香，天外飄。", 
      "相思爲誰蘭恨銷。", 
      "渺湘魂、無處招。", 
      "素紈猶在，真真意、還倩誰描。", 
      "舞鏡空圓，羞對月明宵。", 
      "鏡裏心心心裏月，君去矣，舊東風，新畫橋。"
    ], 
    "rhythmic": "明月引・江城梅花引"
  }, 
  {
    "author": "陳允平", 
    "paragraphs": [
      "何處是秋風。", 
      "月明霜露中。", 
      "算淒涼、未到梧桐。", 
      "曾向垂虹橋上看，有幾樹、水邊楓。", 
      "客路怕相逢。", 
      "酒濃愁更濃。", 
      "數歸期、猶是秋冬。", 
      "欲寄相思無好句，聊折贈、雁來紅。"
    ], 
    "rhythmic": "糖多令・唐多令"
  }, 
  {
    "author": "陳允平", 
    "paragraphs": [
      "東風吹恨上眉彎。", 
      "燕初還。", 
      "杏花殘。", 
      "簾裏春深，簾外雨聲寒。", 
      "拾翠芳期孤負卻，空脈脈，倚闌干。", 
      "流蘇香重玉連環。", 
      "繞屏山。", 
      "寶箏閒。", 
      "淚薄鮫綃，零露溼紅蘭。", 
      "瘦卻舞腰渾可事，銀蹀躞，半闌珊。"
    ], 
    "rhythmic": "江城子"
  }, 
  {
    "author": "陳允平", 
    "paragraphs": [
      "一曲清歌酒一鍾。", 
      "舞裙搖曳石榴紅。", 
      "寶箏弦矗冰蠶縷，珠箔香飄水麝風。", 
      "嬌婭奼，笑迎逢。", 
      "合歡羅帶兩心同。", 
      "彩雲不覺歸來晚，月轉觚棱夜氣中。"
    ], 
    "rhythmic": "思佳客"
  }, 
  {
    "author": "陳允平", 
    "paragraphs": [
      "壓鬢釵橫翠鳳頭。", 
      "玉柔春膩粉香流。", 
      "紅酣醉靨花含笑，碧翦顰眉柳弄愁。", 
      "偏婀娜，太溫柔。", 
      "水情雲意兩綢繆。", 
      "佯羞不顧雙飛蝶，獨背鞦韆傍畫樓。"
    ], 
    "rhythmic": "思佳客"
  }, 
  {
    "author": "陳允平", 
    "paragraphs": [
      "錦幄沉沉寶篆殘。", 
      "惜春無語憑闌干。", 
      "庭前芳草空惆悵，簾外飛花自往還。", 
      "金屋靜，玉簫閒。", 
      "一尊芳酒駐紅顏。", 
      "東風落盡荼䕷雪，滿院清香夜不寒。"
    ], 
    "rhythmic": "思佳客"
  }, 
  {
    "author": "陳允平", 
    "paragraphs": [
      "玉轡青驄去不歸。", 
      "錦中頻織斷腸詩。", 
      "窗憑繡日鶯聲婉，簾卷香雲雁影回。", 
      "金縷扇，碧羅衣。", 
      "蝶魂飛度畫闌西。", 
      "花開花落春多少，獨有層樓雙燕知。"
    ], 
    "rhythmic": "思佳客"
  }, 
  {
    "author": "陳允平", 
    "paragraphs": [
      "曾約雙瓊品鳳簫。", 
      "玉臺光映玉嬌嬈。", 
      "銀花燭冷飛羅暗，寶悄香融曲篆銷。", 
      "簾影亂，漏聲迢。", 
      "佩雲清入楚天遙。", 
      "題紅未託相思約，明月空歸第五橋。"
    ], 
    "rhythmic": "思佳客"
  }, 
  {
    "author": "陳允平", 
    "paragraphs": [
      "釧閣桃腮香玉溜。", 
      "困倚銀牀倦繡。", 
      "雙燕歸來後。", 
      "相思葉底尋紅豆。", 
      "碧唾春衫還在否。", 
      "重理弓彎舞袖。", 
      "錦藉芙蓉皺。", 
      "翠腰羞對垂楊瘦。"
    ], 
    "rhythmic": "惜分飛"
  }, 
  {
    "author": "陳允平", 
    "paragraphs": [
      "風蕭蕭。", 
      "雨騷騷。", 
      "風雨蕭騷梧葉飄。", 
      "瀟湘江畔樓。", 
      "雲迢迢。", 
      "水遙遙。", 
      "雲水迢遙天盡頭。", 
      "相思心上秋。"
    ], 
    "rhythmic": "長相思"
  }, 
  {
    "author": "陳允平", 
    "paragraphs": [
      "待春來，春又到，花底自徘徊。", 
      "春淺花遲，攜酒爲春催。", 
      "可堪碧小紅微，黃輕紫豔，東風外、妝點池臺。", 
      "且銜杯。", 
      "無奈年少心情，看花能幾回。", 
      "春自年年，花自爲春開。", 
      "是他春爲花愁，花因春瘦，花殘後、人未歸來。"
    ], 
    "rhythmic": "祝英臺近"
  }, 
  {
    "author": "陳允平", 
    "paragraphs": [
      "緗桃紅淺柳褪黃。", 
      "燕初來、宮漏漸長。", 
      "任日轉、花梢也，倚蘭屏、猶未試妝。", 
      "秦鸞舊曲無心理，憶年時、相傍採桑。", 
      "聽綠樹、嬌鶯囀，一聲聲、都是斷腸。"
    ], 
    "rhythmic": "戀繡衾"
  }, 
  {
    "author": "陳允平", 
    "paragraphs": [
      "素質盈盈瘦，嬌姿淡淡妝。", 
      "曲勾蘭畔倚秋娘。", 
      "一撮風流都在、晚西涼。", 
      "綵線串層玉，金篝絡細香。", 
      "半鉤新月浸牙牀。", 
      "猶記東華年少、那門相。"
    ], 
    "rhythmic": "南歌子"
  }, 
  {
    "author": "陳允平", 
    "paragraphs": [
      "銀鴛金鳳畫暗銷。", 
      "曉簾櫳、新翠漸交。", 
      "算多少、相思恨，被東風，吹上柳梢。", 
      "羅窗夜夜梨花瘦，奈月明、香夢易消。", 
      "便擬倩、題紅葉，趁落花、流過謝橋。"
    ], 
    "rhythmic": "戀繡衾"
  }, 
  {
    "author": "陳允平", 
    "paragraphs": [
      "春欲去。", 
      "無計得留春住。", 
      "縱著天涯渾柳絮。", 
      "春歸還有路。", 
      "恨煞多情杜宇。", 
      "愁煞無情風雨。", 
      "春自悠悠人自苦。", 
      "鶯花誰是主。"
    ], 
    "rhythmic": "謁金門"
  }, 
  {
    "author": "陳允平", 
    "paragraphs": [
      "杏花枝上鶯聲嫩。", 
      "鳳屏倦倚人初困。", 
      "金獸莫添香。", 
      "香濃情轉傷。", 
      "雲沉歸雁杳。", 
      "綠漲江南草。", 
      "獨倚夕陽樓。", 
      "雙帆何處舟。"
    ], 
    "rhythmic": "菩薩蠻"
  }, 
  {
    "author": "陳允平", 
    "paragraphs": [
      "涼亭背倚斜陽樹。", 
      "過幾陣、菰蒲雨。", 
      "自棹輕舟穿柳去。", 
      "綠裙紅袂，與花相似，撐入花深處。", 
      "妾家住在鴛鴦浦。", 
      "妾貌如花被花妒。", 
      "折得花歸嬌廝覷。", 
      "花心多怨，妾心多恨，勝似蓮心苦。"
    ], 
    "rhythmic": "青玉案"
  }, 
  {
    "author": "陳允平", 
    "paragraphs": [
      "多情無語斂黛眉。", 
      "寄相思、偏仗柳枝。", 
      "待折向、尊前唱，奈東風、吹做絮飛。", 
      "歸來醉抱瑟琶睡，正酒醒、香盡漏移。", 
      "無賴是、梨花夢，被月明、偏照帳兒。"
    ], 
    "rhythmic": "戀繡衾"
  }, 
  {
    "author": "陳允平", 
    "paragraphs": [
      "懶傍青鸞鏡，慵簪翠鳳翹。", 
      "玉屏春重寶香銷。", 
      "因甚不忺梳洗、怕登樓。", 
      "載酒垂楊浦，停橈杜若洲。", 
      "傷春情緒寄箜篌。", 
      "流水殘陽芳草、伴人愁。"
    ], 
    "rhythmic": "南歌子"
  }, 
  {
    "author": "陳允平", 
    "paragraphs": [
      "東風開到坼桐花。", 
      "遊蜂初報衙。", 
      "獸環微掩是誰家。", 
      "瑣窗金繡紗。", 
      "環佩小，領巾斜。", 
      "綠雲雙髻鴉。", 
      "佯羞無限託琵琶。", 
      "笑拈萱草芽。"
    ], 
    "rhythmic": "醉桃源・阮郎歸"
  }, 
  {
    "author": "陳允平", 
    "paragraphs": [
      "鳳城春淺。", 
      "寒壓花梢顫。", 
      "有約不來樑上燕。", 
      "十二繡簾空卷。", 
      "去年共倚鞦韆。", 
      "今年獨倚闌干。", 
      "誤了海棠時候，不成直待花殘。"
    ], 
    "rhythmic": "清平樂"
  }, 
  {
    "author": "陳允平", 
    "paragraphs": [
      "春又晚。", 
      "枝上綠深紅淺。", 
      "燕語呢喃明似翦。", 
      "採香人漸遠。", 
      "草色池塘碧軟。", 
      "絲竹誰家坊院。", 
      "拂拂和風初著扇。", 
      "蜂情愁不展。"
    ], 
    "rhythmic": "謁金門"
  }, 
  {
    "author": "陳允平", 
    "paragraphs": [
      "楊柳煙深五鳳樓。", 
      "繡簾風揚玉梭球。", 
      "夜寒誰伴錦香篝。", 
      "殘月情圓曉夢，落花無語訴春愁。", 
      "寶笙偷按小梁州。"
    ], 
    "rhythmic": "浣溪沙"
  }, 
  {
    "author": "陳允平", 
    "paragraphs": [
      "誰向瑤臺品鳳簫。", 
      "碧虛浮動桂花秋。", 
      "風從簾幕吹香遠，人在闌干待月高。", 
      "金粟地，蕊珠樓。", 
      "佩雲襟霧玉逍遙。", 
      "仙娥已有玄霜約，便好騎鯨上九霄。"
    ], 
    "rhythmic": "鷓鴣天"
  }, 
  {
    "author": "陳允平", 
    "paragraphs": [
      "風不定。", 
      "吹漾一簾波影。", 
      "歸燕無期春正永。", 
      "海棠眠未醒。", 
      "箏雁別來誰整。", 
      "好夢不堪重省。", 
      "閒看鴛鴦交素頸。", 
      "憑闌襟袖冷。"
    ], 
    "rhythmic": "謁金門"
  }, 
  {
    "author": "陳允平", 
    "paragraphs": [
      "欲晴又雨雨還晴。", 
      "時節又清明。", 
      "紅杏牆頭燕語，碧桃枝上鶯聲。", 
      "輕衫短帽，扁舟小棹，幾度旗亭。", 
      "鬥草踏青天氣，買花載酒心情。"
    ], 
    "rhythmic": "朝中措"
  }, 
  {
    "author": "陳允平", 
    "paragraphs": [
      "岸柳黃深綠漸饒。", 
      "林塘初雨過，漲蒲萄。", 
      "鞦韆亭榭彩旗交。", 
      "鶯聲裏，春在杏花梢。", 
      "慵整翠雲翹。", 
      "眉尖愁兩點，倩誰描。", 
      "斜陽芳草暗魂銷。", 
      "東風遠，猶憑赤闌橋。"
    ], 
    "rhythmic": "小重山"
  }, 
  {
    "author": "陳允平", 
    "paragraphs": [
      "玄霜絳雪。", 
      "散作秋林纈。", 
      "昨夜西風吹過，最好是、睡時節。", 
      "香絕。", 
      "高處折。", 
      "中秋還有月。", 
      "此際人間天上，是兩個、廣寒闕。"
    ], 
    "rhythmic": "霜天曉角"
  }, 
  {
    "author": "陳允平", 
    "paragraphs": [
      "明月可中庭。", 
      "蕭蕭絡緯聲。", 
      "畫闌秋、千樹吹香。", 
      "玉宇無塵涼似水，銷不盡、許多清。", 
      "欲醉醉還醒。", 
      "欲吟吟未成。", 
      "拈金英、三嗅微馨。", 
      "應有乘鸞天上女，隨風露、下青冥。"
    ], 
    "rhythmic": "糖多令・唐多令"
  }, 
  {
    "author": "陳允平", 
    "paragraphs": [
      "蘚跡苔痕。", 
      "香浮硯席，影蘸吟尊。", 
      "雪正商量，同雲淡淡，微月昏昏。", 
      "孤山往事誰論。", 
      "但招得、逋仙斷魂。", 
      "客裏相逢，數枝驛路，千樹江村。"
    ], 
    "rhythmic": "柳梢青"
  }, 
  {
    "author": "陳允平", 
    "paragraphs": [
      "沁月凝霜。", 
      "精神好處，曾悟花光。", 
      "帶雪煎茶，和冰釀酒，聊潤枯腸。", 
      "看花小立疏廊。", 
      "道是雪、如何恁香。", 
      "幾度巡檐，一枝清瘦，疑在蓬窗。"
    ], 
    "rhythmic": "柳梢青"
  }, 
  {
    "author": "陳允平", 
    "paragraphs": [
      "菊謝東籬。", 
      "問梅開未，先問南枝。", 
      "兩蕊三花，鬆邊傍石，竹外臨溪。", 
      "尊前暗憶年時。", 
      "算笛裏、關情是伊。", 
      "何遜風流，林逋標緻，一二聯詩。"
    ], 
    "rhythmic": "柳梢青"
  }, 
  {
    "author": "陳允平", 
    "paragraphs": [
      "片片花飛。", 
      "風前疏樹，雪後殘枝。", 
      "剗地多情，帶將明月，來伴書幃。", 
      "歲寒心事誰知。", 
      "向籬落、微斜半敧。", 
      "添得閒愁，酒將闌處，吟未成時。"
    ], 
    "rhythmic": "柳梢青"
  }, 
  {
    "author": "陳允平", 
    "paragraphs": [
      "簇簇紅雲冷欲凝。", 
      "東風特地喚花醒。", 
      "數枝夜色當銀燭，一段春嬌入畫屏。", 
      "如有恨，似多情。", 
      "柳邊鶯語十分明。", 
      "柳邊鶯語如何說，莫笑梅花太瘦生。"
    ], 
    "rhythmic": "思佳客"
  }, 
  {
    "author": "陳允平", 
    "paragraphs": [
      "休去採芙蓉。", 
      "秋江煙水空。", 
      "帶斜陽、一片徵鴻。", 
      "欲頓閒愁無頓處，都著在兩眉峯。", 
      "心事寄題紅。", 
      "畫橋流水東。", 
      "斷腸人、無奈秋濃。", 
      "回首層樓歸去懶，早新月、掛梧桐。"
    ], 
    "rhythmic": "糖多令・唐多令"
  }, 
  {
    "author": "陳允平", 
    "paragraphs": [
      "雙溪墅。", 
      "重見種玉鋤雲，採花研露。", 
      "遙知綠野芳濃，錦堂燕子，迎門共舞。", 
      "近前語。", 
      "還問去年山館，舊經行處。", 
      "西風鴻水邊上，驚千里苑，梅英乍吐。", 
      "幾度月昏霜曉，望馳天北，驛傳湘渚。", 
      "冷豔暗香春寒，剗地清苦。", 
      "看看翠幄，青子江頭路。", 
      "才收盡、蠻煙瘴雨，初回輕暑。", 
      "便憶南園趣。", 
      "喚人況有，多情杜宇。", 
      "此計非遲暮。", 
      "都付與、和羹功成歸去。", 
      "海榴院落，長逢重午。"
    ], 
    "rhythmic": "瑞龍吟"
  }, 
  {
    "author": "陳允平", 
    "paragraphs": [
      "桐花寒食近，青門紫陌，不禁綠楊煙。", 
      "正長眉仙客，來向人間，聽鶴語溪泉。", 
      "清和天氣，爲栽培、種玉心田。", 
      "鶯晝長，一尊芳酒，容與看芝山。", 
      "庭閒。", 
      "東風榆莢，夜雨苔痕，滿地欲流錢。", 
      "愛牆陰、成蹊桃李，春自無言。", 
      "殷勤曉鵲憑檐喜，丹鳳下、紅藥階前。", 
      "蘭砌曉，香飄舞袖斕斒。"
    ], 
    "rhythmic": "渡江雲"
  }, 
  {
    "author": "陳允平", 
    "paragraphs": [
      "兩臺簾對卷，燕芹香、風花近清明。", 
      "望春彌柳際，流紅水布，暖縠天晴。", 
      "誰信閒襟似水，時憶語溪耕。", 
      "襟抱番江闊，雲遠波平。", 
      "靜晝輕揮玉塵，見春扉草綠，暮冶煙青。", 
      "問清華姓字，幾度錄虯屏。", 
      "看西湖、一汀鴛鷺，正曉風、殘月兩三星。", 
      "早歸來，赴花魚宴，宮樹聞鶯。"
    ], 
    "rhythmic": "八聲甘州", 
    "tags": [
      "西湖"
    ]
  }, 
  {
    "author": "陳允平", 
    "paragraphs": [
      "風流三徑遠，此君淡薄，誰與伴清足。", 
      "歲寒人自得，傍石鋤雲，閒裏種蒼玉。", 
      "琅玕翠立，愛細雨、疏煙初沐。", 
      "春晝長，秋聲不斷，洗紅塵凡俗。", 
      "高獨。", 
      "虛心共許，淡節相期，幾人閒棋局。", 
      "堪愛處，月明琴院，雪晴書屋。", 
      "心盟更許青松結，笑四時、梅礬蘭菊。", 
      "庭砌曉，東風旋添新綠。"
    ], 
    "rhythmic": "三犯渡江雲・渡江雲"
  }, 
  {
    "author": "陳允平", 
    "paragraphs": [
      "穀雨收寒，茶煙揚曉，又是牡丹時候。", 
      "浮龜碧水，聽鶴丹山，彩屋幔亭依舊。", 
      "和氣縹緲人間，滿谷紅雲，德星呈秀。", 
      "向東風種就，一亭蘭茁，玉香初茂。", 
      "遙想曲度嬌鶯，舞低輕燕，二十四簾芳晝。", 
      "清溪九曲，上已風光，觴詠似山陰否。", 
      "翠閣凝清，正宜瀹茗銀罌，熨香金斗。", 
      "看雙鸞飛下，長生殿裏，賜薔薇酒。"
    ], 
    "rhythmic": "過秦樓"
  }, 
  {
    "author": "陳允平", 
    "paragraphs": [
      "正槐龍欲老，影動朱門，薰風簾卷。", 
      "竹外人清，聽秋聲將轉。", 
      "夢草池塘，種蘭庭砌，爽氣生葵扇。", 
      "香染黃扉，律調翠簡，賞音清宴。", 
      "因念南陽，碧幢煙靜，綸玉宣頻，轡絲催遣。", 
      "帶錫犀虹，寵下甘泉殿。", 
      "笑指蓬萊，畫舸東去，向五雲蔥茜。", 
      "騎竹歡迎，賀家湖上，綠香紅茜。"
    ], 
    "rhythmic": "醉蓬萊"
  }, 
  {
    "author": "陳允平", 
    "paragraphs": [
      "風籜晴暄，晝桐陰早，燕閣新香時度。", 
      "沁月樓臺，帶山城郭，西湖翠嬌紅嫵。", 
      "甚愛此閒中趣，尋盟舊鷗鷺。", 
      "共容與。", 
      "倚闌干、靜看飛絮。", 
      "吟嘯裏，簾卷暖煙霽雨。", 
      "向一碧波璃，幾東風、呼棹來去。", 
      "秀玉芳蘭，伴絲簧、庭院笑語。", 
      "漸梅霖清潤，喜近槐扉初暑。"
    ], 
    "rhythmic": "法曲獻仙音", 
    "tags": [
      "西湖"
    ]
  }, 
  {
    "author": "陳允平", 
    "paragraphs": [
      "簾垂鴟尾閣，桂花風、天香滿黃扉。", 
      "向鬱羅霄漢，朝回金闕，心運璇璣。", 
      "一點元臺初度，八表共清輝。", 
      "紫塞煙塵靜，捷羽東飛。", 
      "此際錢塘江上，愛月仍夜色，潮正秋期。", 
      "想波仙冰妹，同日宴瑤池。", 
      "報龍樓、玉音宣勸，賜紫金、杯泛日中葵。", 
      "慶千秋，醉長生酒，歌太平詩。"
    ], 
    "rhythmic": "八聲甘州", 
    "tags": [
      "錢塘江"
    ]
  }, 
  {
    "author": "陳允平", 
    "paragraphs": [
      "楚天碧。", 
      "秋晚塵清禁陌。", 
      "朝雞靜，班退曉墀，回馬金門漏猶滴。", 
      "千官佩如織。", 
      "來作黃扉壽客。", 
      "黑頭相，玉虹紫貂，親奉春慈拜南極。", 
      "叢萱燕堂北。", 
      "正靄護犀帷，香泛鮫額。", 
      "瑤池女伴駐鸞翼。", 
      "擁歌袖籠翠，舞韉鋪錦，屏開家慶怎畫得。", 
      "想人在仙宅。", 
      "今夕。", 
      "是何夕。", 
      "正月滿槐廳，涼透杶席。", 
      "黃花滿地弄寒色。", 
      "喜蛩雨初霽，雁風又息。", 
      "龍樓宣勸，萬歲裏、宴太液。"
    ], 
    "rhythmic": "蘭陵王"
  }, 
  {
    "author": "陳允平", 
    "paragraphs": [
      "江南春信早，問誰是、百花魁。", 
      "過攬桂褰蓉，紉蘭採菊，獨許寒梅。", 
      "陽和漸回澗底，向水西、先放一枝開。", 
      "瀟灑纖瓊瘦玉，化工月翦雲裁。", 
      "詩催。", 
      "付與雪襟懷。", 
      "消得暗香來。", 
      "算知心惟有，青松瘦竹，白石蒼苔。", 
      "年年上林勝賞，拈清芳、蘸入紫金盃。", 
      "須信和羹未晚，歲寒聊自徘徊。"
    ], 
    "rhythmic": "木蘭花慢"
  }, 
  {
    "author": "陳允平", 
    "paragraphs": [
      "過重陽、晚香猶耐，江城風露初峭。", 
      "梅花已索巡檐笑，春入數枝紅小。", 
      "寒恁早。", 
      "正簾卷蒼雲，和氣生芝草。", 
      "金虯篆嫋。", 
      "喜人樂豐年，波澄瀚海，星斗煥牙纛。", 
      "家山近，遊宴十洲三島。", 
      "石橋詩思頻繞。", 
      "朱顏白髮神仙樣，誰信玉關人老。", 
      "春漸好。", 
      "望閶闔天低，咫尺瞻黃道。", 
      "祥雲縹緲。", 
      "看柳色沙堤，鶯聲禁輦，鳴佩鳳池曉。"
    ], 
    "rhythmic": "摸魚兒"
  }, 
  {
    "author": "陳允平", 
    "paragraphs": [
      "簾卷蒼雲，愛初翔鳳尾，忽駕虯枝。", 
      "青青歲寒自保，越樣清奇。", 
      "參天溜雨，帶疏苔、密蘚芳蕤。", 
      "天賦與，凌霜傲雪，臞然山澤風姿。", 
      "他年楝樑共許，記雪山巫峽，曾賦新詩。", 
      "庭前可人翠幄，蔥蒨煙霏。", 
      "高標勁節，有青松、綠竹心知。", 
      "來試倚，摩挲黛色，一尊相祝齊眉。"
    ], 
    "rhythmic": "漢宮春"
  }, 
  {
    "author": "陳允平", 
    "paragraphs": [
      "春滿芝田，正鶴飛空靄，龜引清漣。", 
      "祥雲滿谷縹緲，非霧非煙。", 
      "鶯花燕柳，佔年年、三月長安。", 
      "天氣好，新聲暖響，東風十二雕闌。", 
      "蔥蒨獸爐香嫋，映金貂玉佩，綠鬢朱顏。", 
      "何妨買花載酒，日日湖邊。", 
      "煙光萬頃，恁清閒、纔是神仙。", 
      "芳晝永，珠簾靜卷，悠然相對南山。"
    ], 
    "rhythmic": "漢宮春"
  }, 
  {
    "author": "陳允平", 
    "paragraphs": [
      "西清人住水雲鄉。", 
      "心靜日偏長。", 
      "閒中自樂壺天趣，笑紅塵、誰是羲皇。", 
      "疊嶂雙溪爭似，西湖雨色晴光。", 
      "碧龜巢處藕花香。", 
      "波影浸書牀。", 
      "庭前一種紅蘭樹，薰風又、吹長瑤芳。", 
      "竹外椿前舞彩，柳邊槐底鳴璫。"
    ], 
    "rhythmic": "風入松", 
    "tags": [
      "西湖"
    ]
  }, 
  {
    "author": "陳允平", 
    "paragraphs": [
      "朝回花底曉星明。", 
      "瑞煙凝。", 
      "暖風輕。", 
      "修禊湔裙，時節又聞鶯。", 
      "綽約岸桃堤柳近，波萬頃，碧琉璃，鏡樣平。", 
      "仙翁佩襟秋水清。", 
      "渺蓮舟，浮翠瀛。", 
      "御樓香近，東風裏、吹下青冥。", 
      "鮫擷圍紅，春在牡丹屏。", 
      "日正遲遲人正酒，畫簾外，一聲聲，賣放生。"
    ], 
    "rhythmic": "西湖明月引・江城梅花引"
  }, 
  {
    "author": "陳允平", 
    "paragraphs": [
      "門外湖光清似玉，雨桐煙柳扶疏。", 
      "愛閒吾亦愛吾廬。", 
      "爐香心在在，杯酒樂如如。", 
      "有子專城才四十，諸孫顆顆明珠。", 
      "傳家衣鉢只詩書。", 
      "一坡存菊意，千歲學鬆臞。"
    ], 
    "rhythmic": "臨江仙"
  }, 
  {
    "author": "陳允平", 
    "paragraphs": [
      "光風懷抱玉精神。", 
      "不染世間塵。", 
      "香暖衣篝，歌題彩扇，清似晉時人。", 
      "柳邊小駐朝天馬，一笑領佳賓。", 
      "簾卷湖山，花圍尊俎，同醉碧桃春。"
    ], 
    "rhythmic": "少年遊"
  }, 
  {
    "author": "陳允平", 
    "paragraphs": [
      "四壁圖書靜不譁。", 
      "裏湖深處隱人家。", 
      "斑衣自鬥百家彩，烏帽親裁一幅紗。", 
      "新釀酒，旋烹茶。", 
      "半溪霜月正梅花。", 
      "前庭手種紅蘭樹，看到春風第二芽。"
    ], 
    "rhythmic": "鷓鴣天"
  }, 
  {
    "author": "陳允平", 
    "paragraphs": [
      "月樹風枝。", 
      "孤山兩字詩。", 
      "來到十洲三島，香得更、十分奇。", 
      "陽和遲自遲。", 
      "冰霜欺怎欺。", 
      "且伴歲寒人醉，有移種、玉堂時。"
    ], 
    "rhythmic": "霜天曉角"
  }, 
  {
    "author": "陳允平", 
    "paragraphs": [
      "燕歸簾半卷。", 
      "正漏約瓊籤，笙調玉琯。", 
      "蛾眉畫來淺。", 
      "甚春衫懶試，夜燈慵翦。", 
      "香溫夢暖。", 
      "訴芳心、芭蕉未展。", 
      "渺雙波、望極江空，二十四橋憑遍。", 
      "蔥茜。", 
      "銀屏綵鳳，霧帳金蟬，舊家坊院。", 
      "煙花弄晚。", 
      "芳草恨，斷魂遠。", 
      "對東風無語，綠陰深處，時見飛紅數片。", 
      "算多情、尚有黃鸝，向人睍睆。"
    ], 
    "rhythmic": "瑞鶴仙"
  }, 
  {
    "author": "陳允平", 
    "paragraphs": [
      "銀屏夢覺。", 
      "漸淺黃嫩綠，一聲鶯小。", 
      "細雨輕塵，建章初閉東風悄。", 
      "依然千樹長安道。", 
      "翠雲鎖、玉窗深窈。", 
      "斷橋人、空倚斜陽，帶舊愁多少。", 
      "還是清明過了。", 
      "任煙縷露條，碧纖青嫋。", 
      "恨隔天涯，幾回惆悵蘇堤曉。", 
      "飛花滿地誰爲掃。", 
      "甚薄倖、隨波縹緲。", 
      "縱啼鵑、不喚春歸，人自老。"
    ], 
    "rhythmic": "垂楊"
  }, 
  {
    "author": "陳允平", 
    "paragraphs": [
      "長安路。", 
      "還是燕乳鶯嬌，度簾遷樹。", 
      "層樓十二闌干，繡簾半卷，相思處處。", 
      "漫憑佇。", 
      "因念彩雲初到，瑣窗瓊戶。", 
      "梨花猶卻春寒，翠羞粉怨，尊前解語。", 
      "空有章臺煙柳，瘦纖仍似，宮腰飛舞。", 
      "憔悴暗覺文園，雙鬢非故。", 
      "閒拈斷葉，重託殷勤句。", 
      "頻回首、河橋素約，津亭歸步。", 
      "恨逐芳塵去。", 
      "眩醉眼盡，遊絲亂緒。", 
      "腸結愁千縷。", 
      "深院靜，東風落紅如雨。", 
      "畫屏夢繞，一篝香絮。"
    ], 
    "rhythmic": "瑞龍吟"
  }, 
  {
    "author": "陳允平", 
    "paragraphs": [
      "闌干休去倚，長亭外、菸草帶愁歸。", 
      "正曉陰簾幕，綺羅清潤，西風環佩，金玉參差。", 
      "深院悄，亂蟬嘶夏木，雙燕別春泥。", 
      "滿地殘花，蝶圓涼夢，半亭落葉，蛩感秋悲。", 
      "蘭屏餘香在，銷魂處、憔悴瘦不勝衣。", 
      "誰念鳳樓當日，星約雲期。", 
      "悵倦理鸞箏，朱弦空暗，強臨鴛鏡，錦帶閒垂。", 
      "別後兩峯眉恨，千里心知。"
    ], 
    "rhythmic": "風流子"
  }, 
  {
    "author": "陳允平", 
    "paragraphs": [
      "殘夢繞林塘。", 
      "詩添瘦、瘦不似東陽。", 
      "正流水蕩紅，暗通幽徑，嫩篁翻翠，斜映回牆。", 
      "對握寶箏低度曲，銷蠟靚新簧。", 
      "鶯懶晝長，燕閒人倦，乍親花簟，慵引壺觴。", 
      "簾櫳深深地，歌塵靜、芳草自碧空廂。", 
      "十二畫橋，一堤煙樹成行。", 
      "向杜鵑聲裏，綠楊庭院，共尋紅豆，同結丁香。", 
      "春已無多，祗愁風雨相妨。"
    ], 
    "rhythmic": "風流子"
  }, 
  {
    "author": "陳允平", 
    "paragraphs": [
      "涵空斜照，掠水輕嵐，滿天紅葉。", 
      "雁泊平蕪，鳧依亂荻聲唼唼。", 
      "寂寞金井梧桐，漸轆轤伊軋。", 
      "明月紗窗，夜寒孤枕應怯。", 
      "吟老西風，笑衰髯、頓疏如鑷。", 
      "錦箋勤重，頻剔蘭燈自閱。", 
      "多謝征衫初寄，尚寶香薰篋。", 
      "愁憶家山，夢魂飛度千疊。"
    ], 
    "rhythmic": "華胥引"
  }, 
  {
    "author": "陳允平", 
    "paragraphs": [
      "額粉宮黃。", 
      "襯桃花扇底，歌送瑤觴。", 
      "裙拖金縷細，衫唾碧花香。", 
      "瓊佩冷，玉肌涼。", 
      "羅襪步滄浪。", 
      "漫共伊，心盟意約，眼覷眉相。", 
      "連環未結雙雙。", 
      "似桃源誤入，初嫁劉郎。", 
      "瓏璁仙子髻，綽約道家妝。", 
      "千種恨、九迴腸。", 
      "雲雨夢猶妨。", 
      "誤少年，紅銷翠減，虛度風光。"
    ], 
    "rhythmic": "意難忘"
  }, 
  {
    "author": "陳允平", 
    "paragraphs": [
      "聽徹南樓鼓。", 
      "寒宵迥、玉壺冰漏遲度。", 
      "重溫錦幄，低護青氈，曲通朱戶。", 
      "巡檐細嚼寒梅，嘆寂寞、孤山伴侶。", 
      "更信有、鐵石心腸，廣平幾度曾賦。", 
      "寒深試擁羊裘，鬆醪自酌，誰伴吟苦。", 
      "摩挲醉眼，闌干笑拍，白鷗驚去。", 
      "梁園勝賞重約，漸玉樹、瓊花處處。", 
      "怕柳條、未覺春風，青青在否。"
    ], 
    "rhythmic": "宴清都"
  }, 
  {
    "author": "陳允平", 
    "paragraphs": [
      "古堤直。", 
      "隔水輕陰揚碧。", 
      "東風路，還是舞煙眠露，年年自春色。", 
      "紅塵遍京國。", 
      "留滯高陽醉客。", 
      "斜陽外，千縷翠條，彷佛流鶯度金尺。", 
      "長亭半陳跡。", 
      "記曾系徵鞍，頻護歌席。", 
      "匆匆江上又寒食。", 
      "回首處應念，舊曾攀折，依然離恨遍四驛。", 
      "倦遊尚南北。", 
      "惻惻。", 
      "怨懷積。", 
      "漸楚榭寒收，隋苑春寂。", 
      "眉顰不盡相思極。", 
      "想人在何處，倚樓橫笛。", 
      "閒情似絮，更那聽，夜雨滴。"
    ], 
    "rhythmic": "蘭陵王"
  }, 
  {
    "author": "陳允平", 
    "paragraphs": [
      "禁燭飛煙，東風插柳，萬家千戶。", 
      "梨花院落，數點弄晴纖雨。", 
      "傍鞦韆、紅雲半溼，畫簾燕子商春語。", 
      "數十年南北，西湖倦客，曲江行旅。", 
      "日暮。", 
      "花深處。", 
      "對修竹彈棋，戲評格五。", 
      "攜尊共約，詩酒雲朋月侶。", 
      "念舊遊、九陌香塵，倡條冶葉還在否。", 
      "踏青歸，醉宿蘭舟，枕藉黃金俎。"
    ], 
    "rhythmic": "瑣窗寒", 
    "tags": [
      "西湖"
    ]
  }, 
  {
    "author": "陳允平", 
    "paragraphs": [
      "鉛霜初褪鳳葆。", 
      "碧旆侵雲窈。", 
      "萬綠傷春遠，林幽樂、多禽鳥。", 
      "斜陽堤畔草。", 
      "游魚鬧。", 
      "暗水流萍沼。", 
      "翠鈿小。", 
      "涼亭醉倚，接羅巾、任敧倒。", 
      "月明庭樹，夜半鵲飛驚曉。", 
      "隔岸蘋鄉夢漸到。", 
      "吹覺。", 
      "一襟風露塵表。"
    ], 
    "rhythmic": "隔浦蓮近拍"
  }, 
  {
    "author": "陳允平", 
    "paragraphs": [
      "柳初妍，花漸好。", 
      "可恨行期到。", 
      "落梅香盡，澹月朦朧微照。", 
      "風簾銀燭暗，露幕金花小。", 
      "縱離歌緩唱，殘角又霜曉。", 
      "瑣窗前，秦吉了。", 
      "促上長安道。", 
      "揚鞭西去，幾點稀星尚雲表。", 
      "去程疑是夢，宿酒昏情抱。", 
      "鳳樓空，瓊簫聲漸杳。"
    ], 
    "rhythmic": "早梅芳・喜遷鶯"
  }, 
  {
    "author": "陳允平", 
    "paragraphs": [
      "鳳釵橫，鸞帶繞。", 
      "獨步鴛鴦沼。", 
      "闌干斜倚，自打精神對花笑。", 
      "貼衣瓊佩冷，襯襪金蓮小。", 
      "卷香茵縹緲，舞袖稱纖妙。", 
      "夢初成，歡未了。", 
      "明日青門道。", 
      "離雲別雨，脈脈無情畫堂曉。", 
      "柳邊國驕馬去，翠閣空凝眺。", 
      "漸春風、綠愁江上草。"
    ], 
    "rhythmic": "早梅芳・喜遷鶯"
  }, 
  {
    "author": "陳允平", 
    "paragraphs": [
      "昏昏瞑色，亂葉擁雲扉。", 
      "渚蘭風潤，庭桂露涼，香動秋幃。", 
      "獨向閒亭步月，闌干瘦倚，此情惟有天知。", 
      "縱如其。", 
      "黃花時節歸來，因循已誤心期。", 
      "欲寫相思寄與，愁拂鸞箋。", 
      "粉淚盈盈先滿紙。", 
      "正寂寞，樓南雁過稀。"
    ], 
    "rhythmic": "四園竹"
  }, 
  {
    "author": "陳允平", 
    "paragraphs": [
      "晚涼倦浴，素妝薄試鉛華靚。", 
      "凝定。", 
      "似一朵芙蓉泛清鏡。", 
      "輕紈笑自拈，撲蝶鴛鴦徑。", 
      "嬌懶。", 
      "金鳳嚲、斜敧翠蟬影。", 
      "冰肌玉骨，襯體紅綃瑩。", 
      "還暗省。", 
      "記青青、雙鬢舊潘令。", 
      "夢想鸞箏，後堂深靜。", 
      "何日西風，碧梧金井。"
    ], 
    "rhythmic": "側犯"
  }, 
  {
    "author": "陳允平", 
    "paragraphs": [
      "客愁都在斜陽外，憑闌桂香吹晚。", 
      "亂葉蟬哀，寒汀鷺泊，離緒並刀難翦。", 
      "牙屏半掩。", 
      "漸塵撲冰紈，浪收雲簟。", 
      "露入征衣，滿襟秋思付詩卷。", 
      "遠思前度問酒，鳳樓人共倚，歸興無限。", 
      "雁影亭皋，蛩聲院落，雙闕明河光轉。", 
      "田園夢遠。", 
      "嘆籬菊初黃，澗蓴堪薦。", 
      "拄笏西風，四山煙翠斂。"
    ], 
    "rhythmic": "齊天樂"
  }, 
  {
    "author": "陳允平", 
    "paragraphs": [
      "杜宇聲聲頻喚，春漸去。", 
      "暗碧柳色依依，湖上迷青霧。", 
      "殘香淨冼紅蘭，昨夜朱鉛雨。", 
      "金泥帳底，雙虯自沈乳。", 
      "天際，漸迤邐片帆南浦。", 
      "一笑薔薇，別後酒杯慵舉。", 
      "江上琵琶，莫遣東風誤鸚鵡。", 
      "淚擁通宵蠟炬。"
    ], 
    "rhythmic": "荔枝香近・荔枝香"
  }, 
  {
    "author": "陳允平", 
    "paragraphs": [
      "臉霞香銷粉薄，淚偷泫。", 
      "靉靉金獸，瀋水微薰，人簾綠樹春陰，糝徑紅英風捲。", 
      "芳草怨碧，王孫漸遠。", 
      "錦屏夢迴，恍覺雲雨散。", 
      "玉瑟無心理，懶醉瓊花宴。", 
      "寶釵翠滑，一縷青絲爲君翦。", 
      "別情誰更排遣。"
    ], 
    "rhythmic": "荔枝香近・荔枝香"
  }, 
  {
    "author": "陳允平", 
    "paragraphs": [
      "曉鶯啼醒春愁，粉香獨步千紅地。", 
      "庭閒散縞，林空翦雪，鷗驚鶴避。", 
      "妒月魂悽，行雲夢冷，溫柔鄉閉。", 
      "漸黃昏院落，清明時候，東風裏、無情淚。", 
      "織翠玲瓏葉底。", 
      "倚闌人、玉龍休吹。", 
      "殘妝微洗，芳心微露，昭陽睡起。", 
      "恨結連環，舞停雙佩，水晶如意。", 
      "倩蜂媒、聘取瓊花，細與向、尊前比。"
    ], 
    "rhythmic": "水龍吟"
  }, 
  {
    "author": "陳允平", 
    "paragraphs": [
      "自清明過了，漸柳底、鶯梭慵擲。", 
      "萬紅御風，飄飄如附翼。", 
      "錦繡陳跡。", 
      "障地香塵暗，亂蜂似雨，漫冶遊南國。", 
      "蘭襟縹緲辭湘澤。", 
      "馬跡郊原，燕泥巷陌。", 
      "傷春爲花深惜。", 
      "嘆芳菲薄倖，容易疏隔。", 
      "庭閒人寂。", 
      "空除芳草碧。", 
      "夢裏驚春去，如瞬息。", 
      "長安市上狂客。", 
      "爲桃源解佩，醉濃歡極。", 
      "無心整、霧襟煙幘。", 
      "驚回處，斷雨殘雲倦倚，畫闌干側。", 
      "相思恨、暗度流汐。", 
      "更杜鵑、院落黃昏近，誰禁受得。"
    ], 
    "rhythmic": "六醜"
  }, 
  {
    "author": "陳允平", 
    "paragraphs": [
      "草碧鋪橫野。", 
      "帶暝色、歸鞍卸。", 
      "煙葭露葦，滿汀鷗鷺，人在圖畫。", 
      "漸一聲雁過南樓也。", 
      "更細雨、時飄灑。", 
      "念徽容、都銷瘦，漫將紈素描寫。", 
      "臨鏡理殘妝，依然是、京兆柔雅。", 
      "落葉感秋聲，啼漿嘆涼夜。", 
      "對黃花共說憔悴，相思夢、頓醒西窗下。", 
      "兩腕玉挑脫，素纖慳半把。"
    ], 
    "rhythmic": "塞垣春"
  }, 
  {
    "author": "陳允平", 
    "paragraphs": [
      "蕙風揚暖，漸草色分吳，柳陰迷楚。", 
      "寸心似縷。", 
      "看窺簾燕妥，妒花蝶舞。", 
      "翦翦愁紅，萬點輕飄淚雨。", 
      "怕春去。", 
      "問杜宇喚春，歸去何處。", 
      "後期重細許。", 
      "倩落絮飛煙，障春歸路。", 
      "長亭別俎。", 
      "對歌塵舞地，暗傷蠻素。", 
      "算得相思，比著傷春又苦。", 
      "正憑佇。", 
      "聽斜陽、斷橋簫鼓。"
    ], 
    "rhythmic": "掃花遊・掃地遊"
  }, 
  {
    "author": "陳允平", 
    "paragraphs": [
      "秋江際天闊，風雨悽其。", 
      "雲陰未放晴暉。", 
      "歸鴉亂葉更蕭索，砧聲幾處寒衣。", 
      "沙頭酒初熟，盡籬邊朱槿，竹外青旗。", 
      "潮期尚晚，怕輕離、故故遲遲。", 
      "何以醉中先別，容易爲分襟，獨抱琴歸。", 
      "回首征帆縹緲，津亭寂寞，衰草煙迷。", 
      "虹收霽色，漸落霞孤鶩飛齊。", 
      "更何時，重與論文渭北，翦燭窗西。"
    ], 
    "rhythmic": "夜飛鵲・夜飛鵲慢"
  }, 
  {
    "author": "陳允平", 
    "paragraphs": [
      "槐影連陰，竹光摶露，小荷新綠浮園。", 
      "簟紋如浪，綃帳碧籠煙。", 
      "回合溪橋一曲，初雨過、流水濺濺。", 
      "闌干外，沙鷗野鳥，飛過釣魚船。", 
      "浮生，同幻境，眼空四海，跡寄三椽。", 
      "但隨天、休問我後誰前。", 
      "要識淵明琴趣，真真意、都在無弦。", 
      "薰風裏，綸巾羽扇，一枕北窗眠。"
    ], 
    "rhythmic": "滿庭芳"
  }, 
  {
    "author": "陳允平", 
    "paragraphs": [
      "報南枝、東風試暖，蕭蕭甚情味。", 
      "亂瓊雕綴。", 
      "幻姑射精神，玉蕊佳麗。", 
      "壽陽宴罷妝臺倚。", 
      "眉顰羞鵲喜。", 
      "念誤卻、何郎歸去，清香空翠被。", 
      "溪鬆徑竹素知心，青青歲寒友，甘同憔悴。", 
      "漸畫角，嚴城上、雁霜驚墜。", 
      "煙江暮、佩環未解，愁不到、獨醒人夢裏。", 
      "但恨繞、六橋明月，孤山雲畔水。"
    ], 
    "rhythmic": "花犯"
  }, 
  {
    "author": "陳允平", 
    "paragraphs": [
      "霧幕西山，珠簾卷，濃靄悽迷華屋。", 
      "蒲萄新綠漲，正桃花煙浪，亂紅翻觸。", 
      "繡閣留寒，羅衣怯潤，慵理鳳樓絲竹。", 
      "東風垂楊恨，鎖朱門深靜，粉香初熟。", 
      "念緩酌燈前，醉吟孤枕，頓成清獨。", 
      "傷心春去速。", 
      "嘆美景虛擲如飛轂。", 
      "漫孤負、鞦韆臺榭，拾翠心期，誤芳菲、怨眉愁目。", 
      "冷透金篝溼，空展轉、畫屏山曲。", 
      "夢不到、華胥國。", 
      "閒倚雕檻，試採青青梅菽。", 
      "海棠尚堪對燭。"
    ], 
    "rhythmic": "大酺"
  }, 
  {
    "author": "陳允平", 
    "paragraphs": [
      "碧天如水，新蟾掛、修眉初畫雲表。", 
      "半江楓葉自黃昏，深院砧聲悄。", 
      "漸涼蝶、殘花夢曉。", 
      "西風籬落寒螿小。", 
      "背畫闌依依，有數點、流螢亂撲，扇底微照。", 
      "凝望渺漠平蕪，蒹葭煙遠，過雁遠帶愁到。", 
      "拼教日日醉斜陽，但素琴橫抱。", 
      "記舊譜、歸耕未了。", 
      "金徽誰度淒涼調。", 
      "算多少悲秋恨，恨比秋多，比秋猶少。"
    ], 
    "rhythmic": "霜葉飛"
  }, 
  {
    "author": "陳允平", 
    "paragraphs": [
      "油幕收塵。", 
      "素紈招月，一枕蘋香微度。", 
      "枕玉牙牀，浣冰金斛，薰風夜涼窗戶。", 
      "漸睡醒、明河暗，芭蕉幾聲雨。", 
      "對誰語。", 
      "念徽容已成憔悴，心期誤。", 
      "歸計欲成又阻。", 
      "寂寞燕樓空，想弓彎、眉黛慵嫵。", 
      "淚墨愁箋，縱迴文，難寫情素。", 
      "便山遙水邈，幾度夢魂飛去。"
    ], 
    "rhythmic": "法曲獻仙音"
  }, 
  {
    "author": "陳允平", 
    "paragraphs": [
      "青青江上草，片帆浪暖，初泊渡頭沙。", 
      "翠筇便瘦倚，問酒垂楊，影裏那人家。", 
      "東風未許，漫媚嫵、輕試鉛華。", 
      "飄佩環、玉波秋瑩，雙髻綠堆鴉。", 
      "空嗟。", 
      "赤闌橋畔，暗約琴心，傍鞦韆影下。", 
      "夜漸分、西窗愁對，煙月籠紗。", 
      "離情暗逐春潮去，南浦恨、風葦煙葭。", 
      "腸斷處，門前一樹桃花。"
    ], 
    "rhythmic": "渡江雲"
  }, 
  {
    "author": "陳允平", 
    "paragraphs": [
      "流鶯喚夢，芳草帶愁，東風料峭寒色。", 
      "又見杏漿餳粥，家家禁菸食。", 
      "江湖幾年倦客。", 
      "曾慣識、淒涼岑寂。", 
      "苦吟瘦，蕭索詩腸，空愧郊籍。", 
      "春事正溪山，柳霧花塵，深映翠蘿壁。", 
      "更謝多情雙燕，歸來舊庭宅。", 
      "情絲亂遊巷陌。", 
      "悵容易、萬紅陳跡。", 
      "酒旗直，綠水橋邊，猶記曾識。"
    ], 
    "rhythmic": "應天長"
  }, 
  {
    "author": "陳允平", 
    "paragraphs": [
      "東風躍馬長安道。", 
      "一樹櫻桃花謝了。", 
      "別來千里夢頻歸，醉裏五更愁不到。", 
      "江南兩岸無名草。", 
      "雨遍莓苔生嫩葆。", 
      "玉樓人遠綠腰閒，簾幕深沈雙燕老。"
    ], 
    "rhythmic": "玉樓春"
  }, 
  {
    "author": "陳允平", 
    "paragraphs": [
      "粉銷香減紅蘭淚。", 
      "總是文君初別意。", 
      "春風織就悶情懷，夜月砌成愁況未。", 
      "迢迢歸夢頻東里。", 
      "堪恨洛陽花漸已。", 
      "斜陽日日自相思，三十六陂芳草地。"
    ], 
    "rhythmic": "玉樓春"
  }, 
  {
    "author": "陳允平", 
    "paragraphs": [
      "萬花叢底曾擡目。", 
      "澹雅梳妝嬌已足。", 
      "夜來鸚鵡夢中人，春去琵琶江上曲。", 
      "雙鸞碧重釵頭玉。", 
      "裙曳湘羅浮淺綠。", 
      "東風一醉買蛾眉，爲拚明珠三萬斛。"
    ], 
    "rhythmic": "玉樓春"
  }, 
  {
    "author": "陳允平", 
    "paragraphs": [
      "西園鬥結鞦韆了。", 
      "日漾遊絲煙外嫋。", 
      "小橋楊柳色初濃，別院海棠花正好。", 
      "粉牆低度鶯聲巧。", 
      "薄薄輕衫宜短帽。", 
      "便拚日日醉芳菲，未必春風留玉貌。"
    ], 
    "rhythmic": "玉樓春"
  }, 
  {
    "author": "陳允平", 
    "paragraphs": [
      "柳絲挽得秋光住。", 
      "腸斷驛亭離別處。", 
      "斜陽一片水邊樓，紅葉滿天江上路。", 
      "來鴻去雁知何數。", 
      "欲問歸期朝復暮。", 
      "晚風亭院倚闌干，兩岸蘆花飛雪絮。"
    ], 
    "rhythmic": "玉樓春"
  }, 
  {
    "author": "陳允平", 
    "paragraphs": [
      "南枝春意正小。", 
      "籬菊都荒了。", 
      "帳底孤燈，夜來還獨照。", 
      "沙洲煙翠渺渺。", 
      "謝塞鴻、頻帶書到。", 
      "笑拈梅花，今年開較早。"
    ], 
    "rhythmic": "傷情怨・清商怨"
  }, 
  {
    "author": "陳允平", 
    "paragraphs": [
      "玉壺塵靜。", 
      "蟾光透、一簾疏影。", 
      "偏愛水月樓臺近。", 
      "畫闌獨倚，風度寒香陣。", 
      "猶記曲江煙水恨。", 
      "嘆淒涼誰問。", 
      "夜深沙觜霜痕印。", 
      "嚼花拚醉，枝上春無盡。"
    ], 
    "rhythmic": "品令"
  }, 
  {
    "author": "陳允平", 
    "paragraphs": [
      "長江浩渺山明秀。", 
      "宛轉西風驚客袖。", 
      "相逢才系柳邊舟，相別又傾花下酒。", 
      "怪得新來詩骨瘦。", 
      "都在秋娘相識後。", 
      "一天明月照相思，蘆荻汀洲霜滿首。"
    ], 
    "rhythmic": "木蘭花・玉樓春", 
    "tags": [
      "長江"
    ]
  }, 
  {
    "author": "陳允平", 
    "paragraphs": [
      "晚酌宜城酒暖。", 
      "玉軟嫩紅潮面。", 
      "醉中窈窕度嬌眼。", 
      "不識愁深恨淺。", 
      "繡窗一縷香絨線。", 
      "擊雙燕。", 
      "海棠滿地夕陽遠。", 
      "明月笙歌別院。"
    ], 
    "rhythmic": "秋蕊香"
  }, 
  {
    "author": "陳允平", 
    "paragraphs": [
      "銀城遠枕清江曲。", 
      "汀洲盡畫蒹葭綠。", 
      "君上木蘭舟。", 
      "妾愁雙鳳樓。", 
      "角聲何處發。", 
      "月浸溪橋雪。", 
      "獨自倚闌看。", 
      "風飄襟袖寒。"
    ], 
    "rhythmic": "菩薩蠻"
  }, 
  {
    "author": "陳允平", 
    "paragraphs": [
      "歲寒時節千林表，獨耐風霜。", 
      "妒粉欺黃。", 
      "澹澹衣裳薄薄妝。", 
      "西湖十二闌干曲，倚遍寒香。", 
      "白鷺橫塘。", 
      "一片孤山幾夕陽。"
    ], 
    "rhythmic": "醜奴兒・採桑子", 
    "tags": [
      "西湖"
    ]
  }, 
  {
    "author": "陳允平", 
    "paragraphs": [
      "體態玉精神，惺憁言語。", 
      "一點靈犀動人處。", 
      "繡香羅帕，爲待別時親付。", 
      "要人長記得，相思苦。", 
      "綵鸞獨跨，藍橋歸路。", 
      "憔悴東風自蠻素。", 
      "桃葉楊花，又向空江欲度。", 
      "任洛陽城裏，春無數。"
    ], 
    "rhythmic": "感皇恩"
  }, 
  {
    "author": "陳允平", 
    "paragraphs": [
      "閒倚瑣窗工繡。", 
      "春困兩眉頻皺。", 
      "獨自下香街，攀折畫橋煙柳。", 
      "晴晝。", 
      "晴晝。", 
      "偏稱玉樓歌酒。"
    ], 
    "rhythmic": "宴桃源・如夢令"
  }, 
  {
    "author": "陳允平", 
    "paragraphs": [
      "何處春風歸路。", 
      "金屋空藏樊素。", 
      "零亂海棠花，愁夢欲隨春去。", 
      "情緒。", 
      "情緒。", 
      "粉濺兩行冰箸。"
    ], 
    "rhythmic": "宴桃源・如夢令"
  }, 
  {
    "author": "陳允平", 
    "paragraphs": [
      "鬢雲斜插映山紅。", 
      "春裏澹香融。", 
      "自攜紈扇出簾櫳。", 
      "意欲撲飛蟲。", 
      "薔薇架下偏宜酒，纖纖手、自引金鍾。", 
      "倦歌佯醉倚東風。", 
      "愁在落花中。"
    ], 
    "rhythmic": "月中行・月宮春"
  }, 
  {
    "author": "陳允平", 
    "paragraphs": [
      "日轉花梢春已晝。", 
      "雙蛾曲理遙山秀。", 
      "百草偏輸羞不鬥。", 
      "隨人後。", 
      "無情自折金絲柳。", 
      "秋水盈盈嬌欲溜。", 
      "六麼倦舞弓彎袖。", 
      "偷摘青梅推病酒。", 
      "俳徊久。", 
      "一雙燕子歸時候。"
    ], 
    "rhythmic": "漁家傲"
  }, 
  {
    "author": "陳允平", 
    "paragraphs": [
      "自別春風情意惻。", 
      "秦箏不理香塵積。", 
      "去躍青驄游上國。", 
      "歸未得。", 
      "何如莫向尊前識。", 
      "薄倖高陽花酒客。", 
      "迷雲戀雨青樓側。", 
      "金屋空閒雙鳳席。", 
      "離懷適。", 
      "銀臺燭淚成行滴。"
    ], 
    "rhythmic": "漁家傲"
  }, 
  {
    "author": "陳允平", 
    "paragraphs": [
      "慵拂妝臺懶畫眉。", 
      "此情惟有落花知。", 
      "流水悠悠春脈脈，閒倚繡屏，猶自立多時。", 
      "有約莫教鶯解語，多愁卻妒燕于飛。", 
      "一笑薔薇孤舊約，載酒尋歡，因甚懶支持。"
    ], 
    "rhythmic": "定風波"
  }, 
  {
    "author": "陳允平", 
    "paragraphs": [
      "謝了梨花寒食後。", 
      "翦翦輕寒，曉色侵書牖。", 
      "寂寞幽齋惟酌酒。", 
      "柔條恨結東風手。", 
      "淺黛嬌黃春色透。", 
      "薄霧輕煙，遠映蘇堤秀。", 
      "目斷章臺愁舉首。", 
      "故人應似青青舊。"
    ], 
    "rhythmic": "蝶戀花"
  }, 
  {
    "author": "陳允平", 
    "paragraphs": [
      "牆外鞦韆花影后。", 
      "環獸金懸，暗綠籠朱牖。", 
      "爲怯輕寒猶殢酒。", 
      "同心共結懷纖手。", 
      "粉袖盈盈香淚透。", 
      "蹙損雙眉，懶畫遙山秀。", 
      "柔弱風條低拂首。", 
      "渭城歌舞春如舊。"
    ], 
    "rhythmic": "蝶戀花"
  }, 
  {
    "author": "陳允平", 
    "paragraphs": [
      "寂寞長亭人別後。", 
      "一把垂絲，亂拂閒軒牖。", 
      "三月春光濃似酒。", 
      "傳懷莫放纖纖手。", 
      "金縷依依紅日透。", 
      "舞徹東風，不減蠻腰秀。", 
      "撲鬢楊花如白首。", 
      "少年張緒心如舊。"
    ], 
    "rhythmic": "蝶戀花"
  }, 
  {
    "author": "陳允平", 
    "paragraphs": [
      "落盡櫻桃春去後。", 
      "舞絮飛綿，撲簌穿簾牖。", 
      "異別情懷愁對酒。", 
      "翠條折贈勞親手。", 
      "繡幕深沉寒尚透。", 
      "雨雨晴晴，妝點西湖秀。", 
      "悵望章臺愁轉首。", 
      "畫闌十二東風舊。"
    ], 
    "rhythmic": "蝶戀花", 
    "tags": [
      "西湖"
    ]
  }, 
  {
    "author": "陳允平", 
    "paragraphs": [
      "樓上鍾殘人漸定。", 
      "庭戶沉沉，月落梧桐井。", 
      "悶倚瑣窗燈炯炯。", 
      "獸香閒伴銀屏冷。", 
      "淅瀝西風吹雁影。", 
      "一曲胡笳，別後誰堪聽。", 
      "誓海盟山虛話柄。", 
      "憑書問著無言應。"
    ], 
    "rhythmic": "蝶戀花"
  }, 
  {
    "author": "陳允平", 
    "paragraphs": [
      "別來書漸少，家遠夢徒歸。", 
      "念去燕來鴻，愁隨秋到，舊盟新約，心與天知。", 
      "楚江上、木落林稀。", 
      "西風尚隔心期。", 
      "水闊草離離。", 
      "更皓月照影傷悲。"
    ], 
    "rhythmic": "紅羅襖"
  }, 
  {
    "author": "陳允平", 
    "paragraphs": [
      "蘭屏香暖，鬆醪味滑，湖蟹薦香橙。", 
      "雁宇秋高，鳳台人遠，明月自吹笙。", 
      "輕寒翦翦生襟袖，銀漏漸催更。", 
      "暗憶年時，桂風庭院，笑並玉肩行。"
    ], 
    "rhythmic": "少年遊"
  }, 
  {
    "author": "陳允平", 
    "paragraphs": [
      "斜陽冉冉水邊樓。", 
      "珠箔水晶鉤。", 
      "拍點紅牙，蕭吹紫玉，低按小梁州。", 
      "雙鸞已誤青樓約，誰伴月中游。", 
      "倦蝶殘花，寒螿落葉，長是替人愁。"
    ], 
    "rhythmic": "少年遊"
  }, 
  {
    "author": "陳允平", 
    "paragraphs": [
      "畫樓深映小屏山。", 
      "簾幕護輕寒。", 
      "比翼香囊，合歡羅帕，都做薄情看。", 
      "如今已誤梨花約，何處滯歸鞍。", 
      "待約青鸞，彩雲同去，飛夢到長安。"
    ], 
    "rhythmic": "少年遊"
  }, 
  {
    "author": "陳允平", 
    "paragraphs": [
      "翠羅裙解縷金絲。", 
      "羅扇掩芳姿。", 
      "柳色凝寒，花情殢雨，生怕踏青遲。", 
      "碧紗窗外鶯聲嫩，春在海棠枝。", 
      "別後相思，許多憔悴，惟有落紅知。"
    ], 
    "rhythmic": "少年遊"
  }, 
  {
    "author": "陳允平", 
    "paragraphs": [
      "綵鸞去，適怨清和，錦瑟誰共理。", 
      "奈春光漸老，萬金難買，榆錢空費。", 
      "岸草煙無際。", 
      "落花滿地芳塵委。", 
      "翠袖裏，紅粉濺濺，東風吹淚。", 
      "任鴛幃底。", 
      "寶香寒、金獸慵薰繡被，依依離別意味。", 
      "瓊釵暗畫心期。", 
      "倩啼鵑、爲催行李。", 
      "黯銷魂，但夢逐巫山，情牽渭水。", 
      "待得歸來後，燈前深訴憔悴。"
    ], 
    "rhythmic": "還京樂"
  }, 
  {
    "author": "陳允平", 
    "paragraphs": [
      "寸心誰託。", 
      "望瀟湘暮碧，水遙雲邈。", 
      "自繡帶、同翦合歡，奈鴛枕夢單，鳳幃寒薄。", 
      "澹月梨花，別後伴、情懷蕭索。", 
      "念傷春漸懶，病酒未忺，兩愁無藥。", 
      "魂銷翠蘭紫若。", 
      "任釵沉鬢影，香沁眉角。", 
      "悵畫閣、塵滿妝臺，但玉佩依然，寶箏閒卻。", 
      "舊約無憑，誤共賞、西園桃萼。", 
      "正天涯、數聲杜宇，斷腸院落。"
    ], 
    "rhythmic": "解連環"
  }, 
  {
    "author": "陳允平", 
    "paragraphs": [
      "滿院荼䕷開盡，杜鵑啼夢醒。", 
      "記曉月、綠水橋邊，東風又、折柳旗亭。", 
      "蒙茸輕煙草色，疏簾淨、亂織羅帶青。", 
      "對一尊、別酒初斟，征衫上、點滴香淚盈。", 
      "幾度恨沉斷雲，飛鸞何處，連環尚結雙瓊。", 
      "一曲琵琶，湓江上、慣曾聽。", 
      "依依翠屏香冷，聽夜雨、動離情。", 
      "春深小樓，無心對錦瑟、空涕零。"
    ], 
    "rhythmic": "綺寮怨"
  }, 
  {
    "author": "陳允平", 
    "paragraphs": [
      "金屋春深，似灼灼娉婷，真真嬌豔。", 
      "洗淨鉛華，依舊曲眉豐臉。", 
      "猶記舞歇涼州，漸縹緲、碧雲繚亂。", 
      "白玉環、寶鏡偷換。", 
      "別後甚時重見。", 
      "鸞幃鳳席鴛鴦薦。", 
      "但空餘、蕙芳蘭茜。", 
      "天涯柳色青青恨，不入東風眼。", 
      "惆悵二十四橋，任落絮、飛花亂點。", 
      "奈翠屏、一枕雲雨夢，誰驚散。"
    ], 
    "rhythmic": "玲瓏四犯"
  }, 
  {
    "author": "陳允平", 
    "paragraphs": [
      "暗柳煙深何處，翡翠簾櫳，鴛鴦樓閣。", 
      "芹泥融潤，飛燕競穿珠幕。", 
      "鞦韆倦倚，還思少年，襪步塵輕，衫裁羅薄。", 
      "陡頓芳心暗老，強理新妝，離思都佔眉角。", 
      "過了幾番花信，曉來剗地寒意惡。", 
      "可煞東風，甚把夭桃豔杏，故故凌鑠。", 
      "傷春憔悴，淚矗粉腮香落。", 
      "挑脫金寬雙玉腕，怕人猜偷握。", 
      "漸芳草，恨畫闌、休傍著。"
    ], 
    "rhythmic": "丹鳳吟"
  }, 
  {
    "author": "陳允平", 
    "paragraphs": [
      "又眉峯碧聚，記得郵亭，人別中宵。", 
      "翦燭西窗下，聽林梢葉墜，霧漠煙瀟。", 
      "綵鸞夢逐雲去，環佩人扶遙。", 
      "但鏡裂鴛奩，釵分燕股，粉膩香銷。", 
      "迢迢。", 
      "舊遊處，向柳下維舟，花底揚鏢。", 
      "更憶西風裏，採芙蓉江上，雙槳頻招。", 
      "怨紅一葉應到，明月赤闌橋。", 
      "漸淚浥瓊腮，胭脂澹薄羞嫩桃。"
    ], 
    "rhythmic": "憶舊遊"
  }, 
  {
    "author": "陳允平", 
    "paragraphs": [
      "漏閣閒籤，琴窗倦譜，露溼宵螢欲暗。", 
      "雁咽涼聲，寂寞芙蓉院。", 
      "畫檐外，樹色驚霜漸改，澹碧雲疏星爛。", 
      "舊約桐陰，問何時重見。", 
      "倚銀屏、更憶秋娘面。", 
      "想凌波、共立河橋畔。", 
      "重念酒污羅襦，漸金篝香散。", 
      "翦孤燈、伴宿西風館。", 
      "黃花夢、對發淒涼嘆。", 
      "但悵望、一水家山，被紅塵隔斷。"
    ], 
    "rhythmic": "拜星月慢"
  }, 
  {
    "author": "陳允平", 
    "paragraphs": [
      "百尺鳳皇樓，碧天暮雲初掃。", 
      "冰華散縞。", 
      "雙鸞駕鏡懸空窈。", 
      "婆娑桂影，香滿西風闌干悄。", 
      "漸玉魄金輝，飛度千山表。", 
      "餌玄霜、醉瓊醥。", 
      "身在九霄，獨步丹梯，飄飄輕霧窵。", 
      "縹緲廣寒殿，覺世山河小。", 
      "愛十二、瓊樓好。", 
      "算誰知、消息盈虛道。", 
      "任地久天長，今古無私照。", 
      "但仙娥不老。"
    ], 
    "rhythmic": "倒犯"
  }, 
  {
    "author": "陳允平", 
    "paragraphs": [
      "鰲峯溯碧，貝闕緣雲，桂魄寒光射。", 
      "鳳檐鴛瓦。", 
      "星河際、縹緲繡簾高下。", 
      "笙簫奏雅。", 
      "愛雪柳、蛾兒笑把。", 
      "瓊佩搖、珠翠盈盈，迤邐飄蘭麝。", 
      "陸地金蓮照夜。", 
      "富綺羅妝豔，春態容冶。", 
      "籠紗鞍帕。", 
      "香塵過、禁陌寶車驕馬。", 
      "遊人靜也。", 
      "東風裏、萬紅初謝。", 
      "沉醉歸、殘角霜天，漸落梅聲罷。"
    ], 
    "rhythmic": "解語花"
  }, 
  {
    "author": "陳允平", 
    "paragraphs": [
      "倦聽蛩砧，初拋紈扇，隔浦亂鍾催晚。", 
      "湘蒲簟冷，楚竹簾稀，窗下乍聞裁翦。", 
      "倦柳梳煙，枯蓮蘸水，芙蓉翠深紅淺。", 
      "對半牀燈火，虛堂悽寂，近書思遍。", 
      "夜漏永、玉宇塵收，銀河光爛。", 
      "夢斷楚天空遠。", 
      "婆娑月樹，縹緲仙香，身在廣寒宮殿。", 
      "無奈離愁亂織，籍酒銷磨，倩花排遣。", 
      "漸江空霜曉，黃蘆漠漠，一聲來雁。"
    ], 
    "rhythmic": "過秦樓"
  }, 
  {
    "author": "陳允平", 
    "paragraphs": [
      "翠約蘋香。", 
      "綠摶槐陰，隔水晚蟬聲斷。", 
      "壺冰避暖，釧玉敧涼，倦暑懶拈歌扇。", 
      "雲浪縹緲魚鱗，新月開弦，落星沉箭。", 
      "恨經年閒闊，柔箋空寄，夢隨天遠。", 
      "憔悴損、臂薄煙綃，腰寬霞縷，錦瑟暗塵侵染。", 
      "韓香猶在，秦鏡空圓。", 
      "薄倖舊盟俱變。", 
      "虛蠹春華，爲誰容改芳徽，魂飛嬌倩。", 
      "憑危樓望斷，江外青山亂點。"
    ], 
    "rhythmic": "過秦樓"
  }, 
  {
    "author": "陳允平", 
    "paragraphs": [
      "岸柳飄殘黃葉，尚學纖腰舞。", 
      "謝他終日，亭前伴羈旅。", 
      "無奈歷歷寒蟬，爲誰喚老西風，伴人吟苦。", 
      "悶無緒。", 
      "記得芙蓉江上，蕭娘舊相遇。", 
      "如今憔悴，黃花慣風雨。", 
      "把酒東望家山，醉來一沉閒窗，夢隨秋去。"
    ], 
    "rhythmic": "解蹀躞"
  }, 
  {
    "author": "陳允平", 
    "paragraphs": [
      "虹雨乍收，楚天霽、亂飛秋鶩。", 
      "漸草色衰殘，牆外土花暗綠。", 
      "故山鶴怨，流水自、菊籬茅屋。", 
      "日暮詩吟就，澹墨閒題修竹。", 
      "更憶飄蓬，霜綈風葛，幾度涼燠。", 
      "嘆歸去來兮，何日甬東一曲。", 
      "黃蘆滿望，白雲在目。", 
      "但月明月長夜，伴人清獨。"
    ], 
    "rhythmic": "蕙蘭芳引"
  }, 
  {
    "author": "陳允平", 
    "paragraphs": [
      "授衣時節，猶未定寒燠。", 
      "長空雨收雲霽，湛碧秋容沐。", 
      "還是鱸肥蟹美，橡慄村村熟。", 
      "不堪追逐。", 
      "龍山夢遠，惆悵田園自黃菊。", 
      "醉中還念倦旅，觸景傷心目。", 
      "羞破帽、把茱萸，更憶尊前玉。", 
      "愁立梧桐影下，月轉回廊曲。", 
      "歸期將卜，西風吹雁，懶寄斜封但相囑。"
    ], 
    "rhythmic": "六麼令"
  }, 
  {
    "author": "陳允平", 
    "paragraphs": [
      "飛絮迷芳意，落梅銷暗香。", 
      "皓鶴淚空碧，白鷗避寒塘。", 
      "妨它踏青鬥草，便放曉日東窗。", 
      "先自懶弄晨妝。", 
      "誰奈靚笙簧。", 
      "望簾尋酒市，看釣認漁鄉。", 
      "控持紫燕，芹泥未上雕樑。", 
      "想梁園謝館，羣花較晚，但陪玉樹頻舉觴。"
    ], 
    "rhythmic": "紅林擒近"
  }, 
  {
    "author": "陳允平", 
    "paragraphs": [
      "三萬六千頃，玉壺天地寒。", 
      "庾嶺封的皪，淇園折琅玕。", 
      "漠漠梨花爛漫，紛紛柳絮飛殘。", 
      "直疑潢潦驚翻，斜風溯狂瀾。", 
      "對此頻勝賞，一醉飽清歡。", 
      "呼䣔童翦韭，和冰先薦春盤。", 
      "怕東風吹散，留尊待月，倚闌莫惜今夜看。"
    ], 
    "rhythmic": "紅林擒近"
  }, 
  {
    "author": "陳允平", 
    "paragraphs": [
      "離歌泣斷雲，別舞愁飛雪。", 
      "鳳皇臺上望，瓊簫絕。", 
      "釵分玉燕，寸寸迴腸折。", 
      "碧空歸雁闊。", 
      "猶有疏梅，歲寒獨伴高節。", 
      "鮫綃羅帕，淚灑胭脂血。", 
      "悠悠江上水，天連接。", 
      "朱樓遍倚，萬里空情切。", 
      "此恨憑誰說。", 
      "天若有情，料天須有區別。"
    ], 
    "rhythmic": "滿路花・促拍滿路花"
  }, 
  {
    "author": "陳允平", 
    "paragraphs": [
      "寒輕菊未殘，春小梅初破。", 
      "獸爐閒撥盡，松明火。", 
      "青氈錦幄，四壁新妝裹。", 
      "重暖香篝，繡被擁銀屏，綵鸞空伴雲臥。", 
      "相思何處，夢入藍橋左。", 
      "歸期還細數，愁眉鎖。", 
      "薄情孤雁，不向樓西過。", 
      "故人應怪我。", 
      "怪我無書，有書還倩誰呵。"
    ], 
    "rhythmic": "滿路花・促拍滿路花"
  }, 
  {
    "author": "陳允平", 
    "paragraphs": [
      "閒倚江樓，涼生半臂，天高過雁來小。", 
      "紫芡波寒，青蕪煙澹，南浦雲帆縹緲。", 
      "潮帶離愁，去冉冉、夕陽空照。", 
      "寂寞東籬，白衣人遠，漸黃花老。", 
      "見說西湖鷗鷺少。", 
      "孤山路、醉魂飛繞。", 
      "荻蟹初肥，蓴鱸更美，盡酒懷詩抱。", 
      "待南枝、春信早。", 
      "巡檐對梅花索笑。", 
      "月落烏啼，漸霜天、鍾殘夢曉。"
    ], 
    "rhythmic": "氐州第一", 
    "tags": [
      "西湖"
    ]
  }, 
  {
    "author": "陳允平", 
    "paragraphs": [
      "長亭路。", 
      "望渭北、漠漠春天樹。", 
      "殷勤別酒重斟，明日相思何處。", 
      "晴絲揚暖，芳草外、斜陽自南浦。", 
      "望孤帆、影接天涯，一江潮帶愁去。", 
      "回首杜若汀州，嘆泛梗飄萍，乍散還聚。", 
      "滿徑殘紅春歸後，猶自有、楊花亂舞。", 
      "悵金徽、樑塵暗鎖，算誰是、知音堪共語。", 
      "盡天涯、夢斷東風，彩雲鸞鳳無侶。"
    ], 
    "rhythmic": "尉遲杯"
  }, 
  {
    "author": "陳允平", 
    "paragraphs": [
      "睡起鸞釵嚲，金約鬢影朧□", 
      "桅佩冷，玉丁東。", 
      "鏡裏對芙蓉。", 
      "秦箏倦理樑塵暗，惆悵燕子樓空。", 
      "山萬疊，水千重。", 
      "一葉漫題紅。", 
      "忽忽。", 
      "從別後，殘雲斷雨，餘香在、鮫綃帳中。", 
      "更懊恨、燈花無準，寫幽愫、錦織迴文，小字斜封。", 
      "無人爲託，欲倩賓鴻。", 
      "立盡西風。"
    ], 
    "rhythmic": "塞翁吟"
  }, 
  {
    "author": "陳允平", 
    "paragraphs": [
      "暮煙半斂。", 
      "雲護澹月，斜照樓館。", 
      "春夜偏短。", 
      "一牀耿耿，孤燈晃幃幔。", 
      "玉壺漏滿。", 
      "天外漸覺，歸雁聲遠。", 
      "離思悽婉。", 
      "重懷執手，東風翠蘋岸。", 
      "料想鳳樓人，倦繡迴文停綵線。", 
      "憔悴淚積，香銷嬌粉面。", 
      "嘆暗老年光，隙駒流箭。", 
      "夢中空見。", 
      "漫惹起相思，芳意迷亂。", 
      "錦箋重向紗窗展。"
    ], 
    "rhythmic": "繞佛閣"
  }, 
  {
    "author": "陳允平", 
    "paragraphs": [
      "孤鶩披霞，歸鞍卸日，晚香菊自寒城。", 
      "虛館燈閒，征衫塵浣，夜深何處砧聲。", 
      "亂蛩催怨，月明裏、依稀數星。", 
      "雲山迢遞，猶誤歸期，方寸遍縈。", 
      "秋風燕送鴻迎。", 
      "最憐堤柳，白露先零。", 
      "倦倚樓高，恨隨天遠，桂風和夢俱清。", 
      "故人千里，記翦燭、西窗賦成。", 
      "相如憔悴，宋玉淒涼，酒恨花情。"
    ], 
    "rhythmic": "慶春宮・高陽臺"
  }
]