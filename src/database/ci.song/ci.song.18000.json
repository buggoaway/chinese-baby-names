[
  {
    "author": "王清觀", 
    "paragraphs": [
      "邯鄲夢裏武陵溪。", 
      "春色醉冥迷。", 
      "花壓帽檐欹，謾贏得、紅塵滿衣。", 
      "青蛇飛起，黃龍喝住，纔是酒醒時。", 
      "和露飲刀圭。", 
      "待月滿、長空鶴歸。"
    ], 
    "rhythmic": "太常引"
  }, 
  {
    "author": "熊則軒", 
    "paragraphs": [
      "波有頹瀾，渴無冷鑊，誰言制邑爲難。", 
      "汾陽善政，只在笑談間。", 
      "三載刑清訟簡，官事辨、俗阜民安。", 
      "簾垂晝，焚香宴坐，猶得半清閒。", 
      "西風，催入覲，聲馳當道，名達朝端。", 
      "任錦溪溪上，臥轍攀轅。", 
      "從此燕轅北去，好官樣、留與人看。", 
      "扁舟穩，圖書外，惟有月俱還。"
    ], 
    "rhythmic": "滿庭芳"
  }, 
  {
    "author": "阮溪", 
    "paragraphs": [
      "東陽四載，但好事、一一爲民做了。", 
      "談笑半閒風月裏，管甚訟庭生草。", 
      "甌茗爐香，菜羹淡飯，此外無煩惱。", 
      "問侯何苦，自飢只要民飽。", 
      "猶念甘旨相違，白雲萬里，不得隨昏曉。", 
      "暫舍蒼生歸定省，回首又看父老。", 
      "聽得乖崖，交章力薦，道此官員好。", 
      "且來典憲，中書還二十四考。"
    ], 
    "rhythmic": "大江乘・念奴嬌"
  }, 
  {
    "author": "危西麓", 
    "paragraphs": [
      "西風吹錦水，朝天路、冉冉兩鳧飛。", 
      "看父老嫋花，苦遮去轍，兒童騎竹，爭問歸期。", 
      "帳簇馬前紛蔽日，實績紀行碑。", 
      "冰飲三年，從容官事，棠陰百里，悠久民思。", 
      "聖明衿遐遠，關山道，應是來驟華絲。", 
      "畫繡過家，萊庭彩舞斑衣。", 
      "便穩奉安輿，江南向暖，早傳言語，樵曲先知。", 
      "重約舊臨，倪耄迎候杭西。"
    ], 
    "rhythmic": "風流子"
  }, 
  {
    "author": "汪元量", 
    "paragraphs": [
      "一個蘭舟，雙桂槳、順流東去。", 
      "但滿目、銀光萬頃，悽其風露。", 
      "漁火已歸鴻雁汊，棹歌更在鴛鴦浦。", 
      "漸夜深、蘆葉冷颼颼，臨平路。", 
      "吹鐵笛，鳴金谷。", 
      "絲玉膾，傾香醑。", 
      "且浩歌痛飲，藕花深處。", 
      "秋水長天迷遠望，曉風殘月空凝佇。", 
      "問人間、今夕是何年，清如許。"
    ], 
    "rhythmic": "滿江紅"
  }, 
  {
    "author": "汪元量", 
    "paragraphs": [
      "越山雲，越江水，越王臺。", 
      "箇中景、儘可徘徊。", 
      "凌高放目，使人胸次共崔嵬。", 
      "黃鸝紫燕報春晚，勸我銜杯。", 
      "古時事，今時淚，前人喜，後人哀。", 
      "正醉裏、歌管成灰。", 
      "新愁舊恨，一時分付與潮回。", 
      "鷓鴣啼歇夕陽去，滿地風埃。"
    ], 
    "rhythmic": "金人捧露盤"
  }, 
  {
    "author": "汪元量", 
    "paragraphs": [
      "曉拂菱花巧畫眉。", 
      "猩羅新翦作春衣。", 
      "恐春歸去，無處看花枝。", 
      "已恨東風成去客，更教飛燕舞些時。", 
      "惜花人醉，頭上插花歸。"
    ], 
    "rhythmic": "相思引"
  }, 
  {
    "author": "汪元量", 
    "paragraphs": [
      "吳山深。", 
      "越山深。", 
      "空谷佳人金玉音。", 
      "有誰知此心。", 
      "夜沈沈。", 
      "漏沈沈。", 
      "閒卻梅花一曲琴。", 
      "月高松竹林。"
    ], 
    "rhythmic": "長相思"
  }, 
  {
    "author": "汪元量", 
    "paragraphs": [
      "一片風流，今夕與誰同樂。", 
      "月臺花館，慨塵埃漠漠。", 
      "豪華蕩盡，只有青山如洛。", 
      "錢塘依舊，潮生潮落。", 
      "萬點燈光，羞照舞鈿歌箔。", 
      "玉梅消瘦，恨東皇命薄。", 
      "昭君流淚，手拈琵琶絃索。", 
      "離愁聊寄，畫樓哀角。"
    ], 
    "rhythmic": "傳言玉女"
  }, 
  {
    "author": "汪元量", 
    "paragraphs": [
      "獨倚浙江樓，滿耳怨笳哀笛。", 
      "猶有梨園聲在，念那人天北。", 
      "海棠憔悴怯春寒，風雨怎禁得。", 
      "回首華清池畔，渺露蕪煙荻。"
    ], 
    "rhythmic": "好事近"
  }, 
  {
    "author": "汪元量", 
    "paragraphs": [
      "西園春暮。", 
      "亂山迷行路。", 
      "風捲殘花墮紅雨。", 
      "念舊巢燕子，飛傍誰家，斜陽外、長笛一聲今古。", 
      "繁華流水去。", 
      "舞歇歌沈，忍見遺鈿種香土。", 
      "漸橘樹方生，桑枝才長，都付與、沙門爲主。", 
      "便關防、不放貴游來，又突兀梯空，楚王宮宇。"
    ], 
    "rhythmic": "洞仙歌"
  }, 
  {
    "author": "汪元量", 
    "paragraphs": [
      "金陵故都最好，有朱樓迢遞。", 
      "嗟倦客、又此憑高，檻外已少佳致。", 
      "更落盡梨花，飛盡楊花，春也成憔悴。", 
      "問青山、三國英雄，六朝奇偉。", 
      "麥甸葵丘，荒臺敗壘。", 
      "鹿豕銜枯薺。", 
      "正朝打孤城，寂寞斜陽影裏。", 
      "聽樓頭、哀笳怨角，未把酒、愁心先醉。", 
      "漸夜深，月滿秦淮，煙籠寒水。", 
      "悽悽慘慘，冷冷清清，燈火渡頭市。", 
      "慨商女不知興廢。", 
      "隔江猶唱庭花，餘音亹亹。", 
      "傷心千古，淚痕如洗。", 
      "烏衣巷口青蕪路，認依稀、王謝舊鄰里。", 
      "臨春結綺。", 
      "可憐紅粉成灰，蕭索白楊風起。", 
      "因思疇昔，鐵索千尋，謾沈江底。", 
      "揮羽扇、障西塵，便好角巾私第。", 
      "清談到底成何事。", 
      "回首新亭，風景今如此。", 
      "楚囚對泣何時已。", 
      "嘆人間、今古真兒戲。", 
      "東風歲歲還來，吹入鍾山，幾重蒼翠。"
    ], 
    "rhythmic": "鶯啼序"
  }, 
  {
    "author": "汪元量", 
    "paragraphs": [
      "綠蕪城上，懷古恨依依。", 
      "淮山碎。", 
      "江波逝。", 
      "昔人非。", 
      "今人悲。", 
      "惆悵隋天子。", 
      "錦帆裏。", 
      "環朱履。", 
      "叢香綺。", 
      "展旌旗。", 
      "蕩漣猗。", 
      "擊鼓撾金，擁瓊璈玉吹。", 
      "姿意遊嬉。", 
      "斜日暉暉。", 
      "亂鶯啼。", 
      "銷魂此際。", 
      "君臣醉。", 
      "貔貅弊。", 
      "事如飛。", 
      "山河墜。", 
      "煙塵起。", 
      "風悽悽。", 
      "雨霏霏。", 
      "草木皆垂淚。", 
      "家國棄。", 
      "竟忘歸。", 
      "笙歌地。", 
      "歡娛地。", 
      "盡荒畦。", 
      "唯有當時皓月，依然掛、楊柳青枝。", 
      "聽堤邊漁叟，一笛醉中吹。", 
      "興廢誰知。"
    ], 
    "rhythmic": "六州歌頭"
  }, 
  {
    "author": "汪元量", 
    "paragraphs": [
      "鼓鞞驚破霓裳，海棠亭北多風雨。", 
      "歌闌酒罷，玉啼金泣，此行良苦。", 
      "駝背模糊，馬頭匼匝，朝朝暮暮。", 
      "自都門燕別，龍艘錦纜，空載得、春歸去。", 
      "目斷東南半壁，悵長淮、已非吾土。", 
      "受降城下，草如霜白，淒涼酸楚。", 
      "粉陣紅圍，夜深人靜，誰賓誰主。", 
      "對漁燈一點，羈愁一搦，譜琴中語。"
    ], 
    "rhythmic": "水龍吟"
  }, 
  {
    "author": "汪元量", 
    "paragraphs": [
      "官舍悄，坐到月西斜。", 
      "永夜角聲悲自語，客心愁破正思家。", 
      "南北各天涯。", 
      "腸斷裂，搔首一長嗟。", 
      "綺席象牀寒玉枕，美人何處醉黃花。", 
      "和淚拈琵琶。"
    ], 
    "rhythmic": "望江南・憶江南"
  }, 
  {
    "author": "汪元量", 
    "paragraphs": [
      "我向河南來，伊向河西去。", 
      "客裏相逢只片時，無計留伊住。", 
      "去住總由伊，莫把眉頭聚。", 
      "安得幷州快剪刀，割斷相思路。"
    ], 
    "rhythmic": "卜算子"
  }, 
  {
    "author": "汪元量", 
    "paragraphs": [
      "天上人家，醉王母、蟠桃春色。", 
      "被午夜、漏聲催箭，曉光侵闕。", 
      "花覆千官鸞閣外，香浮九鼎龍樓側。", 
      "恨黑風、吹雨溼霓裳，歌聲歇。", 
      "人去後，書應絕。", 
      "腸斷處，心難說。", 
      "更那堪杜宇，滿山啼血。", 
      "事去空流東汴水，愁來不見西湖月。", 
      "有誰知、海上泣蟬娟，菱花缺。"
    ], 
    "rhythmic": "滿江紅", 
    "tags": [
      "西湖"
    ]
  }, 
  {
    "author": "汪元量", 
    "paragraphs": [
      "一霎浮雲，都掩盡、日無光色。", 
      "遙望處、浮圖對峙，梵王新闕。", 
      "燕子自飛關北外，楊花閒度樓西側。", 
      "慨金鞍、玉勒早朝人，經年歇。", 
      "昭君去，空愁絕。", 
      "文姬去，難言說。", 
      "想琵琶哀怨，流淚成血。", 
      "蝴蝶夢中千種恨，杜鵑聲裏三更月。", 
      "最無情、鴻雁自南飛，音書缺。"
    ], 
    "rhythmic": "滿江紅"
  }, 
  {
    "author": "汪元量", 
    "paragraphs": [
      "十年愁眼淚巴巴。", 
      "今日思家。", 
      "明日思家。", 
      "一團燕月照窗紗。", 
      "樓上胡笳。", 
      "塞上胡笳。", 
      "玉人勸我酌流霞。", 
      "急拈琵琶。", 
      "緩拈琵琶。", 
      "一從別後各天涯。", 
      "欲寄梅花。", 
      "莫寄梅花。"
    ], 
    "rhythmic": "一翦梅"
  }, 
  {
    "author": "汪元量", 
    "paragraphs": [
      "燕子留君君欲去。", 
      "征馬頻嘶不住。", 
      "握手空相覷。", 
      "淚珠成縷。", 
      "眉峯聚。", 
      "恨入金徽孤鳳語。", 
      "愁得文君更苦。", 
      "今夜西窗雨。", 
      "斷腸能賦。", 
      "江南句。"
    ], 
    "rhythmic": "惜分飛"
  }, 
  {
    "author": "汪元量", 
    "paragraphs": [
      "莎草被長洲。", 
      "吳江拍岸流。", 
      "憶故家、西北高樓。", 
      "十載客窗憔悴損，搔短鬢、獨悲秋。", 
      "人在塞邊頭。", 
      "斷鴻書寄不。", 
      "記當年、一片閒愁。", 
      "舞罷羽衣塵滿面，誰伴我、廣寒遊。"
    ], 
    "rhythmic": "唐多令"
  }, 
  {
    "author": "汪元量", 
    "paragraphs": [
      "瀲灩湖光綠正肥。", 
      "蘇堤十里柳絲垂。", 
      "輕便燕子低低舞，小巧鶯兒恰恰啼。", 
      "花似錦，酒成池。", 
      "對花對酒兩相宜。", 
      "水邊莫話長安事，且請卿卿吃蛤蜊。"
    ], 
    "rhythmic": "鷓鴣天"
  }, 
  {
    "author": "汪元量", 
    "paragraphs": [
      "記得年時想荼䕷。", 
      "蝴蝶滿園飛。", 
      "一雙寶馬，兩行簫管，月下扶歸。", 
      "而今寂寞人何處，脈脈淚沾衣。", 
      "空房獨守，風穿簾子，雨隔窗兒。"
    ], 
    "rhythmic": "眼兒媚"
  }, 
  {
    "author": "汪元量", 
    "paragraphs": [
      "漢家宮闕動高秋。", 
      "人自傷心水自流。", 
      "今日晴明獨上樓。", 
      "恨悠悠。", 
      "白盡梨園子弟頭。"
    ], 
    "rhythmic": "憶王孫"
  }, 
  {
    "author": "汪元量", 
    "paragraphs": [
      "吳王此地有樓臺。", 
      "風雨誰知長綠苔。", 
      "半醉閒吟獨自來。", 
      "小徘徊。", 
      "惟見江流去不回。"
    ], 
    "rhythmic": "憶王孫"
  }, 
  {
    "author": "汪元量", 
    "paragraphs": [
      "長安不見使人愁。", 
      "物換星移幾度秋。", 
      "一自佳人墜玉樓。", 
      "莫淹留。", 
      "遠別秦城萬里遊。"
    ], 
    "rhythmic": "憶王孫"
  }, 
  {
    "author": "汪元量", 
    "paragraphs": [
      "陣前金甲受降時。", 
      "園客爭偷御果枝。", 
      "白髮宮娃不解悲。", 
      "理征衣。", 
      "一片春帆帶雨飛。"
    ], 
    "rhythmic": "憶王孫"
  }, 
  {
    "author": "汪元量", 
    "paragraphs": [
      "鷓鴣飛上越王臺。", 
      "燒接黃雲慘不開。", 
      "有客新從趙地回。", 
      "轉堪哀。", 
      "巖畔古碑空綠苔。"
    ], 
    "rhythmic": "憶王孫"
  }, 
  {
    "author": "汪元量", 
    "paragraphs": [
      "離宮別苑草萋萋。", 
      "對此如何不淚垂。", 
      "滿檻山川漾落暉。", 
      "昔人非。", 
      "惟有年年秋雁飛。"
    ], 
    "rhythmic": "憶王孫"
  }, 
  {
    "author": "汪元量", 
    "paragraphs": [
      "上陽宮裏斷腸時。", 
      "春半如秋意轉迷。", 
      "獨坐紗窗刺繡遲。", 
      "淚沾衣。", 
      "不見人歸見燕歸。"
    ], 
    "rhythmic": "憶王孫"
  }, 
  {
    "author": "汪元量", 
    "paragraphs": [
      "華清宮樹不勝秋。", 
      "雲物淒涼拂曙流。", 
      "七夕何人望鬥牛。", 
      "一登樓。", 
      "水遠山長步步愁。"
    ], 
    "rhythmic": "憶王孫"
  }, 
  {
    "author": "汪元量", 
    "paragraphs": [
      "五陵無樹起秋風。", 
      "千里黃雲與斷蓬。", 
      "人物蕭條市井空。", 
      "思無窮。", 
      "惟有青山似洛中。"
    ], 
    "rhythmic": "憶王孫"
  }, 
  {
    "author": "汪元量", 
    "paragraphs": [
      "慈元殿、薰風寶鼎，噴香雲飄墜。", 
      "環立翠羽，雙歌麗調，舞腰新束，舞纓新綴。", 
      "金蓮步、輕搖綵鳳兒，翩翻作戲。", 
      "便似月裏仙娥謫來，人間天上，一番遊戲。", 
      "聖人樂意。", 
      "任樂部、箾韶聲沸。", 
      "衆妃歡也，漸調笑微醉。", 
      "競奉霞觴，深深願、聖母壽如鬆桂。", 
      "迢遞。", 
      "更萬年千歲。"
    ], 
    "rhythmic": "鳳鸞雙舞"
  }, 
  {
    "author": "汪元量", 
    "paragraphs": [
      "灩灩平湖，雙雙畫槳，小小船兒。", 
      "嫋嫋珠歌，翩翩翠舞，續續彈絲。", 
      "山南山北遊□，看十里、荷花未歸。", 
      "緩引壺觴，個人未醉，要我吟詩。"
    ], 
    "rhythmic": "柳梢青"
  }, 
  {
    "author": "汪元量", 
    "paragraphs": [
      "館娃豔骨。", 
      "見數枝雪裏，爭開時節。", 
      "底事化工，著衣陽和暗偷泄。", 
      "偏把紅膏染質，都點綴、枝頭如血。", 
      "最好是、院落黃昏，壓欄照水清絕。", 
      "風韻自迥別。", 
      "謾記省故家，玉手曾折。", 
      "翠條嫋娜，猶學宮妝舞殘月。", 
      "腸斷江南倦客，歌未了、瓊壺敲缺。", 
      "更忍見，吹萬點、滿庭絳雪。"
    ], 
    "rhythmic": "暗香"
  }, 
  {
    "author": "汪元量", 
    "paragraphs": [
      "虯枝茜萼。", 
      "使輕盈態度，香透簾幕。", 
      "淨洗鉛華，濃抹胭脂，風前伴我孤酌。", 
      "詩翁瘦硬□□□，斷不被、春風熔鑠。", 
      "有隴頭、折贈殷勤，又恐暮笳吹落。", 
      "寂寞。", 
      "孤山月夜，玉人萬里外，空想前約。", 
      "雁足書沈，馬上弦哀，不盡寒陰砂漠。", 
      "昭君滴滴紅冰淚，但顧影、未忺梳掠。", 
      "等恁時、環佩歸來，卻慰此況蕭索。"
    ], 
    "rhythmic": "疏影"
  }, 
  {
    "author": "汪元量", 
    "paragraphs": [
      "遲日侵階，和風入戶，朱弦欲奏還倦。", 
      "一幅鸞箋，五雲飛下，賜予內家琴苑。", 
      "音隨指動，猶彷佛、虞薰再見。", 
      "妙處誰能解心，和平自無哀怨。", 
      "猩羅帕封古洗，有龍涎、滲花千片。", 
      "驟睹瑤臺清品，眼明如電。", 
      "爇白桐窗竹几，漸縷縷騰騰細成篆。", 
      "就祝金閨，天長地遠。"
    ], 
    "rhythmic": "天香"
  }, 
  {
    "author": "王學文", 
    "paragraphs": [
      "記當年、舞衫零亂，霖鈴忍按新闋。", 
      "杜鵑枝上東風晚，點點淚痕凝血。", 
      "芳信歇。", 
      "念初試琵琶，曾識關山月。", 
      "悲弦易絕。", 
      "奈笑罷顰生，曲終愁在，誰解寸腸結。", 
      "浮雲事，又作南柯夢徹。", 
      "一簪聊寄華髮。", 
      "乾坤桑海無窮事，才歷昆明初劫。", 
      "誰共說。", 
      "都付與焦桐，寫入梅花疊。", 
      "黃花送客。", 
      "休更問湘魂，獨醒何在，沈醉浩歌發。"
    ], 
    "rhythmic": "摸魚兒"
  }, 
  {
    "author": "王清惠", 
    "paragraphs": [
      "太液芙蓉，渾不似、舊時顏色。", 
      "曾記得、春風雨露，玉樓金闕。", 
      "名播蘭簪妃后里，暈潮蓮臉君王側。", 
      "忽一聲、顰鼓揭天來，繁華歇。", 
      "龍虎散，風雲滅。", 
      "千古恨，憑誰說。", 
      "對山河百二，淚盈襟血。", 
      "客館夜驚塵土夢，宮車曉碾關山月。", 
      "問嫦娥、於我肯從容，同圓缺。"
    ], 
    "rhythmic": "滿江紅"
  }, 
  {
    "author": "章麗貞", 
    "paragraphs": [
      "吳山秋。", 
      "越山秋。", 
      "吳越兩山相對愁。", 
      "長江不盡流。", 
      "風颼颼。", 
      "雨颼颼。", 
      "萬里歸人空白頭。", 
      "南冠泣楚囚。"
    ], 
    "rhythmic": "長相思", 
    "tags": [
      "長江"
    ]
  }, 
  {
    "author": "袁正真", 
    "paragraphs": [
      "南高峯。", 
      "北高峯。", 
      "南北高峯雲淡濃。", 
      "湖山圖畫中。", 
      "採芙蓉。", 
      "賞芙蓉。", 
      "小小紅船西復東。", 
      "相思無路通。"
    ], 
    "rhythmic": "長相思"
  }, 
  {
    "author": "金德淑", 
    "paragraphs": [
      "春睡起，積雪滿燕山。", 
      "萬里長城橫玉帶，六街燈火已闌珊，人立薊樓間。", 
      "空懊惱，獨客此時還。", 
      "轡壓馬頭金錯落，鞍籠駝背錦斕班。", 
      "腸斷唱門關。"
    ], 
    "rhythmic": "望江南・憶江南"
  }, 
  {
    "author": "連妙淑", 
    "paragraphs": [
      "寒料峭，獨立望長城。", 
      "木落蕭蕭天遠大，□聲羌管遏雲行。", 
      "歸客若爲情。", 
      "樽酒盡，勒馬問歸程。", 
      "漸近蘆溝橋畔路，野牆荒驛夕陽明。", 
      "長短几郵亭。"
    ], 
    "rhythmic": "望江南・憶江南"
  }, 
  {
    "author": "黃靜淑", 
    "paragraphs": [
      "君去也，曉出薊門西。", 
      "魯酒千杯人不醉，臂鷹健卒馬如飛。", 
      "回首隔天涯。", 
      "雲黯黯，萬里雪霏霏。", 
      "料得江南人到早，水邊籬落忽橫枝。", 
      "清興少人知。"
    ], 
    "rhythmic": "望江南・憶江南"
  }, 
  {
    "author": "陶明淑", 
    "paragraphs": [
      "秋夜永，月影上闌干。", 
      "客枕夢迴燕塞冷，角聲吹徹五更寒。", 
      "無語翠眉攢。", 
      "天漸晚，把酒淚先彈。", 
      "塞北江南千萬裏，別君容易見君難。", 
      "何處是長安。"
    ], 
    "rhythmic": "望江南・憶江南"
  }, 
  {
    "author": "柳華淑", 
    "paragraphs": [
      "何處笛，覺妾夢難諧。", 
      "春色惱人眠不得，捲簾移步下香階。", 
      "呵凍卜金釵。", 
      "人去也，畢竟信音乖。", 
      "翠鎖雙蛾空宛轉，雁行箏柱強安排。", 
      "終是沒情懷。"
    ], 
    "rhythmic": "望江南・憶江南"
  }, 
  {
    "author": "楊慧淑", 
    "paragraphs": [
      "江北路，一望雪皚皚。", 
      "萬里打圍鷹隼急，六軍刁斗去還來。", 
      "歸客別金臺。", 
      "江北酒，一飲動千杯。", 
      "客有黃金如糞土，薄情不肯贖奴回。", 
      "揮淚灑黃埃。"
    ], 
    "rhythmic": "望江南・憶江南"
  }, 
  {
    "author": "華清淑", 
    "paragraphs": [
      "燕塞雪，片片大如拳。", 
      "薊上酒樓喧鼓吹，帝城車馬走駢闐。", 
      "羈館獨悽然。", 
      "燕塞月，缺了又還圓。", 
      "萬里妾心愁更苦，十春和淚看嬋娟。", 
      "何日是歸年。"
    ], 
    "rhythmic": "望江南・憶江南"
  }, 
  {
    "author": "梅順淑", 
    "paragraphs": [
      "風漸軟，暖氣滿天涯。", 
      "莫道窮陰春不透，今朝樓上見桃花。", 
      "花外碾香車。", 
      "圍步帳，羯鼓雜琵琶。", 
      "壓酒燕妓騎細馬，鞦韆高掛彩繩斜。", 
      "知是阿誰家。"
    ], 
    "rhythmic": "望江南・憶江南"
  }, 
  {
    "author": "吳昭淑", 
    "paragraphs": [
      "今夜永，說劍引杯長。", 
      "坐擁地爐生石炭，燈前細雨好燒香。", 
      "呵手理絲簧。", 
      "君且住，爛醉又何妨。", 
      "別後相思天萬里，江南江北永相忘。", 
      "真個斷人腸。"
    ], 
    "rhythmic": "望江南・憶江南"
  }, 
  {
    "author": "周容淑", 
    "paragraphs": [
      "春去也，白雪尚飄零。", 
      "萬里歸人騎快馬，到家時節藕花馨。", 
      "那更憶長城。", 
      "妾薄命，兩鬢漸星星。", 
      "忍唱乾淳供奉曲，斷腸人聽斷腸聲。", 
      "腸斷淚如傾。"
    ], 
    "rhythmic": "望江南・憶江南"
  }, 
  {
    "author": "吳淑真", 
    "paragraphs": [
      "塞門桂月。", 
      "蔡琰琴心切。", 
      "彈到笳聲悲處，千萬恨、不能雪。", 
      "愁絕。", 
      "淚還北。", 
      "更與胡兒別。", 
      "一片關山懷抱，如何對、別人說。"
    ], 
    "rhythmic": "霜天曉角"
  }, 
  {
    "author": "張瓊英", 
    "paragraphs": [
      "太液芙蓉，渾不似、丹青顏色。", 
      "常記得、春風雨露，玉樓金闕。", 
      "名播蘭簪妃后里，暈生蓮臉君王側。", 
      "忽一聲、顰鼓拍天來，繁華歇。", 
      "龍虎散，風雲滅。", 
      "千古恨，憑誰說。", 
      "對山河百二，淚痕沾血。", 
      "客館夜驚塵土夢，宮車曉轉關山月。", 
      "問嫦娥、垂顧肯相容，同圓缺。"
    ], 
    "rhythmic": "滿江紅"
  }, 
  {
    "author": "詹玉", 
    "paragraphs": [
      "一規古蟾魄。", 
      "瞥過宣和幾春色。", 
      "知那個、柳松花怯。", 
      "曾磋玉團香，塗雲抹月。", 
      "龍章鳳刻。", 
      "是如何、兒女消得。", 
      "便孤了、翠鸞何限，人更在天北。", 
      "磨滅。", 
      "古今難別。", 
      "幸相從、薊門仙客。", 
      "蕭然林下秋葉。", 
      "對雲淡星疏，眉青影白。", 
      "佳人已傾國。", 
      "贏得癡銅舊畫。", 
      "興亡事，道人知否，見了也華髮。"
    ], 
    "rhythmic": "霓裳中序第一"
  }, 
  {
    "author": "詹玉", 
    "paragraphs": [
      "吟發蕭蕭。", 
      "正古槎秋入，河漢銀濤。", 
      "紅雲甚家院落，一片笙簫。", 
      "晉時言語，問何人、還肯逍遙。", 
      "知幾度、落花啼鳥，鄉歌猶在兒曹。", 
      "遊帷舊時明月，照滿庭空翠，剪剪春梢。", 
      "西山笑人底事，流浪宮袍。", 
      "江湖近日，說神仙、多在漁樵。", 
      "千古意，水沈香裏，孤楓陰落重霄。"
    ], 
    "rhythmic": "漢宮春"
  }, 
  {
    "author": "詹玉", 
    "paragraphs": [
      "晚雲歸，小樓又作陰涼。", 
      "霎兒間，恨桐招雨，西風葉葉商量。", 
      "醒時心、又還南浦，愁邊句、多在夕陽。", 
      "菱碗籠青，蓮瓶拖豔，旋傾花水咽茶香。", 
      "怨蛩有、許多言語，說動軟心腸。", 
      "夜沈沈，幾條涼月，界破晴窗。", 
      "共繡簾吹絮未久，卻孤劍水雲鄉。", 
      "自家書、未能成字，鄰家笛、且莫吹商。", 
      "好夢偏慳，閒情未了，隔牆又唱秋娘。", 
      "帕綃衣、舊時香折，戲封做書囊。", 
      "鴛鴦字，見時千萬，繡一雙雙。"
    ], 
    "rhythmic": "多麗"
  }, 
  {
    "author": "詹玉", 
    "paragraphs": [
      "紫薇花露，瀟灑作涼雲，點商勾羽。", 
      "字字飛仙，下筆一簾風雨。", 
      "江亭月觀今如許。", 
      "嘆飄零、墨香千古。", 
      "夕陽芳草，落花流水，依然南浦。", 
      "甚兩兩、凌風駕虎。", 
      "恁天孫標緻，月娥眉嫵。", 
      "一笑生春，那學世間兒女。", 
      "筆牀硯滴曾窺處，有西山、青眼如故。", 
      "素箋寄與，玉簫聲徹，鳳鳴鸞舞。"
    ], 
    "rhythmic": "桂枝香"
  }, 
  {
    "author": "詹玉", 
    "paragraphs": [
      "拖陰籠晚暝，商量清苦，陣陣打篷聲。", 
      "分明都是淚，不道今宵，篷底有離人。", 
      "松濤搖睡，夢不穩、難溼巫雲。", 
      "幾點兒、淚痕跳響，休要醒時聽。", 
      "銷魂。", 
      "燈下無語，□泣梨花，掩重門夜永。", 
      "應是添、傷春滋味，中酒心情。", 
      "東風湖上香泥軟，明日去、天色須晴。", 
      "相見也，洛陽沽酒旗亭。"
    ], 
    "rhythmic": "渡江雲"
  }, 
  {
    "author": "詹玉", 
    "paragraphs": [
      "一篷兒別苦。", 
      "是誰家、花天月地兒女。", 
      "紫曲藏嬌，慣錦窠金翠，玉璈鍾呂。", 
      "綺席傳宣，笑聲裏、龍樓三鼓。", 
      "歌扇題詩，舞袖籠香，幾曾塵土。", 
      "因甚留春不住。", 
      "怎知道人間，匆匆今古。", 
      "金屋銀屏，被西風吹換，蓼汀蘋渚。", 
      "如此江山，應悔卻、西湖歌舞。", 
      "載取斷云何處。", 
      "江南煙雨。"
    ], 
    "rhythmic": "三姝媚", 
    "tags": [
      "西湖"
    ]
  }, 
  {
    "author": "詹玉", 
    "paragraphs": [
      "泊沙河。", 
      "月鉤兒掛浪，驚起兩魚梭。", 
      "淺碧依痕，嫩涼生潤，山色輕染修蛾。", 
      "釣船在、綠楊陰下，驀聽得、扇底有吳歌。", 
      "一段風情，西湖和靖，赤壁東坡。", 
      "往事水流雲去，嘆山川良是，富貴人多。", 
      "老樹高低，疏星明淡，只有今古銷磨。", 
      "是幾度、潮生潮落，甚人海、空只恁風波。", 
      "閒著江湖盡寬，誰有漁蓑。"
    ], 
    "rhythmic": "一萼紅", 
    "tags": [
      "西湖"
    ]
  }, 
  {
    "author": "詹玉", 
    "paragraphs": [
      "相逢喚醒金華夢，吳塵暗斑吟發。", 
      "倚擔評花，認旗沽酒，歷歷行歌奇蹟。", 
      "吹香弄碧。", 
      "又坡柳風情，逋梅月色。", 
      "畫鼓紅船，滿湖春水斷橋客。", 
      "當時何限怪侶，甚花天月地，人被雲隔。", 
      "卻載蒼煙，更招白鷺，一醉修江又別。", 
      "今回記得。", 
      "再折柳穿魚，賞花催雪。", 
      "如此湖山，忍教人更說。"
    ], 
    "rhythmic": "齊天樂"
  }, 
  {
    "author": "詹玉", 
    "paragraphs": [
      "斜河一道界相思。", 
      "好秋都上眉。", 
      "鸞箋象管寫心啼。", 
      "搦愁題做詩。", 
      "添別恨，卜歡期。", 
      "燈花紅幾時。", 
      "看看月上小窗兒。", 
      "夜香今夜遲。"
    ], 
    "rhythmic": "阮郎歸"
  }, 
  {
    "author": "詹玉", 
    "paragraphs": [
      "從黃石容履，一編書，曾佐漢王關。", 
      "甚殷勤佳約，茹芝人共，引鶴差鸞。", 
      "藉手便成羽翼，方略正如閒。", 
      "說道赤松去，還在人間。", 
      "紫綬青春如許，是南辰尊宿，北斗天官。", 
      "問沙堤早晚，喜色滿長安。", 
      "傳宣能勾鳳詔，便玉除前面領仙班。", 
      "功名了，卻茶煙琴月，慢慢東山。"
    ], 
    "rhythmic": "八聲甘州"
  }, 
  {
    "author": "詹玉", 
    "paragraphs": [
      "沈雲別浦。", 
      "又何苦扁舟，青衫塵土。", 
      "客裏相逢，灑灑舌端飛雨。", 
      "只今便把如伊呂。", 
      "是當年、漁翁樵父。", 
      "少知音者，蒼煙吾社，白鷗吾侶。", 
      "是如此英雄辛苦。", 
      "知從前、幾個適齊去魯。", 
      "一劍西風，大海魚龍掀舞。", 
      "自來多被清談誤。", 
      "把劉琨、埋沒千古。", 
      "扣舷一笑，夕陽西下，大江東去。"
    ], 
    "rhythmic": "桂枝香"
  }, 
  {
    "author": "詹玉", 
    "paragraphs": [
      "淡淡青山兩點春。", 
      "嬌羞一點口兒櫻。", 
      "一梭兒玉一啤０着合闃屑髯櫻衩坊ㄏ掠穌丫２輝娓鮃蠶輟"
    ], 
    "rhythmic": "浣溪沙"
  }, 
  {
    "author": "詹玉", 
    "paragraphs": [
      "紅雨爭妍，芳塵生潤，將春都揉成泥。", 
      "分明蕙風薇露，持搦花枝。", 
      "款款汗酥薰透，嬌羞無奈溼雲癡。", 
      "偏廝稱，霓裳霞佩，玉骨冰肌。", 
      "梅不似，蘭不似，風流處，那更著意聞時。", 
      "驀地生綃扇底，嫩涼浮動好風微。", 
      "醉得渾無氣力，海棠一色睡胭脂。", 
      "閒滋味，殢人花氣，韓壽爭知。"
    ], 
    "rhythmic": "慶清朝慢・慶清朝"
  }, 
  {
    "author": "王沂孫", 
    "paragraphs": [
      "孤嶠蟠煙，層濤蛻月，驪宮夜採鉛水。", 
      "訊遠槎風，夢深薇露，化作斷魂心字。", 
      "紅瓷候火，還乍識、冰環玉指。", 
      "一縷縈簾翠影，依稀海天雲氣。", 
      "幾回殢嬌半醉。", 
      "翦春燈、夜寒花碎。", 
      "更好故溪飛雪，小窗深閉。", 
      "荀令如今頓老，總忘卻、樽前舊風味。", 
      "謾惜餘薰，空篝素被。"
    ], 
    "rhythmic": "天香", 
    "tags": [
      "宋詞三百首"
    ]
  }, 
  {
    "author": "王沂孫", 
    "paragraphs": [
      "古嬋娟，蒼鬟素靨，盈盈瞰流水。", 
      "斷魂十里。", 
      "嘆紺縷飄零，難系離思。", 
      "故山歲晚誰堪寄。", 
      "琅玕聊自倚。", 
      "謾記我、綠蓑衝雪，孤舟寒浪裏。", 
      "三花兩蕊破蒙茸，依依似有恨，明珠輕委。", 
      "雲臥穩，藍衣正、護春憔悴。", 
      "羅浮夢、半蟾掛曉，麼鳳冷、山中人乍起。", 
      "又喚取、玉奴歸去，餘香空翠被。"
    ], 
    "rhythmic": "花犯"
  }, 
  {
    "author": "王沂孫", 
    "paragraphs": [
      "紺葩乍坼。", 
      "笑爛漫嬌紅，不是春色。", 
      "換了素妝，重把青螺輕拂。", 
      "舊歌共渡煙江，卻佔玉奴標格。", 
      "風霜峭、瑤臺種時，付與仙骨。", 
      "閒門晝掩悽側。", 
      "似淡月梨花，重化清魄。", 
      "尚帶睡痕香凝，怎忍攀摘。", 
      "嫩綠漸滿溪陰，蔌蔌粉雲飛出。", 
      "芳豔冷、劉郎未應認得。"
    ], 
    "rhythmic": "露華"
  }, 
  {
    "author": "王沂孫", 
    "paragraphs": [
      "晚寒佇立，記鉛輕黛淺，初認冰魂。", 
      "紺羅襯玉，猶凝茸唾香痕。", 
      "淨洗妒春顏色，勝小紅、臨水湔裙。", 
      "煙渡遠，應憐舊曲，換葉移根。", 
      "山中去年人到，怪月悄風輕，閒掩重門。", 
      "瓊肌瘦損，那堪燕子黃昏。", 
      "幾片故溪浮玉，似夜歸、深雪前村。", 
      "芳夢冷，雙禽誤宿粉雲。"
    ], 
    "rhythmic": "露華"
  }, 
  {
    "author": "王沂孫", 
    "paragraphs": [
      "柳下碧粼粼，認麴塵乍生，色嫩如染。", 
      "清溜滿銀塘，東風細、參差縠紋初遍。", 
      "別君南浦，翠眉曾照波痕淺。", 
      "再來漲綠迷舊處，添卻殘紅幾片。", 
      "葡萄過雨新痕，正拍拍輕鷗，翩翩小燕。", 
      "簾影蘸樓陰，芳流去，應有淚珠千點。", 
      "滄浪一舸，斷魂重唱蘋花怨。", 
      "採香幽徑鴛鴦睡，誰道湔裙人遠。"
    ], 
    "rhythmic": "南浦"
  }, 
  {
    "author": "王沂孫", 
    "paragraphs": [
      "柳外碧連天，漾翠紋漸平，低蘸雲影。", 
      "應是雪初消，巴山路、蛾眉乍窺清鏡。", 
      "綠痕無際，幾番漂盪江南恨。", 
      "弄波素襪知甚處，空把落紅流盡。", 
      "何時橘裏蓴鄉，泛一舸翩翩，東風歸興。", 
      "孤夢繞滄浪，蘋花岸、漠漠雨昏煙暝。", 
      "連筒接縷，故溪深掩柴門靜。", 
      "只愁雙燕銜芳去，拂破藍光千頃。"
    ], 
    "rhythmic": "南浦"
  }, 
  {
    "author": "王沂孫", 
    "paragraphs": [
      "風聲從臾，雲意商量，連朝滕六遲疑。", 
      "茸帽貂裘，兔園準擬吟詩。", 
      "紅爐旋添獸炭，辦金船、羔酒熔脂。", 
      "問翦水，恁工夫猶未，還待何時。", 
      "休被梅花爭白，好誇奇鬥巧，早遍瓊枝。", 
      "彩索金鈴，佳人等塑獅兒。", 
      "怕寒繡幃慵起，夢梨雲、說與春知。", 
      "莫誤了，約王猷、船過剡溪。"
    ], 
    "rhythmic": "聲聲慢"
  }, 
  {
    "author": "王沂孫", 
    "paragraphs": [
      "霜楮刳皮，冰花擘繭，滿腔絮溼湘簾。", 
      "抱甕工夫，何須待吐吳蠶。", 
      "水香玉色難裁翦，更繡針、茸線休拈。", 
      "伴梅花，暗卷春風，斗帳孤眠。", 
      "篝薰鵲錦熊氈。", 
      "任粉融脂涴，猶怯癡寒。", 
      "我睡方濃，笑他欠此清緣。", 
      "揉來細軟烘烘暖，盡何妨、挾纊裝錦。", 
      "酒魂醒，半榻梨雲，起坐詩禪。"
    ], 
    "rhythmic": "高陽臺"
  }, 
  {
    "author": "王沂孫", 
    "paragraphs": [
      "瓊妃臥月。", 
      "任素裳瘦損，羅帶重結。", 
      "石徑春寒，碧蘚參差，相思曾步芳屧。", 
      "離魂分破東風恨，又夢入、水孤雲闊。", 
      "算如今、也厭娉婷，帶了一痕殘雪。", 
      "猶記冰奩半掩，冷枝畫未就，歸棹輕折。", 
      "幾度黃昏，忽到窗前，重想故人初別。", 
      "蒼虯欲卷漣漪去，慢蛻卻、連環香骨。", 
      "早又是，翠蔭蒙茸，一似一枝清絕。"
    ], 
    "rhythmic": "疏影"
  }, 
  {
    "author": "王沂孫", 
    "paragraphs": [
      "陰積龍荒，寒度雁門，西北高樓獨倚。", 
      "悵短景無多，亂山如此。", 
      "欲喚飛瓊起舞，怕攪碎、紛紛銀河水。", 
      "凍雲一片，藏花護玉，未教輕墜。", 
      "清致。", 
      "悄無似。", 
      "有照水一枝，已攙春意。", 
      "誤幾度憑欄，莫愁凝睇。", 
      "應是梨花夢好，未肯放、東風來人世。", 
      "待翠管、吹破蒼茫，看取玉壺天地。"
    ], 
    "rhythmic": "無悶"
  }, 
  {
    "author": "王沂孫", 
    "paragraphs": [
      "漸新痕懸柳，澹彩穿花，依約破初暝。", 
      "便有團圓意，深深拜，相逢誰在香徑。", 
      "畫眉未穩，料素娥、猶帶離恨。", 
      "最堪愛、一曲銀鉤小，寶簾掛秋冷。", 
      "千古盈虧休問。", 
      "嘆慢磨玉斧，難補金鏡。", 
      "太液池猶在，淒涼處、何人重賦清景。", 
      "故山夜永。", 
      "試待他、窺戶端正。", 
      "看雲外山河，還老盡、桂花影。"
    ], 
    "rhythmic": "眉嫵", 
    "tags": [
      "宋詞三百首"
    ]
  }, 
  {
    "author": "王沂孫", 
    "paragraphs": [
      "曉寒慵揭珠簾，牡丹院落花開未。", 
      "玉欄干畔，柳絲一把，和風半倚。", 
      "國色微酣，天香乍染，扶春不起。", 
      "自真妃舞罷，謫仙賦後，繁華夢、如流水。", 
      "池館家家芳事。", 
      "記當時、買栽無地。", 
      "爭如一朵，幽人獨對，水邊竹際。", 
      "把酒花前，剩拚醉了，醒來還醉。", 
      "怕洛中、春色匆匆，又入杜鵑聲裏。"
    ], 
    "rhythmic": "水龍吟"
  }, 
  {
    "author": "王沂孫", 
    "paragraphs": [
      "世間無此娉婷，玉環未破東風睡。", 
      "將開半斂，似紅還白，餘花怎比。", 
      "偏佔年華，禁菸才過，夾衣初試。", 
      "嘆黃州一夢，燕宮絕筆，無人解、看花意。", 
      "猶記華陰同醉。", 
      "小闌干、月高人起。", 
      "千枝媚色，一庭芳景，清寒似水。", 
      "銀燭延嬌，綠房留豔，夜深花底。", 
      "怕明朝、小雨濛濛，便化作燕支淚。"
    ], 
    "rhythmic": "水龍吟"
  }, 
  {
    "author": "王沂孫", 
    "paragraphs": [
      "曉霜初著青林，望中故國淒涼早。", 
      "蕭蕭漸積，紛紛猶墜，門荒徑悄。", 
      "渭水風生，洞庭波起，幾番秋杪。", 
      "想重崖半沒，千峯盡出，山中路、無人到。", 
      "前度題紅杳杳。", 
      "溯宮溝、暗流空繞。", 
      "啼螿未歇，飛鴻欲過，此時懷抱。", 
      "亂影翻窗，碎聲敲砌，愁人多少。", 
      "望吾廬甚處，只應今夜，滿庭誰掃。"
    ], 
    "rhythmic": "水龍吟", 
    "tags": [
      "洞庭湖"
    ]
  }, 
  {
    "author": "王沂孫", 
    "paragraphs": [
      "淡妝不掃蛾眉，爲誰佇立羞明鏡。", 
      "真妃解語，西施淨洗，娉婷顧影。", 
      "薄露初勻，纖塵不染，移根玉井。", 
      "想飄然一葉，颼颼短髮，中流臥、浮煙艇。", 
      "可惜瑤臺路迥。", 
      "抱淒涼、月中難認。", 
      "相逢還是，冰壺浴罷，牙牀酒醒。", 
      "步襪空留，舞裳微褪，粉殘香冷。", 
      "望海山依約，時時夢想，素波千頃。"
    ], 
    "rhythmic": "水龍吟"
  }, 
  {
    "author": "王沂孫", 
    "paragraphs": [
      "翠雲遙擁環妃，夜深按徹霓裳舞。", 
      "鉛華淨洗，涓涓出浴，盈盈解語。", 
      "太液荒寒，海山依約，斷魂何許。", 
      "甚人間、別有冰肌雪豔，嬌無奈、頻相顧。", 
      "三十六陂煙雨。", 
      "舊淒涼、向誰堪訴。", 
      "如今謾說，仙姿自潔，芳心更苦。", 
      "羅襪初停，玉璫還解，早凌波去。", 
      "試乘風一葉，重來月底，與修花譜。"
    ], 
    "rhythmic": "水龍吟"
  }, 
  {
    "author": "王沂孫", 
    "paragraphs": [
      "屋角疏星，庭陰暗水，猶記藏鴉新樹。", 
      "試折梨花，行人小闌深處。", 
      "聽粉片、簌簌飄階，有人在、夜窗無語。", 
      "料如今，門掩孤燈，畫屏塵滿斷腸句。", 
      "佳期渾似如水，還見梧桐幾葉，輕敲朱戶。", 
      "一片秋聲，應作兩邊愁緒。", 
      "江路遠、歸雁無憑，寫繡箋、倩誰將去。", 
      "謾無聊，猶掩芳樽，醉聽深夜雨。"
    ], 
    "rhythmic": "綺羅香"
  }, 
  {
    "author": "王沂孫", 
    "paragraphs": [
      "玉杵餘丹，金刀剩彩，重染吳江孤樹。", 
      "幾點朱鉛，幾度怨啼秋暮。", 
      "驚舊夢、綠鬢輕凋，訴新恨、絳脣微注。", 
      "最堪憐，同拂新霜，繡蓉一鏡晚妝妒。", 
      "千林搖落漸少，何事西風老色，爭妍如許。", 
      "二月殘花，空誤小車山路。", 
      "重認取，流水荒溝，怕猶有、寄情芳語。", 
      "但淒涼、秋苑斜陽，冷枝留醉舞。"
    ], 
    "rhythmic": "綺羅香"
  }, 
  {
    "author": "王沂孫", 
    "paragraphs": [
      "夜滴研朱，晨妝試酒，寒樹偷分春豔。", 
      "賦冷吳江，一片試霜猶淺。", 
      "驚漢殿、絳點初凝，認隋苑、彩枝重翦。", 
      "問仙丹，煉熟何遲，少年色換已秋晚。", 
      "疏枝頻撼暮雨，消得西風幾度，舞衣吹斷。", 
      "綠水荒溝，終是賦情人遠。", 
      "空一似、零落桃花，又等閒、誤他劉阮。", 
      "且留取，閒寫幽情，石闌三四片。"
    ], 
    "rhythmic": "綺羅香"
  }, 
  {
    "author": "王沂孫", 
    "paragraphs": [
      "碧痕初化池塘草，熒熒野光相趁。", 
      "扇薄星流，盤明露滴，零落秋原飛磷。", 
      "練裳暗近。", 
      "記穿柳生涼，度荷分暝。", 
      "誤我殘編，翠囊空嘆夢無準。", 
      "樓陰時過數點，倚闌人未睡，曾賦幽恨。", 
      "漢苑飄苔，秦陵墜葉，千古淒涼不盡。", 
      "何人爲省。", 
      "但隔水餘暉，傍林殘影。", 
      "已覺蕭疏，更堪秋夜永。"
    ], 
    "rhythmic": "齊天樂"
  }, 
  {
    "author": "王沂孫", 
    "paragraphs": [
      "綠槐千樹西窗悄，厭厭晝眠驚起。", 
      "飲露身輕，吟風翅薄，半翦冰箋誰寄。", 
      "淒涼倦耳。", 
      "漫重拂琴絲，怕尋冠珥。", 
      "短夢深宮，向人猶自訴憔悴。", 
      "殘虹收盡過雨，晚來頻斷續，都是秋意。", 
      "病葉難留，纖柯易老，空憶斜陽身世。", 
      "窗明月碎。", 
      "甚已絕餘音，尚遺枯蛻。", 
      "鬢影參差，斷魂青鏡裏。"
    ], 
    "rhythmic": "齊天樂"
  }, 
  {
    "author": "王沂孫", 
    "paragraphs": [
      "一襟餘恨宮魂斷，年年翠陰庭樹。", 
      "乍咽涼柯，還移暗葉，重把離愁深訴。", 
      "西窗過雨。", 
      "怪瑤佩流空，玉箏調柱。", 
      "鏡暗妝殘，爲誰嬌鬢尚如許。", 
      "銅仙鉛淚似洗，嘆攜盤去遠，難貯零露。", 
      "病翼驚秋，枯形閱世，消得斜陽幾度。", 
      "餘音更苦。", 
      "甚獨抱清高，頓成悽楚。", 
      "謾想薰風，柳絲千萬縷。"
    ], 
    "rhythmic": "齊天樂", 
    "tags": [
      "宋詞三百首"
    ]
  }, 
  {
    "author": "王沂孫", 
    "paragraphs": [
      "冷煙殘水山陰道，家家擁門黃葉。", 
      "故里魚肥，初寒雁落，孤艇將歸時節。", 
      "江南恨切。", 
      "問還與何人，共歌新闕。", 
      "換盡秋芳，想渠西子更愁絕。", 
      "當時無限舊事，嘆繁華似夢，如今休說。", 
      "短褐臨流，幽懷倚石，山色重逢都別。", 
      "江雲凍結。", 
      "算只有梅花，尚堪攀折。", 
      "寄取相思，一枝和夜雪。"
    ], 
    "rhythmic": "齊天樂"
  }, 
  {
    "author": "王沂孫", 
    "paragraphs": [
      "十洲三島曾行處，離情幾番悽惋。", 
      "墜葉重題，枯條舊折，蕭颯那逢秋半。", 
      "登臨頓懶。", 
      "更葵箑難留，苧衣將換。", 
      "試語孤懷，豈無人與共幽怨。", 
      "遲遲終是也別，算何如趁取，涼生江滿。", 
      "掛月催程，收風借泊，休憶征帆已遠。", 
      "山陰路畔。", 
      "縱鳴壁猶蛩，過樓初雁。", 
      "政恐黃花，笑人歸較晚。"
    ], 
    "rhythmic": "齊天樂"
  }, 
  {
    "author": "王沂孫", 
    "paragraphs": [
      "思飄飄。", 
      "擁仙姝獨步，明月照蒼翹。", 
      "花候猶遲，庭陰不掃，門掩山意蕭條。", 
      "抱芳恨、佳人分薄，似未許、芳魄化春嬌。", 
      "雨澀風慳，霧輕波細，湘夢迢迢。", 
      "誰伴碧樽雕俎，笑瓊肌皎皎，綠鬢蕭蕭。", 
      "青鳳啼空，玉龍舞夜，遙睇河漢光搖。", 
      "未須賦、疏香淡影，且同倚、枯蘚聽吹簫。", 
      "聽久餘音欲絕，寒透鮫綃。"
    ], 
    "rhythmic": "一萼紅"
  }, 
  {
    "author": "王沂孫", 
    "paragraphs": [
      "玉嬋娟。", 
      "甚春餘雪盡，猶未跨青鸞。", 
      "疏萼無香，柔條獨秀，應恨流落人間。", 
      "記曾照、黃昏淡月，漸瘦影、移上小闌干。", 
      "一點清魂，半枝空色，芳意班班。", 
      "重省嫩寒清曉，過斷橋流水，問信孤山。", 
      "冰粟微銷，塵衣不浣，相見還誤輕攀。", 
      "未須訝、東南倦客，掩鉛淚、看了又重看。", 
      "故國吳天樹老，雨過風殘。"
    ], 
    "rhythmic": "一萼紅"
  }, 
  {
    "author": "王沂孫", 
    "paragraphs": [
      "佔芳菲。", 
      "趁東風嫵媚，重拂淡燕支。", 
      "青鳳銜丹，瓊奴試酒，驚換玉質冰姿。", 
      "甚春色、江南太早，有人怪、和雪杏花飛。", 
      "蘚佩蕭疏，茜裙零亂，山意霏霏。", 
      "空惹別愁無數，照珊瑚海影，冷月枯枝。", 
      "吳豔離魂，蜀妖浥淚，孤負多少心期。", 
      "歲寒事、無人共省，破丹霧、應有鶴歸時。", 
      "可惜鮫綃碎翦，不寄相思。"
    ], 
    "rhythmic": "一萼紅"
  }, 
  {
    "author": "王沂孫", 
    "paragraphs": [
      "翦丹雲。", 
      "怕江皋路冷，千疊護清芬。", 
      "彈淚綃單，凝妝枕重，驚認消瘦冰魂。", 
      "爲誰趁、東風換色，任絳雪、飛滿綠羅裙。", 
      "吳苑雙身，蜀城高髻，忽到柴門。", 
      "欲寄故人千里，恨燕支太薄，寂寞春痕。", 
      "玉管難留，金樽易泣，幾度殘醉紛紛。", 
      "謾重記、羅浮夢覺，步芳影、如宿杏花村。", 
      "一樹珊瑚淡月，獨照黃昏。"
    ], 
    "rhythmic": "一萼紅"
  }, 
  {
    "author": "王沂孫", 
    "paragraphs": [
      "小庭深。", 
      "有蒼苔老樹，風物似山林。", 
      "侵戶清寒，捎池急雨，時聽飛過啼禽。", 
      "掃荒徑、殘梅似雪，甚過了、人日更多陰。", 
      "壓酒人家，試燈天氣，相次登臨。", 
      "猶記舊遊亭館，正垂楊引縷，嫩草抽簪。", 
      "羅帶同心，泥金半臂，花畔低唱輕斟。", 
      "又爭信、風流一別，念前事、空惹恨沈沈。", 
      "野服山筇醉賞，不似如今。"
    ], 
    "rhythmic": "一萼紅"
  }, 
  {
    "author": "王沂孫", 
    "paragraphs": [
      "萬珠懸碧。", 
      "想炎荒樹密，□□□□。", 
      "恨絳娣、先整吳帆，政鬟翠逞嬌，故林難別。", 
      "歲晚相逢，薦青子、獨誇冰頰。", 
      "點紅鹽亂落，最是夜寒，酒醒時節。", 
      "霜槎蝟芒凍裂。", 
      "把孤花細嚼，時咽芳冽。", 
      "斷味惜、回澀餘甘，似重省家山，舊遊風月。", 
      "崖蜜重嘗，到了輸他清絕。", 
      "更留人、紺丸半顆，素甌泛雪。"
    ], 
    "rhythmic": "解連環"
  }, 
  {
    "author": "王沂孫", 
    "paragraphs": [
      "藍缸花半綻。", 
      "正西窗悽悽，斷螢新雁。", 
      "別久逢稀，謾相看華髮，共成銷黯。", 
      "總是飄零，更休賦、梨花秋苑。", 
      "何況如今，離思難禁，俊才都減。", 
      "今日山高江淺。", 
      "又月落帆空，酒醒人遠。", 
      "彩袖烏紗，解愁人、惟有斷歌幽婉。", 
      "一信東風，再約看、紅腮青眼。", 
      "只恐扁舟西去，蘋花弄晚。"
    ], 
    "rhythmic": "三姝媚"
  }, 
  {
    "author": "王沂孫", 
    "paragraphs": [
      "紅纓懸翠葆。", 
      "漸金鈴枝深，瑤階花少。", 
      "萬顆燕支，贈舊情、爭奈弄珠人老。", 
      "扇底清歌，還記得、樊姬嬌小。", 
      "幾度相思，紅豆都銷，碧絲空嫋。", 
      "芳意荼䕷開早。", 
      "正夜色瑛盤，素蟾低照。", 
      "薦筍同時，嘆故園春事，已無多了。", 
      "贈滿筠籠，偏暗觸、天涯懷抱。", 
      "謾想青衣初見，花陰夢好。"
    ], 
    "rhythmic": "三姝媚"
  }, 
  {
    "author": "王沂孫", 
    "paragraphs": [
      "玉局歌殘，金陵句絕，年年負卻薰風。", 
      "西鄰窈窕，獨憐入戶飛紅。", 
      "前度綠陰載酒，枝頭色比舞裙同。", 
      "何須擬，蠟珠作蒂，緗彩成叢。", 
      "誰在舊家殿閣，自太真仙去，掃地春空。", 
      "朱幡護取，如今應誤花工。", 
      "顛倒絳英滿徑，想無車馬到山中。", 
      "西風后，尚餘數點，還勝春濃。"
    ], 
    "rhythmic": "慶清朝"
  }, 
  {
    "author": "王沂孫", 
    "paragraphs": [
      "明玉擎金，纖羅飄帶，爲君起舞迴雪。", 
      "柔影參差，幽芳零亂，翠圍腰瘦一捻。", 
      "歲華相誤，記前度、湘皋怨別。", 
      "哀弦重聽，都是淒涼，未須彈徹。", 
      "國香到此誰憐，煙冷沙昏，頓成愁絕。", 
      "花惱難禁，酒銷欲盡，門外冰澌初結。", 
      "試招仙魄，怕今夜、瑤簪凍折。", 
      "攜盤獨出，空想咸陽，故宮落月。"
    ], 
    "rhythmic": "慶宮春・高陽臺"
  }, 
  {
    "author": "王沂孫", 
    "paragraphs": [
      "殘萼梅酸，新溝水綠，初晴節序暄妍。", 
      "獨立雕欄，誰憐枉度華年。", 
      "朝朝準擬清明近，料燕翎、須寄銀箋。", 
      "又爭知、一字相思，不到呤邊。", 
      "雙蛾不拂青鸞冷，任花陰寂寂，掩戶閒眠。", 
      "屢卜佳期，無憑卻恨金錢。", 
      "何人寄與天涯信，趁東風、急整歸船。", 
      "縱飄零，滿院楊花，猶是春前。"
    ], 
    "rhythmic": "高陽臺"
  }, 
  {
    "author": "王沂孫", 
    "paragraphs": [
      "駝褐輕裝，狨韉小隊，冰河夜渡流澌。", 
      "朔雪平沙，飛花亂拂蛾眉。", 
      "琵琶已是淒涼調，更賦情、不比當時。", 
      "想如今，人在龍庭，初勸金卮。", 
      "一枝芳信應難寄，向山邊水際，獨抱相思。", 
      "江雁孤回，天涯人自歸遲。", 
      "歸來依舊秦淮碧，問此愁、還有誰知。", 
      "對東風，空似垂楊，零亂千絲。"
    ], 
    "rhythmic": "高陽臺"
  }, 
  {
    "author": "王沂孫", 
    "paragraphs": [
      "殘雪庭陰，輕寒簾影，霏霏玉管春葭。", 
      "小帖金泥，不知春在誰家。", 
      "相思一夜窗前夢，奈個人、水隔天遮。", 
      "但悽然，滿樹幽香，滿地橫斜。", 
      "江南自是離愁苦，況遊驄古道，歸雁平沙。", 
      "怎得銀箋，殷勤與說年華。", 
      "如今處處生芳草，縱憑高、不見天涯。", 
      "更消他，幾度東風，幾度飛花。"
    ], 
    "rhythmic": "高陽臺", 
    "tags": [
      "宋詞三百首"
    ]
  }, 
  {
    "author": "王沂孫", 
    "paragraphs": [
      "商飈乍發，漸淅淅初聞，蕭蕭還住。", 
      "頓驚倦旅。", 
      "背青燈弔影，起吟愁賦。", 
      "斷續無憑，試立荒庭聽取。", 
      "在何許。", 
      "但落葉滿階，惟有高樹。", 
      "迢遞歸夢阻。", 
      "正老耳難禁，病懷悽楚。", 
      "故山院宇。", 
      "想邊鴻孤唳，砌蛩私語。", 
      "數點相和，更著芭蕉細雨。", 
      "避無處。", 
      "這閒愁、夜深尤苦。"
    ], 
    "rhythmic": "掃花遊・掃地遊"
  }, 
  {
    "author": "王沂孫", 
    "paragraphs": [
      "小庭蔭碧，遇驟雨疏風，剩紅如掃。", 
      "翠交徑小。", 
      "問攀條弄蕊，有誰重到。", 
      "謾說青青，比似花時更好。", 
      "怎知道。", 
      "□一別漢南，遺恨多少。", 
      "清晝人悄悄。", 
      "任密護簾寒，暗迷窗曉。", 
      "舊盟誤了。", 
      "又新枝嫩子，總隨春老。", 
      "漸隔相思，極目長亭路杳。", 
      "擾懷抱。", 
      "聽蒙茸、數聲啼鳥。"
    ], 
    "rhythmic": "掃花遊・掃地遊"
  }, 
  {
    "author": "王沂孫", 
    "paragraphs": [
      "捲簾翠溼，過幾陣殘寒，幾番風雨。", 
      "問春住否。", 
      "但匆匆暗裏，換將花去。", 
      "亂碧迷人，總是江南舊樹。", 
      "謾凝佇。", 
      "念昔日採香，今更何許。", 
      "芳徑攜酒處。", 
      "又蔭得青青，嫩苔無數。", 
      "故林晚步。", 
      "想參差漸滿，野塘山路。", 
      "倦枕閒牀，正好微曛院宇。", 
      "送悽楚。", 
      "怕涼聲、又催秋暮。"
    ], 
    "rhythmic": "掃花遊・掃地遊"
  }, 
  {
    "author": "王沂孫", 
    "paragraphs": [
      "滿庭嫩碧，漸密葉迷窗，亂枝交路。", 
      "斷紅甚處。", 
      "但匆匆換得，翠痕無數。", 
      "暗影沈沈，靜鎖清和院宇。", 
      "試凝佇。", 
      "怕一點舊香，猶在幽樹。", 
      "濃陰知幾許。", 
      "且拂簟清眠，引筇閒步。", 
      "杜郎老去。", 
      "算尋芳較晚，倦懷難賦。", 
      "縱勝花時，到了愁風怨雨。", 
      "短亭暮。", 
      "謾青青、怎遮春去。"
    ], 
    "rhythmic": "掃花遊・掃地遊"
  }, 
  {
    "author": "王沂孫", 
    "paragraphs": [
      "趁酒梨花，催詩柳絮，一窗春怨。", 
      "疏疏過雨，洗盡滿階芳片。", 
      "數東風、二十四番，幾番誤了西園宴。", 
      "認小簾朱戶，不如飛去，舊窠雙燕。", 
      "曾見。", 
      "雙蛾淺。", 
      "自別後，多應黛痕不展。", 
      "撲蝶花陰，怕看題詩團扇。", 
      "試憑他、流水寄情，潮紅不到春更遠。", 
      "但無聊、病酒厭厭，夜月荼縻院。"
    ], 
    "rhythmic": "鎖窗寒・瑣寒窗"
  }, 
  {
    "author": "王沂孫", 
    "paragraphs": [
      "料峭東風，廉纖細雨，落梅飛盡。", 
      "單衣惻惻，再整金猊香燼。", 
      "誤千紅、試妝較遲，故園不似清明近。", 
      "但滿庭柳色，柔絲羞舞，淡黃猶凝。", 
      "芳景。", 
      "還重省。", 
      "向薄曉窺簾，嫩陰敧枕。", 
      "桐花漸老，已做一番風信。", 
      "又看看、綠遍西湖，早催塞北歸雁影。", 
      "等歸時、爲帶將歸，並帶江南恨。"
    ], 
    "rhythmic": "鎖窗寒・瑣寒窗", 
    "tags": [
      "西湖"
    ]
  }, 
  {
    "author": "王沂孫", 
    "paragraphs": [
      "出谷鶯遲，踏沙雁少，殢陰庭宇。", 
      "東風似水，尚掩沈香雙戶。", 
      "憑莓階、雪痕乍鋪，那回已趁飛梅去。", 
      "奈柳邊佔得，一庭新暝，又還留住。", 
      "前度。", 
      "西園路。", 
      "記半袖爭持，鬥嬌眉嫵。", 
      "瓊肌暗怯，醉立千紅深處。", 
      "問如今、山館水村，共誰翠幄蕙炷。", 
      "最難禁、向晚淒涼，化作梨花雨。"
    ], 
    "rhythmic": "鎖窗寒・瑣寒窗"
  }, 
  {
    "author": "王沂孫", 
    "paragraphs": [
      "疏簾蝶粉，幽徑燕泥，花間小雨初足。", 
      "又是禁城寒食，輕舟泛晴淥。", 
      "尋芳地，來去熟。", 
      "尚彷佛、大堤南北。", 
      "望楊柳、一片陰陰，搖曳新綠。", 
      "重訪豔歌人，聽取春聲，猶是杜郎曲。", 
      "盪漾去年春色，深深杏花屋。", 
      "東風曾共宿。", 
      "記小刻、近窗新竹。", 
      "舊遊遠，沈醉歸來，滿院銀燭。"
    ], 
    "rhythmic": "應天長"
  }, 
  {
    "author": "王沂孫", 
    "paragraphs": [
      "掃芳林。", 
      "幾番風雨，匆匆老盡春禽。", 
      "漸薄潤侵衣不斷，嫩涼隨扇初生。", 
      "晚窗自吟。", 
      "沈沈。", 
      "幽徑芳尋。", 
      "暗靄苔香簾淨，蕭疏竹影庭深。", 
      "謾淡卻蛾眉，晨妝慵掃，寶釵蟲散，繡屏鸞破，當時暗水和雲泛酒，空山留月聽琴。", 
      "料如今。", 
      "門前數重翠陰。"
    ], 
    "rhythmic": "八六子"
  }, 
  {
    "author": "王沂孫", 
    "paragraphs": [
      "洗芳林、夜來風雨。", 
      "匆匆還送春去。", 
      "方纔送得春歸了，那又送君南浦。", 
      "君聽取。", 
      "怕此際、春歸也過吳中路。", 
      "君行到處。", 
      "便快折湖邊，千條翠柳，爲我係春住。", 
      "春還住。", 
      "休索吟春伴侶。", 
      "殘花今已塵土。", 
      "姑蘇臺下煙波遠，西子近來何許。", 
      "能喚否。", 
      "又恐怕、殘春到了無憑據。", 
      "煩君妙語。", 
      "更爲我將春，連花帶柳，寫入翠箋句。"
    ], 
    "rhythmic": "摸魚兒"
  }, 
  {
    "author": "王沂孫", 
    "paragraphs": [
      "玉簾寒、翠痕微斷，浮空清影零碎。", 
      "碧芽也抱春洲怨，雙卷小緘芳字。", 
      "還又似。", 
      "系羅帶相思，幾點青鈿綴。", 
      "吳中舊事。", 
      "悵酪乳爭奇，鱸魚謾好，誰與共秋醉。", 
      "江湖興，昨夜西風又起。", 
      "年年輕誤歸計。", 
      "如今不怕歸無準，卻怕故人千里。", 
      "何況是。", 
      "正落日垂虹，怎賦登臨意。", 
      "滄浪夢裏。", 
      "縱一舸重遊，孤懷暗老，餘恨渺煙水。"
    ], 
    "rhythmic": "摸魚兒"
  }, 
  {
    "author": "王沂孫", 
    "paragraphs": [
      "啼螿門靜，落葉階深，秋聲又入吾廬。", 
      "一枕新涼，西窗晚兩疏疏。", 
      "舊香舊色換卻，但滿川、殘柳荒蒲。", 
      "茂陵遠，任歲華苒苒，老盡相如。", 
      "昨夜西風初起，想蓴邊呼棹，桔後思書。", 
      "短景悽然，殘歌共叩銅壺。", 
      "當時送行共約，雁歸時、人賦歸歟。", 
      "雁歸也，問人歸、如雁也無。"
    ], 
    "rhythmic": "聲聲慢"
  }, 
  {
    "author": "王沂孫", 
    "paragraphs": [
      "高寒戶牖，虛白尊罍，千山盡入孤光。", 
      "玉影如空，天葩暗落清香。", 
      "平生此興不淺，記當年、獨據胡牀。", 
      "怎知道，是歲華換卻，處處堪傷。", 
      "已是南樓曲斷，縱疏花淡月，也只淒涼。", 
      "冷雨斜風，何況獨掩西窗。", 
      "天涯故人總老，謾相思、永夜相望。", 
      "斷夢遠，趁秋聲、一片渡江。"
    ], 
    "rhythmic": "聲聲慢"
  }, 
  {
    "author": "王沂孫", 
    "paragraphs": [
      "迎門高髻，倚扇清吭，娉婷未數西州。", 
      "淺拂朱鉛，春風二月梢頭。", 
      "相逢靚妝俊語，有舊家、京洛風流。", 
      "斷腸句，試重拈彩筆，與賦閒愁。", 
      "猶記凌波欲去，問明璫羅襪，卻爲誰留。", 
      "枉夢相思，幾回南浦行舟。", 
      "莫辭玉樽起舞，怕重來、燕子空樓。", 
      "謾惆悵，抱琵琶、閒過此秋。"
    ], 
    "rhythmic": "聲聲慢"
  }, 
  {
    "author": "王沂孫", 
    "paragraphs": [
      "雨葉吟蟬，露草流螢，歲華將晚。", 
      "對靜夜無眠，稀星散、時度絳河清淺。", 
      "甚處畫角淒涼，引輕寒催燕。", 
      "西樓外，斜月未沈，風急雁行吹斷。", 
      "此際怎消遣。", 
      "要相見、除非待夢見。", 
      "盈盈洞房淚眼，看人似、冷落過秋紈扇。", 
      "痛惜小院桐陰，空啼鴉零亂。", 
      "厭厭地，終日爲伊，香愁粉怨。"
    ], 
    "rhythmic": "金盞子"
  }, 
  {
    "author": "王沂孫", 
    "paragraphs": [
      "日銜山，山帶雪。", 
      "笛弄晚風殘月。", 
      "湘夢斷，楚魂迷。", 
      "金河秋雁飛。", 
      "別離心，思憶淚。", 
      "錦帶已傷憔悴。", 
      "蛩韻急，杵聲寒。", 
      "征衣不用寬。"
    ], 
    "rhythmic": "更漏子"
  }, 
  {
    "author": "王沂孫", 
    "paragraphs": [
      "桂嫩傳香，榆高送影，輕羅小扇涼生。", 
      "正鴛機梭靜，鳳渚橋成。", 
      "穿線人來月底，曝衣花入風庭。", 
      "看星殘靨碎，露滴珠融，笑掩雲扃。", 
      "彩盤凝望仙子，但三星隱隱，一水盈盈。", 
      "暗想恁肩私語，鬢亂釵橫。", 
      "蛛網飄絲罥恨，玉籤傳點催明。", 
      "算人間待巧，似恁匆匆，有甚心情。"
    ], 
    "rhythmic": "錦堂春・錦堂春慢"
  }, 
  {
    "author": "王沂孫", 
    "paragraphs": [
      "醉凝眸。", 
      "是楚天秋曉，湘岸雲收。", 
      "草綠蘭紅，淺淺小汀洲。", 
      "芰荷香裏鴛鴦浦，恨菱歌、驚起眠鷗。", 
      "望去帆，一片孤光，棹聲伊軋櫓聲柔。", 
      "愁窺汴堤翠柳，曾舞送當時，錦纜龍舟。", 
      "擁傾國、纖腰皓齒，笑倚迷樓。", 
      "空令五湖夜月，也羞照、三十六宮秋。", 
      "正朗吟，不覺回橈，水花楓葉兩悠悠。"
    ], 
    "rhythmic": "青房並蒂蓮"
  }, 
  {
    "author": "王沂孫", 
    "paragraphs": [
      "露掌秋深，花籤漏永，那堪此夕新晴。", 
      "正纖塵飛盡，萬籟無聲。", 
      "金鏡開奩弄影，玉壺盛水侵棱。", 
      "縱簾斜樹隔，燭暗花殘，不礙虛明。", 
      "美人凝恨歌黛，念徑年間阻，只恐雲生。", 
      "早是宮鞋鴛小，翠鬢蟬輕。", 
      "蟾潤妝梅夜發，桂薰仙骨香清。", 
      "看姮蛾此際，多情又似無情。"
    ], 
    "rhythmic": "錦堂春・錦堂春慢"
  }, 
  {
    "author": "王沂孫", 
    "paragraphs": [
      "妾似春蠶抽縷。", 
      "君似箏弦移柱。", 
      "無語結同心，滿地落花飛絮。", 
      "歸去。", 
      "歸去。", 
      "遙指亂雲遮處。"
    ], 
    "rhythmic": "如夢令"
  }, 
  {
    "author": "王沂孫", 
    "paragraphs": [
      "掃西風門徑，黃葉凋零，白雲蕭散。", 
      "柳換枯陰，賦歸來何晚。", 
      "爽氣霏霏，翠蛾眉嫵，聊慰登臨眼。", 
      "故國如塵，故人如夢，登高還懶。", 
      "數點寒英，爲誰零落，楚魄難招，暮寒堪攬。", 
      "步屧荒籬，誰念幽芳遠。", 
      "一室秋燈，一庭秋雨，更一聲秋雁。", 
      "試引芳樽，不知消得，幾多依黯。"
    ], 
    "rhythmic": "醉蓬萊"
  }, 
  {
    "author": "王沂孫", 
    "paragraphs": [
      "層綠峨峨，纖瓊皎皎，倒壓波痕清淺。", 
      "過眼年華，動人幽意，相逢幾番春換。", 
      "記喚酒尋芳處，盈盈褪妝晚。", 
      "已銷黯。", 
      "況淒涼、近來離思，應忘卻、明月夜深歸輦。", 
      "荏苒一枝春，恨東風、人似天遠。", 
      "縱有殘花，灑征衣、鉛淚都滿。", 
      "但殷勤折取，自遣一襟幽怨。"
    ], 
    "rhythmic": "法曲獻仙音", 
    "tags": [
      "宋詞三百首"
    ]
  }, 
  {
    "author": "王沂孫", 
    "paragraphs": [
      "花邊短笛。", 
      "初結孤山約。", 
      "雨悄風輕寒漠漠。", 
      "翠鏡秦鬟釵別，同折幽芳怨搖落。", 
      "素裳薄。", 
      "重拈舊紅萼。", 
      "嘆攜手、轉離索。", 
      "料青禽、一夢春無幾，後夜相思，素蟾低照，誰掃花陰共酌。"
    ], 
    "rhythmic": "淡黃柳"
  }, 
  {
    "author": "王沂孫", 
    "paragraphs": [
      "泛孤艇、東皋過遍。", 
      "尚記當日，綠陰門掩。", 
      "屐齒莓階，酒痕羅袖事何限。", 
      "欲尋前跡，空惆悵、成秋苑。", 
      "自約賞花人，別後總、風流雲散。", 
      "水遠。", 
      "怎知流水外，卻是亂山尤遠。", 
      "天涯夢短。", 
      "想忘了、綺疏雕檻。", 
      "望不盡、苒苒斜陽，撫喬木、年華將晚。", 
      "但數點紅英，猶識西園悽婉。"
    ], 
    "rhythmic": "長亭怨・長亭怨慢", 
    "tags": [
      "宋詞三百首"
    ]
  }, 
  {
    "author": "王沂孫", 
    "paragraphs": [
      "褪粉輕盈瓊靨，護香重疊冰綃。", 
      "數枝誰帶玉痕描。", 
      "夜夜東風不掃。", 
      "溪上橫斜影淡，夢中落莫魂銷。", 
      "峭寒未肯放春嬌。", 
      "素被獨眠清曉。"
    ], 
    "rhythmic": "西江月"
  }, 
  {
    "author": "王沂孫", 
    "paragraphs": [
      "白石飛仙，紫霞悽調。", 
      "斷歌人聽知音少。", 
      "幾番幽夢欲回時，舊家池館生青草。", 
      "風月交遊，山川懷抱。", 
      "憑誰說與春知道。", 
      "空留離恨滿江南，相思一夜蘋花老。"
    ], 
    "rhythmic": "踏莎行"
  }, 
  {
    "author": "王沂孫", 
    "paragraphs": [
      "小窗銀燭。", 
      "輕鬟半擁釵橫玉。", 
      "數聲春調清真曲。", 
      "拂拂朱簾，殘影亂紅撲。", 
      "垂楊學畫蛾眉綠。", 
      "年年芳草迷金谷。", 
      "如今休把佳期卜。", 
      "一掬春情，斜月杏花屋。"
    ], 
    "rhythmic": "醉落魄・一斛珠"
  }, 
  {
    "author": "王沂孫", 
    "paragraphs": [
      "揉碎花心，吟碎淡黃雪。"
    ], 
    "rhythmic": "醉落魄・一斛珠"
  }, 
  {
    "author": "王沂孫", 
    "paragraphs": [
      "翠簟一池秋水，半牀露、半牀月。"
    ], 
    "rhythmic": "霜天曉角"
  }, 
  {
    "author": "王沂孫", 
    "paragraphs": [
      "恰似斷魂江上柳，越春深越瘦。"
    ], 
    "rhythmic": "謁金門"
  }, 
  {
    "author": "王沂孫", 
    "paragraphs": [
      "挑雲研雪。"
    ], 
    "rhythmic": "失調名"
  }, 
  {
    "author": "黃公紹", 
    "paragraphs": [
      "望湖天。", 
      "望湖天。", 
      "綠楊深處鼓鼘鼘。", 
      "好是年年三二月，湖邊日日看划船。"
    ], 
    "rhythmic": "瀟湘神"
  }, 
  {
    "author": "黃公紹", 
    "paragraphs": [
      "鬥輕橈。", 
      "鬥輕橈。", 
      "雪中花捲棹聲搖。", 
      "天與玻璃三萬頃，儘教看得幾吳舠。"
    ], 
    "rhythmic": "瀟湘神"
  }, 
  {
    "author": "黃公紹", 
    "paragraphs": [
      "看龍舟。", 
      "看龍舟。", 
      "兩堤未鬥水悠悠。", 
      "一片笙歌催鬧晚，忽然鼓棹起中流。"
    ], 
    "rhythmic": "瀟湘神"
  }, 
  {
    "author": "黃公紹", 
    "paragraphs": [
      "賀靈鼉。", 
      "賀靈鼉。", 
      "幾年翠舞與珠歌。", 
      "看到日斜猶未足，涌金門外涌金波。"
    ], 
    "rhythmic": "瀟湘神"
  }, 
  {
    "author": "黃公紹", 
    "paragraphs": [
      "馬如龍。", 
      "馬如龍。", 
      "飛過蘇堤健鬥風。", 
      "柳下系船青作纜，湖邊薦酒碧爲筒。"
    ], 
    "rhythmic": "瀟湘神"
  }, 
  {
    "author": "黃公紹", 
    "paragraphs": [
      "繡周張。", 
      "繡周張。", 
      "樓臺簾幕絮高揚。", 
      "誰賦珠宮並貝闕，懷王去後去沈湘。"
    ], 
    "rhythmic": "瀟湘神"
  }, 
  {
    "author": "黃公紹", 
    "paragraphs": [
      "棹如飛。", 
      "棹如飛。", 
      "水中萬鼓起潛螭。", 
      "最是玉蓮堂上好，躍來奪錦看吳兒。"
    ], 
    "rhythmic": "瀟湘神"
  }, 
  {
    "author": "黃公紹", 
    "paragraphs": [
      "建雲斿。", 
      "建雲斿。", 
      "土風到處總相猶。", 
      "朝了霍山朝嶽帝，十分打扮是杭州。"
    ], 
    "rhythmic": "瀟湘神"
  }, 
  {
    "author": "黃公紹", 
    "paragraphs": [
      "踏青青。", 
      "踏青青。", 
      "西泠橋畔草連汀。", 
      "撲得龍船兒一對，畫闌倚遍看遊人。"
    ], 
    "rhythmic": "瀟湘神"
  }, 
  {
    "author": "黃公紹", 
    "paragraphs": [
      "月明中。", 
      "月明中。", 
      "滿湖春水望難窮。", 
      "欲學楚歌歌不得，一場離恨兩眉峯。"
    ], 
    "rhythmic": "瀟湘神"
  }, 
  {
    "author": "黃公紹", 
    "paragraphs": [
      "客子光陰，又還是、杏花阡陌。", 
      "敧枕聽、一窗夜雨，怎生禁得。", 
      "銀蠟痕消珠鳳小，翠衾香冷文鴛拆。", 
      "嘆人生、時序百年心，萍蹤跡。", 
      "聲不斷，樓頭滴。", 
      "行不住，街頭屐。", 
      "倩新來雙燕，探晴消息。", 
      "可煞東君多著意，柳絲染出西湖色。", 
      "待牡丹、開處十分春，催寒食。"
    ], 
    "rhythmic": "滿江紅", 
    "tags": [
      "西湖"
    ]
  }, 
  {
    "author": "黃公紹", 
    "paragraphs": [
      "山圍寬碧，月十分圓滿，十分春暮。", 
      "匹似涌金門外看，添得綠陰佳樹。", 
      "野闊星垂，天高雲斂，不受紅塵污。", 
      "徘徊水影，閒中自有佳處。", 
      "乘興著我扁舟，山陰夜色，渺渺流光溯。", 
      "望美人兮天一角，我欲凌風飛去。", 
      "世事浮沈，人生圓缺，得似煙波趣。", 
      "興懷赤壁，大江千古東注。"
    ], 
    "rhythmic": "念奴嬌"
  }, 
  {
    "author": "黃公紹", 
    "paragraphs": [
      "思晴好，去上竹山窠。", 
      "自古常言光霽好，如今卻恨雨聲多。", 
      "奈此坐愁何。"
    ], 
    "rhythmic": "望江南・憶江南"
  }, 
  {
    "author": "黃公紹", 
    "paragraphs": [
      "思晴好，試卜那朝晴。", 
      "古木荒村雲淰淰，孤燈敗壁夜冥冥。", 
      "不寐聽檐聲。"
    ], 
    "rhythmic": "望江南・憶江南"
  }, 
  {
    "author": "黃公紹", 
    "paragraphs": [
      "思晴好，小駐豈無因。", 
      "花上半旬春社雨，鬆間三宿暮山雲。", 
      "轉住是愁人。"
    ], 
    "rhythmic": "望江南・憶江南"
  }, 
  {
    "author": "黃公紹", 
    "paragraphs": [
      "思晴好，春透海棠枝。", 
      "刻惜許多過時了，可憐生是我來遲。", 
      "不見軟紅時。"
    ], 
    "rhythmic": "望江南・憶江南"
  }, 
  {
    "author": "黃公紹", 
    "paragraphs": [
      "思晴好，天運幾乘除。", 
      "祗爲晴多還又雨，誰知雨過是晴初。", 
      "那得綠陰乎。"
    ], 
    "rhythmic": "望江南・憶江南"
  }, 
  {
    "author": "黃公紹", 
    "paragraphs": [
      "思晴好，路滑少人行。", 
      "早信雨能留得住，儘教盡日自舟橫。", 
      "直等到清明。"
    ], 
    "rhythmic": "望江南・憶江南"
  }, 
  {
    "author": "黃公紹", 
    "paragraphs": [
      "思晴好，我欲問花神。", 
      "剛道社公瞋舊水，一回舊也一回新。", 
      "不是雨般春。"
    ], 
    "rhythmic": "望江南・憶江南"
  }, 
  {
    "author": "黃公紹", 
    "paragraphs": [
      "思晴好，鬆路翠光寒。", 
      "夜夜竹窠常夢到，天天后土幾時乾。", 
      "極目霧漫漫。"
    ], 
    "rhythmic": "望江南・憶江南"
  }, 
  {
    "author": "黃公紹", 
    "paragraphs": [
      "思晴好，日影漏些兒。", 
      "油菜花間蝴蝶舞，刺桐枝上鵓鳩啼。", 
      "閒坐看春犁。"
    ], 
    "rhythmic": "望江南・憶江南"
  }, 
  {
    "author": "黃公紹", 
    "paragraphs": [
      "思晴好，晨起望籬東。", 
      "畢竟陰晴排日子，大都行止聽天公。", 
      "且住此山中。"
    ], 
    "rhythmic": "望江南・憶江南"
  }, 
  {
    "author": "黃公紹", 
    "paragraphs": [
      "翠奩空、紅鸞蘸影，嫣然弄妝晚。", 
      "霧鬟低顫。", 
      "飛嫩藕仙裳，清思無限。", 
      "象牀試錦新翻樣，金屏連繡展。", 
      "最好似、阿環嬌困，雲酣春帳暖。", 
      "尋思水邊賦娟娟，新霜□舊約，西風庭院。", 
      "腸斷處，秋江上、彩雲輕散。", 
      "憑誰向、一箏過雁。", 
      "細說與、眉心楊柳怨。", 
      "且趁此、菊花天氣，年年尋醉伴。"
    ], 
    "rhythmic": "花犯"
  }, 
  {
    "author": "黃公紹", 
    "paragraphs": [
      "亂紅飛雨。", 
      "悵春心一似，騰騰悶暑。", 
      "密綰柔情，暗傳芳意，人在垂楊深宇。", 
      "曉雪一簾幽夢，半點檀心知否。", 
      "春不管，想粉香凝淚，翠顰含趣。", 
      "誰念芳徑小，新綠箋箋，問訊今何許。", 
      "玉冷釵頭，羅寬帶眼，縹緲青鸞難遇。", 
      "望斷碧雲深處，倚遍畫闌將暮。", 
      "空惆悵，更江頭桃葉，溜橫波渡。"
    ], 
    "rhythmic": "喜遷鶯"
  }, 
  {
    "author": "黃公紹", 
    "paragraphs": [
      "身到瑤池。", 
      "正□永芙蓉，跕素鸞飛。", 
      "綠雲淡籠波面，鴛影差差。", 
      "青冥世界，向龍宮、涌出江妃。", 
      "凝望久，夜涼如水，人間惆悵芳時。", 
      "池上方壺仙伯，是珊珊月佩，綽棹冰肌。", 
      "重來碧環勝處，笑引瓊卮。", 
      "誰歌白雪，坐中客、賽過玄暉。", 
      "醉歸也，玉繩低轉，曉風輕拂荷衣。"
    ], 
    "rhythmic": "漢宮春"
  }, 
  {
    "author": "黃公紹", 
    "paragraphs": [
      "銀雲卷晴縹緲，臥長龍一帶。", 
      "柳絲蘸、幾簇柔煙，兩市簾棟如畫。", 
      "芳草岸、彎環半玉，鱗鱗曲港雙流會。", 
      "看碧天連水，翻成箭樣風快。", 
      "白露橫江，一葦萬頃，問靈槎何在。", 
      "空翠溼衣不勝寒，日華金掌沆瀣。", 
      "甃花平、綠文襯步，瓊田涌出神仙界。", 
      "黛眉修，依約霧鬟，在秋波外。", 
      "閣噓青蜃，樓啄彩虹，飛蓋蹴鰲背。", 
      "燈火暮，相輪倒影，偷睇別浦，片片歸帆，遠自天際。", 
      "舞蛟幽壑，棲鴉古木，有人翦取松江水，憶細鱗巨口魚堪鱠。", 
      "波涵笠澤，時見靜影浮光，霏陰萬貌千態。", 
      "蒹葭深處，應有閒鷗，寄語休見怪。", 
      "倩洗卻、香紅塵面，買個扁舟，身世飄萍，名利微芥。", 
      "闌干拍遍，除東曹掾，與天隨子是我輩，盡胸中、著得乾坤大。", 
      "亭前無限驚濤，總把遙吟，月明滿載。"
    ], 
    "rhythmic": "鶯啼序"
  }, 
  {
    "author": "黃公紹", 
    "paragraphs": [
      "雁帶愁來寒事早。", 
      "西風把鬢華吹老。", 
      "猛省中秋，都來幾日，先自木樨開了。", 
      "淰淰輕陰天弄曉。", 
      "平白地、被花相惱。", 
      "一枕雲閒，半窗秋曉，時有陣香吹到。"
    ], 
    "rhythmic": "明月棹孤舟・夜行船"
  }, 
  {
    "author": "黃公紹", 
    "paragraphs": [
      "蟾苑蕭疏，雲巖芳馥。", 
      "仙娥寄種來溪曲。", 
      "曉煙薰上古龍涎，西風展破黃金粟。", 
      "庾嶺未梅，陶園休菊。", 
      "天教佔取清香獨。", 
      "膽瓶枕畔兩三枝，夢迴疑在瑤臺宿。"
    ], 
    "rhythmic": "踏莎行"
  }, 
  {
    "author": "黃公紹", 
    "paragraphs": [
      "銀菟分竹，是君王親付。", 
      "州在扶輿最清處。", 
      "紫雲樓、記取天語丁寧，襦絝手，好好爲吾摩拊。", 
      "望公如望月，見說郴江，父老多時問來暮。", 
      "旌旆試初涼，紫馬西來，青絲絡、秋風滿路。", 
      "早桔井丹成入仙班，有喬木前芳，事須公做。"
    ], 
    "rhythmic": "洞仙歌"
  }, 
  {
    "author": "黃公紹", 
    "paragraphs": [
      "世情冰盡。", 
      "算耐久祗是，隴頭芳信。", 
      "惆悵人間，幾千年□，留得陸郎餘韻。", 
      "朔雲解識花意，遮斷疏狂蝶粉。", 
      "歲寒了，狂風傳香遠，月移影近。", 
      "清潤。", 
      "無點涴，不曰堅乎，如玉真難盡。", 
      "除宋廣平，與林和靖，肉眼有誰能認。", 
      "仙豐道骨如許，相對霜髯雪鬢。", 
      "長健也，好年年管領，春光隨分。"
    ], 
    "rhythmic": "喜遷鶯"
  }, 
  {
    "author": "彭履道", 
    "paragraphs": [
      "勸客新樓，鳴箏上酒，夜涼人愛秋深。", 
      "何似過、賞心佳處，依約湖陰。", 
      "東望寒光縹緲，煙水闊、短笛銷沈。", 
      "闌干近，勝時種柳，清到如今。", 
      "凌波又成誤約，自佩環飛去，暗想遺音。", 
      "重省江城倦客，醉擁秋衾。", 
      "誰家一掬紅淚，孤雁遠、溼逗羅襟。", 
      "石城曉，數聲又遞寒砧。"
    ], 
    "rhythmic": "鳳凰臺上憶吹簫"
  }, 
  {
    "author": "彭履道", 
    "paragraphs": [
      "章臺路。", 
      "西出重城幾步。", 
      "秦樓曉、花氣未明，一霎空濛洗高樹。", 
      "行人半倚戶。", 
      "飛去黃鸝自語。", 
      "鞦韆小，不繫柳條，惟有輕陰約飛絮。", 
      "鈿車暗相遇。", 
      "早拂拭紅巾，初放鸚鵡。", 
      "聞歌猶是淋鈴處。", 
      "掩面鳴箏，倚壚呼酒，東風重記舊眉嫵。", 
      "報伊共歌舞。", 
      "西去。", 
      "屢回顧。", 
      "漸客舍荒涼，嘶馬先駐。", 
      "玉關萬里知何許。", 
      "但倦擁荒澤，瓜洲難渡。", 
      "將軍垂老，望故國，夜寒苦。"
    ], 
    "rhythmic": "蘭陵王"
  }, 
  {
    "author": "彭履道", 
    "paragraphs": [
      "銀雲縹緲。", 
      "正石樑倒掛，飛下晴昊。", 
      "早挽懸河，高瀉鯨宮，洪聲百步低小。", 
      "分明仙仗崆峒過，又化作，歸帆杳杳。", 
      "倚參差，翠影紅霞，遠落明湖殘照。", 
      "曾共呼龍夭矯。", 
      "幾回過月下，先種瑤草。", 
      "九疊屏風，青鳥冥冥，更約謫仙重到。", 
      "昨夢騎黃鵠，飛不去、和天也笑。", 
      "等恁時、秋夜攜琴，已落洞天霜曉。"
    ], 
    "rhythmic": "疏影"
  }, 
  {
    "author": "韋居安", 
    "paragraphs": [
      "繞苕城、水平坡渺，雙明遙睇無際。", 
      "就中惟有魚灣好，佔得西關佳致。", 
      "楊柳外、羨泛宅浮家，當日元真子。", 
      "溪山信美。", 
      "嘆陳跡猶存，前賢已往，誰會景中意。", 
      "蕭閒甚，築屋三間近水。", 
      "汀洲香泛蘭芷。", 
      "清風明月知多少，肯滯軟紅塵裏。", 
      "垂釣餌。", 
      "這春水生時，剩有桃花鱖。", 
      "煩襟淨洗。", 
      "待辦取輕蓑，來分半席，相對弄清泚。"
    ], 
    "rhythmic": "摸魚兒"
  }, 
  {
    "author": "柴元彪", 
    "paragraphs": [
      "春到雲中早。", 
      "恰梅花、雪後□□，鎖窗寒悄。", 
      "鼓吹喧天燈市鬧，在處鰲山蓬島。", 
      "正新歲、金雞唱曉。", 
      "一點魁星光焰裏，這水晶、庭院知多少。", 
      "鳴鳳舞，洞簫嫋。", 
      "太平官府人嘻笑。", 
      "道紫微、魁星聚會，參差聯照。", 
      "借地栽花河陽縣，桃李芳菲正好。", 
      "暖沁入、東風池沼。", 
      "百里樓臺天不夜，看祥煙、瑞謁相繚繞。", 
      "生意滿，翠庭草。"
    ], 
    "rhythmic": "唱金縷・賀新郎"
  }, 
  {
    "author": "柴元彪", 
    "paragraphs": [
      "秋雲元自無心，那曾系得歸心住。", 
      "陽關酒盡，灞橋人遠，也須別去。", 
      "□□□□，□□□□，□□□□。", 
      "有哀雁聲聲，愁蛩切切，悄悄地、聽人語。", 
      "回首琵琶舊恨，嘆西風、□興如許。", 
      "江左百年，風流雲散，不堪重舉。", 
      "怎得歸來，樵歌互答，自相容與。", 
      "又何須□□，三五蟾光，重陽風雨。"
    ], 
    "rhythmic": "水龍吟"
  }, 
  {
    "author": "柴元彪", 
    "paragraphs": [
      "淺柳平蕪，亂煙疏雨。", 
      "雁聲叫徹蘆花渚。", 
      "亭前落葉又西風，斷送離懷無著處。", 
      "切切歸期，盈盈尺素。", 
      "斷魂正在西興渡。", 
      "滿船空載暮愁來，潮頭一吼推將去。"
    ], 
    "rhythmic": "踏莎行"
  }, 
  {
    "author": "柴元彪", 
    "paragraphs": [
      "去年走馬章臺路。", 
      "送酒無人，寂寞黃花雨。", 
      "又是重陽秋欲暮。", 
      "西風此恨誰分付。", 
      "無限歸心歸不去。", 
      "卻夢佳人，約我花間住。", 
      "驀地覺來無覓處。", 
      "雁聲叫斷瀟湘浦。"
    ], 
    "rhythmic": "蝶戀花"
  }, 
  {
    "author": "柴元彪", 
    "paragraphs": [
      "晚晴初，斜照裏。", 
      "遠水連天，天外帆千里。", 
      "百尺高樓誰獨倚。", 
      "滴落梧桐，一片相思淚。", 
      "馬又嘶，風又起。", 
      "斷續寒砧，又送黃昏至。", 
      "明月照人人不睡。", 
      "愁雁聲聲，更切愁人耳。"
    ], 
    "rhythmic": "蘇幕遮"
  }, 
  {
    "author": "柴元彪", 
    "paragraphs": [
      "陽關可是登高路。", 
      "算到底、不如歸去。", 
      "時節近中秋，那更黃花雨。", 
      "酒病懨懨，羈愁縷縷。", 
      "且是沒人分訴。", 
      "何似白雲深，更向深深處。"
    ], 
    "rhythmic": "海棠春"
  }, 
  {
    "author": "柴元彪", 
    "paragraphs": [
      "候館天寒燈半滅。", 
      "對着燈兒淚咽。", 
      "此恨難分說。", 
      "能禁幾度黃花別。", 
      "乍轉寒更敲未歇。", 
      "蛩語更添悽惻。", 
      "今夜歸心切。", 
      "砧聲敲碎誰家月。"
    ], 
    "rhythmic": "惜分飛"
  }, 
  {
    "author": "柴元彪", 
    "paragraphs": [
      "丹碧歸來，天荒地老，駸駸華髮相催。", 
      "見說錢塘，北高峯更崔嵬。", 
      "瓊林侍宴簪花處，二十年、滿地蒼苔。", 
      "倩阿誰，爲我起居，坡柳逋梅。", 
      "淒涼往事休重省，且憑闌感慨，撫景銜杯。", 
      "冷暖由天，任他花謝花開。", 
      "知心只有西湖月，尚依依、照我徘徊。", 
      "更多情，不間朝昏，潮去潮來。"
    ], 
    "rhythmic": "高陽臺", 
    "tags": [
      "西湖"
    ]
  }, 
  {
    "author": "東岡", 
    "paragraphs": [
      "排雲拓月，向天上移下，神仙華屋。", 
      "畫棟飛檐千萬落，黼黼城南喬木。", 
      "出谷鶯遷，趨庭燕爾，袍綰登科綠。", 
      "嫦娥分付，廣寒今夜花燭。", 
      "遙想高越於門，爛盈百輛，夾道爭車轂。", 
      "春滿剡溪溪上路，一任瑤華飛六。", 
      "輿奉潘慈，樓高華萼，坐享齊眉福。", 
      "庭槐列戟，公侯袞袞相屬。"
    ], 
    "rhythmic": "百字令・念奴嬌"
  }, 
  {
    "author": "範文", 
    "paragraphs": [
      "清淚如鉛。", 
      "嘆咸陽送遠，露冷銅仙。", 
      "巖花粉墮雪，津柳暗生煙。", 
      "寒食後，暮江邊。", 
      "草色更芊芊。", 
      "四十年，留春意緒，不似今年。", 
      "山陰欲棹歸船。", 
      "暫停杯雨外，舞劍燈前。", 
      "重逢應未卜，此別轉堪憐。", 
      "憑急管，倩繁弦。", 
      "思苦調難傳。", 
      "望故鄉，都將往事，付與啼鵑。"
    ], 
    "rhythmic": "意難忘"
  }, 
  {
    "author": "葉李", 
    "paragraphs": [
      "君來路。", 
      "吾歸路。", 
      "來來去去何時住。", 
      "公田關子竟何如，國事當時誰汝誤。", 
      "雷州戶。", 
      "崖州戶。", 
      "人生會有相逢處。", 
      "客中頗恨乏蒸羊，聊贈一篇長短句。"
    ], 
    "rhythmic": "失調名"
  }, 
  {
    "author": "樑棟", 
    "paragraphs": [
      "一場春夢，待從頭，說與旁人聽著。", 
      "罨畫溪山紅錦障，舞燕歌鶯臺閣。", 
      "碧海傾春，黃金買夜，猶道看承薄。", 
      "雕香剪玉，今生今世盟約。", 
      "須信歡樂過情，閒嗔冷妒，一陣東風惡。", 
      "韻白嬌紅消瘦盡，江北江南零落。", 
      "骨朽心存，恩深緣淺，忍把羅衣著。", 
      "蓬萊何處，雲濤天際冥漠。"
    ], 
    "rhythmic": "念奴嬌"
  }, 
  {
    "author": "樑棟", 
    "paragraphs": [
      "枕寒流、碧縈衣帶，高臺平與雲倚。", 
      "燕來鶯去誰爲主，磨滅謫仙吟墨。", 
      "愁思裏。", 
      "待說與山靈，還又羞拈起。", 
      "蕭韶已矣。", 
      "甚竹實風摧，桐陰雨瘦，景物變新麗。", 
      "江山在，認得劉郎阿寄。", 
      "年來聲譽休廢。", 
      "英雄不博胭脂井，誰念故人衰悴。", 
      "時有幾。", 
      "便鳳去臺空，莫厭頻遊此。", 
      "興亡過耳。", 
      "任北雪迷空，東風換綠，都付夢和醉。"
    ], 
    "rhythmic": "摸魚兒"
  }, 
  {
    "author": "樑棟", 
    "paragraphs": [
      "怨東風。", 
      "把韶華付去，穠李小桃紅。", 
      "黃落山空，香銷水冷，此際才與君逢。", 
      "斂秋思、愁腸九結，擁翠袖、應費剪裁工。", 
      "暈臉迎霜，幽姿泣露，寂寞誰同。", 
      "休笑梳妝淡薄，看浮花浪蕊，眼底俱空。", 
      "夜帳雲閒，寒城月浸，有人吟遍深叢。", 
      "自前度、王郎去後，舊遊處、菸草接吳宮。", 
      "惟有芳卿寄言，蹙損眉峯。"
    ], 
    "rhythmic": "一萼紅"
  }, 
  {
    "author": "莫", 
    "paragraphs": [
      "鏡寒香歇江城路，今度見春全懶。", 
      "斷雲過雨，花前歌扇，梅邊酒盞。", 
      "離思相欺，萬絲縈繞，一襟銷黯。", 
      "但年光暗換，人生易感，西歸水、南飛雁。", 
      "也擬與愁排遣。", 
      "奈江山、遮攔不斷。", 
      "嬌訛夢語，溼熒啼袖，迷心醉眼。", 
      "繡轂華茵，錦屏羅薦，何時拘管。", 
      "但良宵空有，亭亭霜月，作相思伴。"
    ], 
    "rhythmic": "水龍吟"
  }, 
  {
    "author": "莫", 
    "paragraphs": [
      "綠楊芳徑鶯聲小。", 
      "簾幕烘香桃杏曉。", 
      "餘寒猶峭雨疏疏，好夢自驚人悄悄。", 
      "憑君莫問情多少。", 
      "門外江流羅帶繞。", 
      "直饒明日便相逢，已是一春閒過了。"
    ], 
    "rhythmic": "玉樓春"
  }, 
  {
    "author": "莫", 
    "paragraphs": [
      "三兩信涼風，七八分圓月。", 
      "愁緒到今年，又與前年別。", 
      "衾單容易寒，獨暗相將滅。", 
      "欲識此時情，聽取鳴蛩說。"
    ], 
    "rhythmic": "生查子"
  }, 
  {
    "author": "莫", 
    "paragraphs": [
      "紅底過絲明，綠外飛綿小。", 
      "不道東風上海棠，白地春歸了。", 
      "月笛曲欄留，露舄芳池繞。", 
      "爭得閒情似舊時，遍索檐花笑。"
    ], 
    "rhythmic": "卜算子"
  }, 
  {
    "author": "莫", 
    "paragraphs": [
      "聽春教、燕顰鶯訴。", 
      "朝朝花困風雨。", 
      "六橋忘卻清明後，碧盡柳絲千縷。", 
      "蜂蝶侶。", 
      "正閒覓閒花，閒草閒歌舞。", 
      "最憐西子。", 
      "尚薄薄雲情，盈盈波淚，點點舊眉嫵。", 
      "流紅記，空泛秋宮怨句。", 
      "才色何處嬌妒。", 
      "落紅無風限隨風絮。", 
      "詩恨有誰曾遇。", 
      "堪恨處。", 
      "恨二十四番，花信催花去。", 
      "東君暗苦。", 
      "更多囑多情，多愁杜宇，多訴斷腸語。"
    ], 
    "rhythmic": "摸魚兒"
  }, 
  {
    "author": "姚雲文", 
    "paragraphs": [
      "渺人間、蓬瀛何許，一朝飛入樑苑。", 
      "輞川梯洞層瑰出，帶取鬼愁龍怨。", 
      "窮遊宴。", 
      "談笑裏，金風吹折桃花扇。", 
      "翠華天遠。", 
      "悵莎沼黏螢，錦屏煙合，草露泣蒼蘚。", 
      "東華夢，好在牙檣雕輦。", 
      "畫圖歷歷曾見。", 
      "落紅萬點孤臣淚，斜日牛羊春晚，摩雙眼。", 
      "看塵世，鰲宮又報鯨波淺。", 
      "吟鞘拍斷。", 
      "便乞與媧皇，化成精衛，真不盡遺恨。"
    ], 
    "rhythmic": "摸魚兒"
  }, 
  {
    "author": "姚雲文", 
    "paragraphs": [
      "開歲春遲，早贏得、一白瀟瀟。", 
      "風窗淅簌，夢驚金帳春嬌。", 
      "是處貂裘透暖，任尊前回舞，紅倦柔腰。", 
      "今朝。", 
      "虧陶家、茶鼎寂寥。", 
      "料得東皇戲劇，怕蛾兒街柳，先鬥元宵。", 
      "宇宙低迷，倩誰分、淺凸深凹。", 
      "休嗟空花無據，便真個、瓊雕玉琢，總是虛飄。", 
      "虛飄。", 
      "且沈醉，趁樓頭、零片未消。"
    ], 
    "rhythmic": "玲瓏玉"
  }, 
  {
    "author": "姚雲文", 
    "paragraphs": [
      "笑花神較懶，似忘卻、趁清明。", 
      "更油幄晴慳，箬庵寒淺，溼重紅雲。", 
      "東君似憐花透，環碧ㄓ、遮住怕渠驚。", 
      "惆悵犢車人遠，綠楊深閉重城。", 
      "香名。", 
      "誰誤娉婷。", 
      "曾注譜、上金屏。", 
      "問洛中亭館、竹西鼓吹，人醉花醒。", 
      "且莫煎酥涴卻，一枝枝、封蠟付銅瓶。", 
      "三十六宮春在，人間風雨無情。"
    ], 
    "rhythmic": "木蘭花慢"
  }, 
  {
    "author": "姚雲文", 
    "paragraphs": [
      "近重陽、偏多風雨，絕憐此日暄明。", 
      "問秋香濃未，待攜客、出西城。", 
      "正自羈懷多感，怕荒臺高處，更不勝情。", 
      "向尊前、又憶灑酒插花人。", 
      "只座上、已無老兵。", 
      "悽情。", 
      "淺醉還醒。", 
      "愁不肯、與詩平。", 
      "記長楸走馬，雕弓ㄇ柳，前事休評。", 
      "紫萸一枝傳賜，夢誰到、漢家陵。", 
      "盡烏紗、便隨風去，要天知道，華髮如此星星。", 
      "歌罷涕零。"
    ], 
    "rhythmic": "紫萸香慢", 
    "tags": [
      "宋詞三百首"
    ]
  }, 
  {
    "author": "姚雲文", 
    "paragraphs": [
      "燕窠香溼，誤天涯芳信。", 
      "社近陰晴未前定。", 
      "聽鶯簧宛轉，似羽疑宮，歌未斷，落落舊愁都醒。", 
      "疏狂追少日，杜曲樊樓，拼把黃金買春恨。", 
      "回首武陵溪，花待郎歸，洞雲深、未知春盡。", 
      "問楊柳梢頭幾分青，消不得，朝來雨寒一陣。"
    ], 
    "rhythmic": "洞仙歌"
  }, 
  {
    "author": "姚雲文", 
    "paragraphs": [
      "柳花引過橫塘路，縈迴曲蹊通圃。", 
      "插槿編籬，挨梅砌石，次第海棠成塢。", 
      "吟筇獨拄。", 
      "待尋訪斜橋，水邊窺戶。", 
      "已約青山，雲深不礙客來處。", 
      "繁華閱人無數。", 
      "問舊日平原，君還知否。", 
      "啼鳥窗幽，畫陰人寂，慵困不如飛絮。", 
      "匆匆燕語。", 
      "似迎得春來，且留春住。", 
      "惜取名花，一枝堪寄與。"
    ], 
    "rhythmic": "齊天樂"
  }, 
  {
    "author": "姚雲文", 
    "paragraphs": [
      "春到海棠花幾信。", 
      "堠館餘寒，欲雨征衣潤。", 
      "燕認杏樑棲未穩。", 
      "牡丹忽報清明近。", 
      "恨入青山連曉鏡。", 
      "香雪柔酥，應被春消盡。", 
      "繡閣深深人半醒。", 
      "燭花貼在金釵影。"
    ], 
    "rhythmic": "蝶戀花"
  }, 
  {
    "author": "姚雲文", 
    "paragraphs": [
      "昨夜佳人憑酒。", 
      "隔著羅衾廝守。", 
      "聽徹五更鐘，陡覺霜飛寒逗。", 
      "卻又。", 
      "卻又。", 
      "陪笑倩人溫手。"
    ], 
    "rhythmic": "如夢令"
  }, 
  {
    "author": "姚雲文", 
    "paragraphs": [
      "卷絲絲、雨織半晴天，棹歌發清舷。", 
      "甚蒼虯怒耀，靈鼉急吼，雪涌平川。", 
      "樓外榴裙幾點，描破綠楊煙。", 
      "把畫羅遙指，助嘯爭先。", 
      "憔悴潘郎曾記，得青龍千舸，採石磯邊。", 
      "嘆內家帖子，閒卻縷金箋。", 
      "覺素標、插頭如許，盡風情、終不似鬥贏船。", 
      "人聲斷，虛齋半掩，月印枯禪。"
    ], 
    "rhythmic": "八聲甘州"
  }, 
  {
    "author": "趙必□", 
    "paragraphs": [
      "辦一枝藤，蠟一雙屐，縱步翠微深處。", 
      "無限芳心，付與蜂媒蝶侶。", 
      "紅堆裏、杏臉勻妝，翠圍外、柳腰嬌舞。", 
      "有吟翁、熱惱心腸，肯拈出、美成佳句。", 
      "九十光陰箭過，趁取芳晴追逐，春風杖屨。", 
      "消得幾番，風和雨、春歸去。", 
      "悵鶯老、對景多愁，倩燕語、苦難留住。", 
      "鞦韆影裏送斜陽，梨花深院宇。"
    ], 
    "rhythmic": "綺羅香"
  }, 
  {
    "author": "趙必□", 
    "paragraphs": [
      "一時四美，對重陽、那更無風無雨。", 
      "塵世難逢開口笑，不飲黃花有語。", 
      "雲谷春生，星巖秋好，引領羣仙去。", 
      "滿襟霽月，山中一洗塵霧。", 
      "濂翁舊說猶存，淵明獨愛菊，風流千古。", 
      "拄杖笑談卿與我，不減晉人風度。", 
      "破帽敧風，空尊眠月，也有悠然趣。", 
      "秋容未老，晚香尤有佳處。"
    ], 
    "rhythmic": "念奴嬌"
  }, 
  {
    "author": "趙必��", 
    "paragraphs": [
      "畫闌直。", 
      "餖飣千紅萬碧。", 
      "無端被，怪雨狂風，僽柳僝花禁春色。", 
      "尋芳遍楚國。", 
      "誰識。", 
      "五陵俊客。", 
      "流水遠，題葉無情，雁足不來杳箋尺。", 
      "浮生等萍跡。", 
      "才卸卻歸鞍，坐未溫席。", 
      "匆匆還又京華食。", 
      "嘆聚少離多，漂零因甚，江南逢梅望寄驛。", 
      "美人兮天北。", 
      "悲惻。", 
      "恨成積。", 
      "悵釵玉塵生，猊金煙寂。", 
      "綠楊芳草情何極。", 
      "偏懶撥琵琶，愁聽羌笛。", 
      "梨花院落，黃昏後，珠淚滴。"
    ], 
    "rhythmic": "蘭陵王"
  }, 
  {
    "author": "趙必□", 
    "paragraphs": [
      "舊夢憶錢塘。", 
      "笙歌裏、幾度醉斜陽。", 
      "曾載月一篷，眠楊柳岸，買春深巷，過杏花牆。", 
      "腸惱斷，香鬟盤鳳髻，櫻口囀鶯簧。", 
      "釵玉分輕，夢孤宵枕，歌紈蠹久，愁對春觴。", 
      "司空曾見慣，相逢處，還又聯步西廂。", 
      "底用十分迷殢，翠陣紅行。", 
      "記鴛莢題情，離懷如訴，鮫綃粉溼、別淚猶香。", 
      "年少拋人易去，苦也相妨。"
    ], 
    "rhythmic": "風流子"
  }, 
  {
    "author": "趙必□", 
    "paragraphs": [
      "春光才一半，春未老、誰肯放春歸。", 
      "問買春價數，酒邊商略，尋春巷陌，鞭影參差。", 
      "春無盡，春鶯調巧舌，春燕壘香泥。", 
      "好趁春光，愛花惜柳，莫教春去，柳怨花悲。", 
      "春心猶未足，春幃暖，爐薰香透春衣。", 
      "說與重歡後約，春以爲期。", 
      "記春雁回時，錦箋須寄，春山鎖處，珠淚長垂。", 
      "多少愁風恨雨，惟有春知。"
    ], 
    "rhythmic": "風流子"
  }, 
  {
    "author": "趙必□", 
    "paragraphs": [
      "東南半壁乾坤窄，渺人物、消磨盡。", 
      "官爵網羅，功名釣餌，眼底紛紛蛙井。", 
      "暮更朝令。", 
      "捍格了多少，英雄豪俊。", 
      "身事悠悠，儒冠誤矣文章病。", 
      "休休蕉鹿夢省。", 
      "早牛衣無恙，鷗盟未冷。", 
      "相越平吳，終成底用，不似五湖舟穩。", 
      "浩歌狂飲。", 
      "休說我命通，待他心肯。", 
      "浮世南柯，夢邯鄲一枕。"
    ], 
    "rhythmic": "齊天樂"
  }, 
  {
    "author": "趙必��", 
    "paragraphs": [
      "滄浪磯外，小艤蘭舟，旋沽竹葉。", 
      "雨過溪肥，波心蕩漾鷗對唼。", 
      "煙晚欸乃漁歌，和櫓聲咿軋。", 
      "要泛五湖，祗恐西施羞怯。", 
      "年少飄零，鬢未霜，底須輕鑷。", 
      "江南歸雁，寄來鴛箋細閱。", 
      "盟言誓語，滿鮫綃羅篋。", 
      "撩弄相思，琴心寸寸三疊。"
    ], 
    "rhythmic": "華胥引"
  }, 
  {
    "author": "趙必□", 
    "paragraphs": [
      "魏紫姚黃。", 
      "屬吟翁管領，曾醉春觴。", 
      "盟寒釵鳳股，灰冷寶猊香。", 
      "前事遠，此心涼。", 
      "去也棹滄浪。", 
      "把年時、芳情付與，鴛頸交相。", 
      "燈前弔影成雙。", 
      "嘆星星絲鬢，老矣潘郎。", 
      "愁偏欺客枕，樣不入時妝。", 
      "塵面目，鐵心腸。", 
      "歸隱又何妨。", 
      "小灘頭、曲竿直釣，誰識嚴光。"
    ], 
    "rhythmic": "意難忘"
  }, 
  {
    "author": "趙必□", 
    "paragraphs": [
      "遠遠漁村鼓。", 
      "斜陽外、賓鴻三兩飛度。", 
      "茅檐春小，白雲隱几，青山當戶。", 
      "騷翁底事飄蓬，渾忘卻、耕徒釣侶。", 
      "何時尋、斗酒江鱸，悠悠千古坡賦。", 
      "風流種柳淵明，折腰五斗，身爲名苦。", 
      "有秫田貳頃，菊鬆三逕，不如歸去。", 
      "山靈休勒俗駕，容我臥、草堂深處。", 
      "問故園、怨鶴啼猿，今無恙否。"
    ], 
    "rhythmic": "宴清都"
  }, 
  {
    "author": "趙必□", 
    "paragraphs": [
      "乳燕雙飛，黃鶯百囀，深深庭戶。", 
      "海棠開遍，零亂一簾紅雨。", 
      "繡簾低、捲起春風，香肩倦倚嬌無語。", 
      "嘆玉堂底事。", 
      "匆匆聚散，又江南旅。", 
      "春暮。", 
      "人何處。", 
      "想歌館睡濃，日高丈五。", 
      "舊迷未醒，莫負孤眠鳳侶。", 
      "長安道、載酒尋芳，故園桃李還憶否。", 
      "早舊來、整過闌干，花下攜春俎。"
    ], 
    "rhythmic": "鎖窗寒・瑣寒窗"
  }, 
  {
    "author": "趙必□", 
    "paragraphs": [
      "東風吹長嫩葆。", 
      "花塢穿青窈。", 
      "玉管新聲，金鈴顫響驚青鳥。", 
      "行樂莫草草。", 
      "春光鬧。", 
      "鴛浴垂楊沼。", 
      "紅嬌小。", 
      "梳宮樣、髻雲釵鳳斜倒。", 
      "酒邊輕別，一枕相思到曉。", 
      "巫山難夢到。", 
      "愁覺。", 
      "一些心事誰表。"
    ], 
    "rhythmic": "隔浦蓮・隔浦蓮近拍"
  }, 
  {
    "author": "趙必□", 
    "paragraphs": [
      "遠迎風，迴避暑。", 
      "人似荷花，笑隔荷花語。", 
      "無限情雲並意雨。", 
      "驚散鴛鴦，蘭棹波心舉。", 
      "約重遊，輕別去。", 
      "斷橋風月，夢斷飄蓬旅。", 
      "舊日秋娘猶在否。", 
      "雁足不來，聲斷衡陽浦。"
    ], 
    "rhythmic": "蘇幕遮"
  }, 
  {
    "author": "趙必□", 
    "paragraphs": [
      "紅紛綠鬧東風透，暖得枳花香也。", 
      "雪柳拈金，玉梅鋪粉，妝點春光無價。", 
      "鰲蓬如畫。", 
      "簇萬頃芙蕖，桂華相射。", 
      "豔冶逢迎，香塵滿路飄蘭麝。", 
      "人生行樂聊爾，況良辰美景，好天晴夜。", 
      "繭帖爭先，芋郎卜巧，細說成都舊話。", 
      "傳觴立馬。", 
      "看翠陣珠圍，歌朋舞社。", 
      "酒盡更闌，月在蒲萄架。"
    ], 
    "rhythmic": "齊天樂"
  }, 
  {
    "author": "趙必□", 
    "paragraphs": [
      "月浸芙蕖，冰壺天地波凝碧。", 
      "太平歌舞醉東風，花市人如織。", 
      "桃李一城春色。", 
      "玉梅嬌、鬧娥無力。", 
      "粉圍紅陣，燈火樓臺，綺羅巷陌。", 
      "樂事還同，遨頭引領神仙客。", 
      "高燒銀燭照紅妝，香霧穿瑤席。", 
      "款款檀牙細拍。", 
      "醉金尊、東方未白。", 
      "傳柑相遺，探繭爭先，明年何夕。"
    ], 
    "rhythmic": "燭影搖紅"
  }, 
  {
    "author": "趙必□", 
    "paragraphs": [
      "看做官來，只似兒時，擲選官圖。", 
      "如瓊崖儋岸，渾麼便去，翰林給舍，喝采曾除。", 
      "都一擲間，許多般樣，輸了還贏贏了輸。", 
      "回頭看，這浮雲富貴，到底花虛。", 
      "吾生誰毀誰譽。", 
      "任荊棘叢叢滿仕途。", 
      "嘆塞翁失馬，禍也福也，蕉間得鹿，真歟夢歟。", 
      "何怨何尤，自歌自笑，天要吾儕更讀書。", 
      "歸去也，向竹鬆深處，結個茅廬。"
    ], 
    "rhythmic": "沁園春"
  }, 
  {
    "author": "趙必��", 
    "paragraphs": [
      "繡口琅玕腹。", 
      "美人兮、陽春一曲，華貂難續。", 
      "喚醒荷花歸棹夢，猶憶紅塵迷目。", 
      "只消得、烏飛兔逐。", 
      "往事已隨流水去，眇愁予、鬱郁哀時俗。", 
      "恨千縷，淚一掬。", 
      "不使清史流芳馥。", 
      "也不須、榮華富貴，尊前頻祝。", 
      "但得山中茅屋在，莫遣鶴悲猿哭。", 
      "隨意種、荼薇蹢躅。", 
      "蓴菜可羹鱸可鱠，聽漁舟、晚唱清溪曲。", 
      "醉又醒，喚芳醁。"
    ], 
    "rhythmic": "賀新郎"
  }, 
  {
    "author": "趙必□", 
    "paragraphs": [
      "赤城中。", 
      "奏鶴笙一曲，玉佩丁東。", 
      "蒲節後七日，宴翠閬瓊宮。", 
      "年年王母來稱壽，醉蟠桃、幾度東風。", 
      "簇花間五馬，輕裘短帽，雪鬢吟翁。", 
      "魁宿耀三雍。", 
      "曾歸車共載，非虎非熊。", 
      "急流勇退，淵底臥驪龍。", 
      "山中不用官三品，墊角巾、人慕林宗。", 
      "記亳州舊事，畫鴟夷子，獻與恭公。"
    ], 
    "rhythmic": "夏日燕黌堂"
  }, 
  {
    "author": "趙必□", 
    "paragraphs": [
      "百歲人能幾，七十世間稀。", 
      "何況先生八十，蔗境美如飴。", 
      "好與七鬆處士，更與梅花君子，永結歲寒知。", 
      "菊節先五日，滿酌紫霞卮。", 
      "美成詞，山谷字，老坡詩。", 
      "三徑田園如昨，久矣賦歸辭。", 
      "不是商山四皓，便是香山九老，紅頰白鬚眉。", 
      "九十尚入相，綠竹頌猗猗。"
    ], 
    "rhythmic": "水調歌頭"
  }, 
  {
    "author": "趙必□", 
    "paragraphs": [
      "壽酒浮萸菊。", 
      "記年年、重陽嘉節，開尊華屋。", 
      "綠鬢朱顏春不改，彼美人兮如玉。", 
      "有錦繡、珠璣滿腹。", 
      "戶外紅塵飛不到，受人間、倒大清閒福。", 
      "數花甲，才八六。", 
      "十分秋色呈新綠。", 
      "一簇兒、池館亭臺，左梅右竹。", 
      "柳下系船花下飲，不減西園金谷。", 
      "更桔外、安排棋局。", 
      "獨立小橋明月夜，喚鶯鶯、低唱雙飛曲。", 
      "有子也，萬事足。"
    ], 
    "rhythmic": "賀新郎"
  }, 
  {
    "author": "趙必��", 
    "paragraphs": [
      "低唱芙蓉菊。", 
      "有吟翁、坐擁紅嬌，宴黃金屋。", 
      "恰則紱鱗三日後，燦燦晬盤珠玉。", 
      "不待夢、燕懷楓腹。", 
      "自是嫦娥分桂種，伴靈椿、千歲延清福。", 
      "回笑我，龜藏六。", 
      "歸歟老圃鋤春綠。", 
      "吾菟裘、三徑荒苔，一庭瘦竹。", 
      "欲隱貧無山可買，聊爾徜徉盤谷。", 
      "更管甚、雲臺玉局。", 
      "緊閉柴門傳語客，道主人、高枕南窗曲。", 
      "有酒蟹，此生足。"
    ], 
    "rhythmic": "賀新郎"
  }, 
  {
    "author": "趙必□", 
    "paragraphs": [
      "沙上盟鷗鷺。", 
      "笑吟翁、夢今不到，草堂深處。", 
      "金屋重重春睡暖，傍翠偎香步步。", 
      "已自摘、蟠桃三度。", 
      "舊日畫眉情性在，更君房、妙絕文章語。", 
      "消受得，乘鸞侶。", 
      "樓中燕燕誰家住。", 
      "又從新、移根換葉，栽花千樹。", 
      "第一信風春事覺，莫遣綠羞紅污。", 
      "早早做、闌干遮護。", 
      "天上姻緣千里合，喜乘槎、先入銀河路。", 
      "人似玉，衣金縷。"
    ], 
    "rhythmic": "賀新郎"
  }, 
  {
    "author": "趙必□", 
    "paragraphs": [
      "如此風濤，又斷送、一番蒲節。", 
      "何處寄、黍簡綵線，龍饞蛟齧。", 
      "已矣騷魂招不返，蘭枯蕙老餘香歇。", 
      "俯仰間、萬事總成陳，新愁結。", 
      "梅子雨，荷花月。", 
      "消幾度，頭如雪。", 
      "嘆英雄虛老，悽其一吷。", 
      "回首百年歌舞地，胥濤點點孤臣血。", 
      "問長江、此恨幾時平，茫無說。"
    ], 
    "rhythmic": "滿江紅", 
    "tags": [
      "長江"
    ]
  }, 
  {
    "author": "趙必□", 
    "paragraphs": [
      "燒燈過也，倩東風、又翦芙蕖千朵。", 
      "翠陣珠圍依然是，舊日笙歌社火。", 
      "一曲乘鶯，萬錢騎鶴，仙子來蓬島。", 
      "金尊滿酌，不妨斜戴花帽。", 
      "人生能幾歡娛，趁良辰美景，綠嬌紅小。", 
      "洞裏桃花應笑道，前度劉郎未老。", 
      "眼雨眉雲，情香粉態，恨不相逢早。", 
      "明年今夕，犀錢玉果分我。"
    ], 
    "rhythmic": "念奴嬌"
  }, 
  {
    "author": "趙必□", 
    "paragraphs": [
      "中年怕別，唱陽關未了，情懷先惡。", 
      "回首西湖十年夢，幾夜檐花清酌。", 
      "人世如萍，客愁似海，吟鬢俱非昨。", 
      "風濤如許，只應高臥林壑。", 
      "菊鬆儘可歸歟，嘆折腰爲米，淵明已錯。", 
      "相越平吳，終成底事，一舸五湖差樂。", 
      "細和陶詩，徑尋坡隱，時訪峯頭鶴。", 
      "羅浮咫尺，春風寄我梅萼。"
    ], 
    "rhythmic": "念奴嬌", 
    "tags": [
      "西湖"
    ]
  }, 
  {
    "author": "趙必□", 
    "paragraphs": [
      "西園飲歇。", 
      "倚闌干、玉簫聲徹。", 
      "荷枯菊老秋芳歇。", 
      "兩蕊三花、九月南州雪。", 
      "何郎情思逋仙骨。", 
      "觀桃牆杏成疏闊。", 
      "醉騎玉鳳遊銀闕。", 
      "滿樹西風、吹動暗香月。"
    ], 
    "rhythmic": "醉落魄・一斛珠"
  }, 
  {
    "author": "趙必□", 
    "paragraphs": [
      "只爲相思怕上樓。", 
      "離鶯一操恨悠悠。", 
      "十二翠屏煙篆冷，曉窗秋。", 
      "繡線未拈心已懶，花箋欲寄寫還羞。", 
      "懊恨郎邊無個信，暮雲愁。"
    ], 
    "rhythmic": "浣溪沙"
  }, 
  {
    "author": "趙必□", 
    "paragraphs": [
      "紅嬌翠溜歌喉急。", 
      "舊弦撥斷新腔入。", 
      "往事水東流。", 
      "菱花曉帶秋。", 
      "幃香雙鳳集。", 
      "清淚層綃溼。", 
      "殘夢五更頭。", 
      "酒醒依舊愁。"
    ], 
    "rhythmic": "菩薩蠻"
  }, 
  {
    "author": "趙必□", 
    "paragraphs": [
      "鳳凰臺上聽吹簫。", 
      "銀燭萬紅搖。", 
      "要覓瓊漿玉飲，隔牆便是藍橋。", 
      "大兒清徹，小喬初嫁，雨膩雲嬌。", 
      "愁怕沈郎銷瘦，不堪十萬纏腰。"
    ], 
    "rhythmic": "朝中措"
  }, 
  {
    "author": "趙必□", 
    "paragraphs": [
      "冰肌玉骨爲誰癯。", 
      "只爲故人疏。", 
      "憔悴粉銷香減，風流不似當初。", 
      "聚能幾日，匆匆又散，騎鶴西湖。", 
      "整整一年相別，到家傳語林逋。"
    ], 
    "rhythmic": "朝中措", 
    "tags": [
      "西湖"
    ]
  }, 
  {
    "author": "趙必□", 
    "paragraphs": [
      "桔肥梅小蠟橙黃。", 
      "薄薄板橋霜。", 
      "春透謝娘庭院，雅宜倚玉偎香。", 
      "舊情如紙，新情如海，冷熱心腸。", 
      "誰爲移根換葉，桃花自識劉郎。"
    ], 
    "rhythmic": "朝中措"
  }, 
  {
    "author": "趙必□", 
    "paragraphs": [
      "湖海相逢盡賞音。", 
      "囊中粒劑值千金。", 
      "單傳扁鵲盧醫術，不用楊高郭玉針。", 
      "三斛火，一壺冰。", 
      "藍橋搗熟隔雲深。", 
      "無方可療相思病，有藥難醫薄倖心。"
    ], 
    "rhythmic": "鷓鴣天"
  }, 
  {
    "author": "黎廷瑞", 
    "paragraphs": [
      "鮑魚腥斷，楚將軍、鞭虎驅龍而起。", 
      "空費咸陽三月火，鑄就金刀神器。", 
      "垓下兵稀，陰陵道隘，月黑雲如壘。", 
      "楚歌哄發，山川都姓劉矣。", 
      "悲泣呼醒虞姬，和伊死別，雪刃飛花髓。", 
      "霸業休休騅不逝，英氣烏江流水。", 
      "古廟頹垣，斜陽老樹，遺恨鴉聲裏。", 
      "興亡休問，高陵秋草空翠。"
    ], 
    "rhythmic": "大江東去・念奴嬌"
  }, 
  {
    "author": "黎廷瑞", 
    "paragraphs": [
      "密炬瑤霞光顫酒。", 
      "翠柏紅椒，細翦青絲韭。", 
      "且勸金樽千萬壽。", 
      "年時芳夢休回首。", 
      "小雨輕寒風滿袖，下卻簾兒，莫道梅花瘦。", 
      "萬點鵝黃春色透。", 
      "玉簫吹上江南柳。"
    ], 
    "rhythmic": "蝶戀花"
  }, 
  {
    "author": "黎廷瑞", 
    "paragraphs": [
      "恨巨靈、多事鑿長江，消沈幾英雄。", 
      "恨烏江亭長，天機輕泄，說與重瞳。", 
      "更恨南陽耕叟，攛掇紫髯翁。", 
      "一彈金陵土，戰虎爭龍。", 
      "杯酒鳳凰臺上，對石城流水，鍾阜諸峯。", 
      "問六朝陵闕，何處是遺蹤。", 
      "後庭花、更無留聲，渺春潮、殘照笛聲中。", 
      "悲歡夢，蕪城楊柳，幾度春風。"
    ], 
    "rhythmic": "八聲甘州", 
    "tags": [
      "長江"
    ]
  }, 
  {
    "author": "黎廷瑞", 
    "paragraphs": [
      "不知玄武湖中，一瓢春水何人借。", 
      "裁冰翦雨，等閒占斷，桃花春社。", 
      "古阜花城，玉龍鹽虎，夕陽圖畫。", 
      "是東風吹就，明朝吹散，又還是、東風也。", 
      "回首當時光景，渺秦淮、綠波東下。", 
      "滔滔江水，依依山色，悠悠物化。", 
      "璧玉瓊花，世間消得，幾多朝夜。", 
      "笑烏衣、不管春寒，只管說、興亡話。"
    ], 
    "rhythmic": "水龍吟"
  }, 
  {
    "author": "黎廷瑞", 
    "paragraphs": [
      "醉罷黑瑤池。", 
      "渺渺春雲海嶠歸。", 
      "畫楝珠簾成昨夢，誰知。", 
      "百姓人家幾度非。", 
      "相對語斜暉。", 
      "腸斷江城柳絮飛。", 
      "再見玉郎應不認，堪悲。", 
      "也被緇塵染素衣。"
    ], 
    "rhythmic": "南鄉子"
  }, 
  {
    "author": "黎廷瑞", 
    "paragraphs": [
      "秋懷騷屑。", 
      "臥聽蕭蕭葉。", 
      "四壁寒蛩吟不歇，舊恨新愁都說。", 
      "疏疏雨打棲鴉。", 
      "月痕猶在窗紗。", 
      "一夜西風能緊，明朝瘦也黃花。"
    ], 
    "rhythmic": "清平樂"
  }, 
  {
    "author": "黎廷瑞", 
    "paragraphs": [
      "別易見時難。", 
      "萬水千山。", 
      "參商煙樹暮雲間。", 
      "料想鳳凰城裏夢，夜夜歸鞍。", 
      "楊柳小樓閒。", 
      "倚遍闌干。", 
      "東風翦翦雨珊珊。", 
      "落盡桃花無可落，只管春寒。"
    ], 
    "rhythmic": "浪淘沙"
  }, 
  {
    "author": "黎廷瑞", 
    "paragraphs": [
      "一曲離愁淺黛嚬。", 
      "雲帆渺渺下煙津。", 
      "山長水遠客愁新。", 
      "柳絮低迷千里夢，桃花蕩洋一江春。", 
      "小樓疏雨可憐人。"
    ], 
    "rhythmic": "浣溪沙"
  }, 
  {
    "author": "黎廷瑞", 
    "paragraphs": [
      "彩雲空，香雨霽。", 
      "一夢千年事。", 
      "碧幌如煙，卻扇試新睡。", 
      "恁時楊柳闌干，芙蓉池館，還只似、如今天氣。", 
      "遠山翠。", 
      "空相思，淡掃修眉，盈盈照秋水。", 
      "落日西風，借問雁來未。", 
      "只愁雁到來時，又無消息，只落得，一番憔悴。"
    ], 
    "rhythmic": "祝英臺近"
  }, 
  {
    "author": "黎廷瑞", 
    "paragraphs": [
      "腰纏十萬貫，騎鶴上揚州。", 
      "詩翁那得有此，天地一扁舟。", 
      "二十四番風信，二十四橋風景，正好及春遊。", 
      "掛席欲東下，煙雨暗層樓。", 
      "紫綺冠，綠玉杖，黑貂裘。", 
      "滄波萬里，浩蕩蹤跡寄浮鷗。", 
      "想殺南臺御史，笑殺南州孺子，何事此淹留。", 
      "遠思渺無極，日夜大江流。"
    ], 
    "rhythmic": "水調歌・水調"
  }, 
  {
    "author": "黎廷瑞", 
    "paragraphs": [
      "千畝君封，新移就、美泉天祿。", 
      "形制古，椰樽嫌窄，瓠壺嫌俗。", 
      "愛酒步兵緣業重，平生所願何時足。", 
      "再來生、竟墮此林中，充其腹。", 
      "秋入洞，鑑金築。", 
      "春出戶，跳珠玉。", 
      "想宜城九醞，葉光凝綠。", 
      "驢背夕陽同倒載，醉鄉只在篔簹谷。", 
      "問東坡、何獨飲鬆醪，還思肉。"
    ], 
    "rhythmic": "滿江紅"
  }, 
  {
    "author": "黎廷瑞", 
    "paragraphs": [
      "回棹百花洲。", 
      "迢迢碧玉流。", 
      "聽笛聲、何處高樓。", 
      "如此江山無此客，雖有酒、奈何秋。", 
      "呼月出雲頭。", 
      "問渠能飲不。", 
      "笑人間、元自無愁。", 
      "可惜月翁呼不出，呼得出、載同遊。"
    ], 
    "rhythmic": "唐多令"
  }, 
  {
    "author": "黎廷瑞", 
    "paragraphs": [
      "遊絲千萬暖風柔，只系得春愁。", 
      "恨殺啼鶯句引，孤他語燕攀留。", 
      "縱然留住，香紅吹盡，春也堪羞。", 
      "去去不堪回首，斜陽一點西樓。"
    ], 
    "rhythmic": "朝中措"
  }, 
  {
    "author": "黎廷瑞", 
    "paragraphs": [
      "暖雲挾雨洗塵埃。", 
      "剗地峭寒翠。", 
      "燕兒知否，鶯兒知否，廝句春回。", 
      "小樓日日重簾卷，應是把人猜。", 
      "杏花如許，桃花如許，不見歸來。"
    ], 
    "rhythmic": "眼兒媚"
  }, 
  {
    "author": "黎廷瑞", 
    "paragraphs": [
      "曲屏深院赴幽期。", 
      "心事夢雲知。", 
      "佩環零亂何處，江上草離離。", 
      "日平西，天似幕，月如眉。", 
      "依稀還記，兩岸楊花，送上船時。"
    ], 
    "rhythmic": "訴衷情"
  }, 
  {
    "author": "黎廷瑞", 
    "paragraphs": [
      "帆影斜陽裏。", 
      "與蘆花、分風飛過，落星遺此。", 
      "瓦老苔荒鐘鼓陋，斑剝，殘碑無幾。", 
      "想此處、閱人多矣。", 
      "天上白榆猶落去，況人間、一瞬浮花蕊。", 
      "問五老，笑而已。", 
      "仙翁當日曾揮麈。", 
      "拍闌干、浩歌音響，振魚龍耳。", 
      "九十餘年無人問，遺韻半江煙水。", 
      "慨宇宙、風濤如許。", 
      "安得六丁移此石，去橫身、作箇中流砥。", 
      "長唱罷，冥鴻起。"
    ], 
    "rhythmic": "賀新郎"
  }, 
  {
    "author": "黎廷瑞", 
    "paragraphs": [
      "巨舟雙櫓鳴鵝鸛。", 
      "千萬頃、玻璃面。", 
      "宇宙浮萍堪永嘆。", 
      "黃唐開闢，秦隋爭戰。", 
      "不把江山換。", 
      "蘆花新雪秋撩亂。", 
      "何處漁舟起孤管。", 
      "一片古愁縈不斷。", 
      "平沙矮樹，溪煙荒岸。", 
      "落日西風雁。"
    ], 
    "rhythmic": "青玉案"
  }, 
  {
    "author": "黎廷瑞", 
    "paragraphs": [
      "遠山如簇，對樓前、濃抹淡妝新翠。", 
      "應是西湖湖上景，移過江南千里。", 
      "舊日春光，重歸楊柳，苒苒黃金縷。", 
      "市聲分付，畫橋之外流水。", 
      "最好疊觀泥金，危城帶粉，文筆雙峯倚。", 
      "煙寺晚鐘漁浦笛，都入王維畫裏。", 
      "敧枕方牀，憑闌往古，世界浮萍耳。", 
      "湖天風緊，白鷗欲下還起。"
    ], 
    "rhythmic": "酹江月・念奴嬌", 
    "tags": [
      "西湖"
    ]
  }, 
  {
    "author": "黎廷瑞", 
    "paragraphs": [
      "錦袍何處，向舊江、衰草寒蘆蕭瑟。", 
      "瀛館神仙揮玉塵，喚醒詩酒魂魄。", 
      "走電飛紅，驚濤觸石，舉目乾坤窄。", 
      "油然歸去，短篷多載風月。", 
      "好在雨外雲根，水邊石上，鷗鷺盟重結。", 
      "見說西湖湖上路，香沁梅梢新雪。", 
      "駕白麒麟，鞭青鸞鳳，次第孤山客。", 
      "吾今西嘯，寄詩先與逋仙說。"
    ], 
    "rhythmic": "酹江月・念奴嬌", 
    "tags": [
      "西湖"
    ]
  }, 
  {
    "author": "黎廷瑞", 
    "paragraphs": [
      "小小黃花爾許愁。", 
      "楚事悠悠。", 
      "晉事悠悠。", 
      "荒蕪三徑渺中洲。", 
      "開幾番秋。", 
      "落幾番秋。", 
      "不是孤芳萬古留。", 
      "餐亦堪羞。", 
      "採亦堪羞。", 
      "離騷賦罷酒新篘。", 
      "醒也風流。", 
      "醉也風流。"
    ], 
    "rhythmic": "一翦梅"
  }, 
  {
    "author": "黎廷瑞", 
    "paragraphs": [
      "荒城落日西風，滿街芳草無行路。", 
      "樓臺羽化，螢飛故苑，蛩吟殘礎。", 
      "不減承平，半湖秋月，隔溪煙樹。", 
      "慨江南風景，一朝如許，教人恨、王夷甫。", 
      "對酒強推愁去。", 
      "酒醒來、愁還如故。", 
      "青萍三尺，陰符一卷，土花塵蠹。", 
      "試問黃花，花知餘否，沈吟無語。", 
      "拍闌干，空羨平沙落雁，滄波歸鷺。"
    ], 
    "rhythmic": "水龍吟"
  }, 
  {
    "author": "黎廷瑞", 
    "paragraphs": [
      "清明寒食。", 
      "過了空相憶。", 
      "千里音書無處覓。", 
      "渺渺亂蕪搖碧。", 
      "蒼天雨細風斜。", 
      "小樓燕子誰家。", 
      "只道春寒都盡，一分猶在桐花。"
    ], 
    "rhythmic": "清平樂"
  }, 
  {
    "author": "黎廷瑞", 
    "paragraphs": [
      "雲根屋。", 
      "東風四壁花如玉。", 
      "花如玉。", 
      "水仙傷婉。", 
      "山礬傷俗。", 
      "高標懶趁時妝束。", 
      "一丘一壑便幽獨。", 
      "便幽獨。", 
      "商山四皓，首陽孤竹。"
    ], 
    "rhythmic": "秦樓月・憶秦娥"
  }, 
  {
    "author": "黎廷瑞", 
    "paragraphs": [
      "羅浮暮。", 
      "青松林下相逢處。", 
      "相逢處。", 
      "縞衣素袂，沈吟無語。", 
      "行雲飛入瑤臺路。", 
      "夢迴飄渺香風度。", 
      "香風度。", 
      "參橫月落，幾聲翠羽。"
    ], 
    "rhythmic": "秦樓月・憶秦娥"
  }, 
  {
    "author": "黎廷瑞", 
    "paragraphs": [
      "葉葉裏。", 
      "一枝冷浸銅瓶水。", 
      "銅瓶水。", 
      "飛英簇簇，硯屏香幾。", 
      "夜來雪片敲窗紙。", 
      "半衾芳夢相料理。", 
      "相料理。", 
      "梨花漠漠，江南千里。"
    ], 
    "rhythmic": "秦樓月・憶秦娥"
  }, 
  {
    "author": "黎廷瑞", 
    "paragraphs": [
      "春脈脈。", 
      "含章檐下妝宮額。", 
      "妝宮額。", 
      "也還點畫，春煙茅結。", 
      "人間天上俱清絕。", 
      "風流大似東坡客。", 
      "東坡客。", 
      "玉堂如玉，雪堂如雪。"
    ], 
    "rhythmic": "秦樓月・憶秦娥"
  }, 
  {
    "author": "黎廷瑞", 
    "paragraphs": [
      "紅苞拆。", 
      "巡檐一笑風情別。", 
      "風情別。", 
      "廣平空道，心腸如鐵。", 
      "灞橋更有狂吟客。", 
      "短鞭破帽貂裘窄。", 
      "貂裘窄。", 
      "瘦驢卓耳，一鞍風雪。"
    ], 
    "rhythmic": "秦樓月・憶秦娥"
  }, 
  {
    "author": "黎廷瑞", 
    "paragraphs": [
      "春來了。", 
      "孤根矯樹花開早。", 
      "花開早。", 
      "水村山郭，嫩紅晴曉。", 
      "隴頭何處鱗鴻香。", 
      "一枝欲寄行人少。", 
      "行人少。", 
      "大江南岸，北風低草。"
    ], 
    "rhythmic": "秦樓月・憶秦娥"
  }, 
  {
    "author": "黎廷瑞", 
    "paragraphs": [
      "齊山碩。", 
      "掃開殘雪簪花飲。", 
      "簪花飲。", 
      "樽前人唱，暗香疏影。", 
      "枝南枝北迢迢恨。", 
      "春風舊夢難重省。", 
      "難重省。", 
      "小窗斜月，薄酲殘醒。"
    ], 
    "rhythmic": "秦樓月・憶秦娥"
  }, 
  {
    "author": "黎廷瑞", 
    "paragraphs": [
      "花孤冷。", 
      "海棠聘與花應肯。", 
      "花應肯。", 
      "海棠只是，無香堪恨。", 
      "香無卻有仙風韻。", 
      "能爭幾日芳期近。", 
      "芳期近。", 
      "東風何事，不留花等。"
    ], 
    "rhythmic": "秦樓月・憶秦娥"
  }, 
  {
    "author": "黎廷瑞", 
    "paragraphs": [
      "醒人眼。", 
      "一枝玉雪疏籬晚。", 
      "疏籬晚。", 
      "精神曠逸。", 
      "風姿凝遠。", 
      "幽香零亂無人管。", 
      "依依春恨天涯滿。", 
      "天涯滿。", 
      "霜城戍角，月樓羌管。"
    ], 
    "rhythmic": "秦樓月・憶秦娥"
  }, 
  {
    "author": "黎廷瑞", 
    "paragraphs": [
      "幽香歇。", 
      "玉龍吹徹花如雪。", 
      "花如雪。", 
      "小橋流水，不勝愁絕。", 
      "橫梢翦入生綃墨。", 
      "翠陰青子盈盈結。", 
      "盈盈結。", 
      "淡煙微雨，江南三月。"
    ], 
    "rhythmic": "秦樓月・憶秦娥"
  }, 
  {
    "author": "李震", 
    "paragraphs": [
      "樓據湖山背。", 
      "倚高寒、塵飛不到，越山相對。", 
      "老月騰輝羣動息，獨坐清分沆瀣。", 
      "更滿聽、潮聲澎湃。", 
      "醉裏詩成神鬼泣，景蒼涼、又在新詩外。", 
      "渾忘卻、功名債。", 
      "憑誰妙筆能圖繪。", 
      "羨中郎、前身摩詰，宛然心會。", 
      "拈出清宵無限意，半幅溪藤光怪。", 
      "方信有、人間仙界。", 
      "雲淡天低奇絕處，笑僧殊、未識丹青在。", 
      "留此軸，誇千載。"
    ], 
    "rhythmic": "賀新郎"
  }, 
  {
    "author": "陳紀", 
    "paragraphs": [
      "趁拍哀弦促。", 
      "聽泠泠、弦間細語，手間推覆。", 
      "鶯語間關花底滑，急雨斜穿梧竹。", 
      "又澗底、松風簌簌。", 
      "鐵撥鵾弦春夜永，對金釵鍾乳人如玉。", 
      "敲象板，翦銀燭。", 
      "六麼聲斷涼州續。", 
      "悵梅花、歲晚天寒，佳人空谷。", 
      "有限絃聲無限意，淪落天涯幽獨。", 
      "頓喚起、閒愁千斛。", 
      "賀老定場無處問，到如今，只鼓昭君曲。", 
      "呼羯鼓，瀉醽醁。"
    ], 
    "rhythmic": "賀新郎"
  }, 
  {
    "author": "陳紀", 
    "paragraphs": [
      "斷橋流水，見橫斜清淺，一枝孤嫋。", 
      "清氣乾坤能有幾，都被梅花佔了。", 
      "玉質生香，冰肌不慄，韻在霜天曉。", 
      "林間姑射，高情迥出塵表。", 
      "除是孤竹夷齊，商山四皓，與爾方向調。", 
      "世上紛紛巡檐者，爾輩何堪一笑。", 
      "風雨憂愁，年來何遜，孤負渠多少。", 
      "參橫月落，有懷付與青鳥。"
    ], 
    "rhythmic": "念奴嬌"
  }, 
  {
    "author": "陳紀", 
    "paragraphs": [
      "鳳去臺空，庭葉下、嫩寒初透。", 
      "人世上、幾番風雨，幾番重九。", 
      "列岫迢迢供遠目，晴空蕩蕩容長袖。", 
      "把中年、懷抱更登臺，秋知否。", 
      "天亦老，山應瘦。", 
      "時易失，歡難久。", 
      "到於今惟有，黃花依舊。", 
      "歲晚悽其諸葛恨，乾坤只可淵明酒。", 
      "憶坡頭、老菊晚香寒，空搔首。"
    ], 
    "rhythmic": "滿江紅"
  }, 
  {
    "author": "陳紀", 
    "paragraphs": [
      "滿簪霜雪，一帽塵埃，消幾寒食。", 
      "手拈梨花，還是年時岑寂。", 
      "簌簌落紅春似夢，萋萋柔綠愁如織。", 
      "怪東君、太匆匆，亦是人間行客。", 
      "問幾度、五侯傳燭，但回首東風，吹盡塵跡。", 
      "笑杜陵淚灑，金波如積。", 
      "對酒且寬愁意緒，題詩與寄真消息。", 
      "待歸來，細溫存、慰伊相憶。"
    ], 
    "rhythmic": "倦尋芳"
  }, 
  {
    "author": "仇遠", 
    "paragraphs": [
      "愛青山、去紅塵遠，清清誰似巢許。", 
      "白雲窗冷燈花小，夜靜對牀聽雨。", 
      "愁不語。", 
      "念錦屋瑤箏，卻伴閒雲住。", 
      "蓮心尚苦。", 
      "謾自折蘭苕，答書蕉葉，都是斷腸句。", 
      "鷗沙外，還笑失羣鴛鴦。", 
      "淒涼煙水深處。", 
      "碧箋空寄江南弄，鴉墨亂無行數。", 
      "梅半樹。", 
      "悵未識、佳人日暮情誰與。", 
      "何時輦路。", 
      "共系柳遊韉，印苔金屐，湖曲步春去。"
    ], 
    "rhythmic": "摸魚兒"
  }, 
  {
    "author": "仇遠", 
    "paragraphs": [
      "惱晴空、日長無力，風吹不盡愁緒。", 
      "馬頭零亂流光轉，粟粟巧黏紅樹。", 
      "閒意度。", 
      "似特地、隨他燕子穿簾去。", 
      "徘徊不語。", 
      "謾彷弗眉尖，留連眼底，芳草正如霧。", 
      "冥濛處。", 
      "獨憑闌干凝佇。", 
      "翠蛾今在何許。", 
      "隔花簫鼓春城暮。", 
      "腸斷小窗微雨。", 
      "休更舞。", 
      "明日看、池萍始信低飛誤。", 
      "長橋短浦。", 
      "悵不似危紅，蒼苔點遍，猶澀馬蹄駐。"
    ], 
    "rhythmic": "摸魚兒"
  }, 
  {
    "author": "仇遠", 
    "paragraphs": [
      "渚蓮香貯一房秋。", 
      "秋葉上人頭。", 
      "年光鬢影偷換，堪嘆不堪留。", 
      "人渺渺，事休休。", 
      "恨悠悠。", 
      "蓴鱸不夢，也□歸舟。", 
      "家住滄洲。"
    ], 
    "rhythmic": "訴衷情"
  }, 
  {
    "author": "仇遠", 
    "paragraphs": [
      "暮雲春樹江東遠，十年軟紅塵井。", 
      "雨屋酣歌，月樓醉倚，還倩天風吹醒。", 
      "青鐙耿耿。", 
      "算除卻淵明，誰憐孤影。", 
      "自卷荷衣，石牀高臥翠微冷。", 
      "山空但覺晝永。", 
      "舊遊花柳夢，不忍重省。", 
      "燕子樑空，雞兒巷靜，休說長安風景。", 
      "丹臺路迥。", 
      "怎見得玄都，□□芳徑。", 
      "共理瑤笙，鳳凰花外聽。"
    ], 
    "rhythmic": "臺城路・齊天樂"
  }, 
  {
    "author": "仇遠", 
    "paragraphs": [
      "湘水曉行無酒，楚鄉客久思家。", 
      "空城暗柳老愁芽。", 
      "燕歸才社後，人老尚天涯。", 
      "記得津頭輕別，離觴愁聽琵琶。", 
      "東風吹淚落鷗沙。", 
      "一番新雨重，飛不起楊花。"
    ], 
    "rhythmic": "臨江仙"
  }, 
  {
    "author": "仇遠", 
    "paragraphs": [
      "涼露溼秋蕪。", 
      "空庭啼蟪蛄。", 
      "紫苔衣、猶護金鋪。", 
      "疏箔翠眉人不見，流水急，泣鰥魚。", 
      "恨草倩誰鋤。", 
      "西風吹鬢疏。", 
      "問劉郎、別後何如。", 
      "縱有桃花千萬樹，也不似，舊玄都。"
    ], 
    "rhythmic": "糖多令・唐多令"
  }, 
  {
    "author": "仇遠", 
    "paragraphs": [
      "特特問花消息。", 
      "結果剩紅殘白。", 
      "芍藥可人憐，相約荼䕷留客。", 
      "消得。", 
      "消得。", 
      "猶有一分春色。"
    ], 
    "rhythmic": "如夢令"
  }, 
  {
    "author": "仇遠", 
    "paragraphs": [
      "聽盡西窗風雨。", 
      "又聽東鄰砧杵。", 
      "猶自立危闌，闌外青山無語。", 
      "何處。", 
      "何處。", 
      "一樹亂鴉啼暮。"
    ], 
    "rhythmic": "如夢令"
  }, 
  {
    "author": "仇遠", 
    "paragraphs": [
      "結屋依蒼樹，開窗對碧山。", 
      "西湖不厭久長看。", 
      "玉勒鈿車偏在、六橋間。", 
      "露柳凝朝潤，煙花斂暮寒。", 
      "才經人賞便闌殘。", 
      "謝柳辭花、醉策瘦筇還。"
    ], 
    "rhythmic": "南歌子", 
    "tags": [
      "西湖"
    ]
  }, 
  {
    "author": "仇遠", 
    "paragraphs": [
      "細細金絲柳，重重青黛山。", 
      "玉人樓上倚愁看。", 
      "移得淺顰深恨，上眉間。", 
      "淚溼紅綃薄，香凝碧綺寒。", 
      "多情別去未春殘。", 
      "歸趁海棠開後、燕雙還。"
    ], 
    "rhythmic": "南歌子"
  }, 
  {
    "author": "仇遠", 
    "paragraphs": [
      "黃帽棕鞋，出門一步爲行客。", 
      "幾時寒食。", 
      "岸岸梨花白。", 
      "馬首山多，雨外青無色。", 
      "誰禁得。", 
      "殘鵑孤驛。", 
      "撲地春雲黑。"
    ], 
    "rhythmic": "點絳脣"
  }, 
  {
    "author": "仇遠", 
    "paragraphs": [
      "千里平闌，水天低處山無數。", 
      "斷城孤樹。", 
      "城外人來去。", 
      "欲問青鸞，杳杳隨煙霧。", 
      "空懷古。", 
      "巴山何處。", 
      "自翦鐙聽雨。"
    ], 
    "rhythmic": "點絳脣"
  }, 
  {
    "author": "仇遠", 
    "paragraphs": [
      "碧樹殘鵑啼未歇。", 
      "昨夜春歸，不與行人別。", 
      "留得綠楊枝上月。", 
      "曉風吹作晴天雪。", 
      "龜甲屏低紅疊疊。", 
      "火暖萸煙。", 
      "羅薦鴛鴦熱。", 
      "一插寶簪雲妥貼。", 
      "下階先揀花枝折。"
    ], 
    "rhythmic": "蝶戀花"
  }, 
  {
    "author": "仇遠", 
    "paragraphs": [
      "深院蕭蕭梧葉雨。", 
      "知道秋來，不見秋來處。", 
      "雲壓小橋人不渡。", 
      "黃蘆苦竹愁如霧。", 
      "四壁秋聲誰更賦。", 
      "人只留春，不解留春住。", 
      "秋又欲歸天又暮。", 
      "斜陽紅影隨鴉去。"
    ], 
    "rhythmic": "蝶戀花"
  }, 
  {
    "author": "仇遠", 
    "paragraphs": [
      "滿城風雨消凝處。", 
      "誰是潘郎句。", 
      "蕭蕭楊柳□凋黃。", 
      "醉渡官橋瘦馬、踏輕霜。", 
      "舊時都道遊春好。", 
      "不似秋光小。", 
      "菊花過了海棠來。", 
      "定是催歸錦字、不須開。"
    ], 
    "rhythmic": "虞美人"
  }, 
  {
    "author": "仇遠", 
    "paragraphs": [
      "教他雙燕意循循。", 
      "隔湖楊柳深。", 
      "芹香泥滑趁新晴。", 
      "差池來往頻。", 
      "春浪暖，綠無痕。", 
      "醒人也醉人。", 
      "斷橋日落水雲昏。", 
      "歸舟個個輕。"
    ], 
    "rhythmic": "阮郎歸"
  }, 
  {
    "author": "仇遠", 
    "paragraphs": [
      "桃花坊陌散香紅。", 
      "捎鞭驟玉驄。", 
      "官河柳帶結春風。", 
      "高樓小燕空。", 
      "山暗靄，草蒙茸。", 
      "江南春正濃。", 
      "王孫家在畫橋東。", 
      "相尋無路通。"
    ], 
    "rhythmic": "阮郎歸"
  }, 
  {
    "author": "仇遠", 
    "paragraphs": [
      "流鶯啼怨粉，嫩寒著柳，語尚困東風。", 
      "問荒垣舊蘚，煙雨何時，濺淚瘞危紅。", 
      "□愁不盡，對亂花、芳草茸茸。", 
      "嗟綺塵、漂零無定，綃幕燕巢空。", 
      "匆匆。", 
      "玉鑾聲杳，繡屋香消，謾精神入夢。", 
      "記舊家、定場聲價，曾冠深宮。", 
      "香魂彷佛留環佩，正淡月、春霧朦朦。", 
      "花影底，長年恨鎖雲容。"
    ], 
    "rhythmic": "渡江雲"
  }, 
  {
    "author": "仇遠", 
    "paragraphs": [
      "疏樹小花風，別浦殘鵑雨。", 
      "不是王孫忘卻歸，草沒歸來路。", 
      "空積瑣窗塵，誰按瓊簫譜。", 
      "暗把金錢卜遠人，爭敢分明語。"
    ], 
    "rhythmic": "卜算子"
  }, 
  {
    "author": "仇遠", 
    "paragraphs": [
      "謝家池館佔花中。", 
      "微雨溼春風。", 
      "豔紅修碧，濃香疏影，浮動簾櫳。", 
      "嬌蛾聚翠尋春夢，衣上淚痕重。", 
      "閒窗愁對，金籠鸚鵡，綵帶芙蓉。"
    ], 
    "rhythmic": "眼兒媚"
  }, 
  {
    "author": "仇遠", 
    "paragraphs": [
      "傷春情味酒頻中。", 
      "困倚小屏風。", 
      "寶釵斜插，懶來梳洗，懶出簾櫳。", 
      "雲鬟䰀鬌嬌無力，此醉不禁重。", 
      "分明彷佛，未央楊柳，太液芙蓉。"
    ], 
    "rhythmic": "眼兒媚"
  }, 
  {
    "author": "仇遠", 
    "paragraphs": [
      "但病酒。", 
      "愁對清明時候。", 
      "不爲吟詩應也瘦。", 
      "坐久衣痕皺。", 
      "曾約花間攜手。", 
      "空憶洛陽耆舊。", 
      "道不相逢還卻又。", 
      "海棠開廝句。"
    ], 
    "rhythmic": "謁金門"
  }, 
  {
    "author": "仇遠", 
    "paragraphs": [
      "急雨漲潮頭。", 
      "越樹吳城勢拍浮。", 
      "海鶴一聲蒼竹裂，扁舟。", 
      "輕載行雲壓水流。", 
      "獨倚最高樓。", 
      "回首屏山疊疊秋。", 
      "江上數峯人不見，沙鷗。", 
      "曾識西風獨客愁。"
    ], 
    "rhythmic": "南鄉子"
  }, 
  {
    "author": "仇遠", 
    "paragraphs": [
      "探春消息，覺南枝開遍，北枝猶闕。", 
      "越女娉婷天下白，堪與冰霜爭潔。", 
      "孤影棱棱，暗香楚楚，水月成三絕。", 
      "行雲不動，素波輕浣塵襪。", 
      "回首雪裏關山，玉龍吹怨，似替人幽咽。", 
      "溪上園林應滿樹，一徑莓苔縈折。", 
      "金馬疏籬，玉堂茅舍，終是風光別。", 
      "尋花欲語，對花卻又無說。"
    ], 
    "rhythmic": "酹江月・念奴嬌"
  }, 
  {
    "author": "仇遠", 
    "paragraphs": [
      "片雲凝墨，看荷花才溼，依然無雨。", 
      "水檻空明人少到，卻卻幽禽相語。", 
      "曲幾橫陳，長琴高掛，自奏南風譜。", 
      "俄聞刀尺，隔窗人翦霜苧。", 
      "因念西子湖邊，鬧紅一舸，曾宿鴛鴦浦。", 
      "翠羽不傳滄島信，日暮閒情□與。", 
      "懶拂鸞箋，懶拈象管，秀句同誰賦。", 
      "孤鴻程杳，夕陽低下平楚。"
    ], 
    "rhythmic": "酹江月・念奴嬌", 
    "tags": [
      "西湖"
    ]
  }, 
  {
    "author": "仇遠", 
    "paragraphs": [
      "獨立軟紅塵表，遠吞翠霧，平挹紋瀾。", 
      "草長西垣，生怕隔斷雙鬟。", 
      "樹梢明、夕陽未冷，菱葉靜、新雨初乾。", 
      "倚闌干。", 
      "一聲鵝管，人影高寒。", 
      "休尋王孫桂隱，白雲雞犬，曾識劉安。", 
      "羽扇綸巾，不知門外有人閒。", 
      "袖素手、懶招黃鵠，寫碧箋、空寄青鸞。", 
      "且盤桓。", 
      "聽風聽雨，山川山南。"
    ], 
    "rhythmic": "玉蝴蝶"
  }, 
  {
    "author": "仇遠", 
    "paragraphs": [
      "野樹昏鴉歸盡，素煙如練，低罩平蕪。", 
      "斷壁飛樓，紅翠似有還無。", 
      "女牆矮、月籠粉雉，娃館靜、塵暗金鋪。", 
      "問清都。", 
      "廣寒仙子，別後何如。", 
      "愁予。", 
      "十年夢境，淺歌短酒，總是歡娛。", 
      "寂寞秦郎，不堪離鏡照鸞孤。", 
      "記曲徑、共攜素手，向閒窗、頻拈吟須。", 
      "怕西湖。", 
      "少年遊伴，說著當初。"
    ], 
    "rhythmic": "玉蝴蝶", 
    "tags": [
      "西湖"
    ]
  }, 
  {
    "author": "仇遠", 
    "paragraphs": [
      "仙骨清無暑。", 
      "愛蘭橈、撐入鴛波，錦雲深處。", 
      "休唱採蓮雙漿曲，老卻鷗朋鷺侶。", 
      "算只有、青山如故。", 
      "舊雨初晴新水漲，畫橋低、杳靄迷蒼渚。", 
      "頭戴笠，日亭午。", 
      "獨醒耿耿空懷楚。", 
      "渺愁予、岸芷江蘺，尚青青否。", 
      "錦瑟謾彈斑竹恨，難寫湘妃怨語。", 
      "悵誰與、孤芳爲主。", 
      "流水無聲雲不動，向漁郎、欲覓桃園路。", 
      "船尾帶，落花去。"
    ], 
    "rhythmic": "金縷曲・賀新郎"
  }, 
  {
    "author": "仇遠", 
    "paragraphs": [
      "綺帷高揭。", 
      "風動流蘇結。", 
      "興在夜涼多處，蘭燼短、半明滅。", 
      "醉徹。", 
      "香未絕。", 
      "紫簫聲乍歇。", 
      "聲入碧雲堆裏，還起舞、桂花月。"
    ], 
    "rhythmic": "霜天曉角"
  }, 
  {
    "author": "仇遠", 
    "paragraphs": [
      "芍藥小紗窗。", 
      "唾碧茸長。", 
      "粉香猶涴舊時妝。", 
      "玉佩丁東仙步遠，好處難忘。", 
      "草草賦高唐。", 
      "終是荒涼。", 
      "涼蟾飛入合歡牀。", 
      "爭得花陰重邂逅，纔不思量。"
    ], 
    "rhythmic": "浪淘沙"
  }, 
  {
    "author": "仇遠", 
    "paragraphs": [
      "中酒情懷，怨春羞見桃花面。", 
      "王孫別去草萋萋，十里青如染。", 
      "不恨梨雲夢遠。", 
      "恨只恨、盟深交淺。", 
      "一般孤悶，兩下相思，黃昏依黯。", 
      "樓依斜陽，翠鸞不到音書遠。", 
      "綠窗空對繡鴛鴦，□縷憑誰翦。", 
      "知在新亭舊院。", 
      "杜鵑啼、東風意懶。", 
      "便歸來後，也過清明，花飛春減。"
    ], 
    "rhythmic": "燭影搖紅"
  }, 
  {
    "author": "仇遠", 
    "paragraphs": [
      "飛塵入建章，樂事難重見。", 
      "白髮故宮娃，閒說沈香宴。", 
      "霓裳秋夢寒，□靸黏冰片。", 
      "螢火起庭莎，猶憶輕羅扇。"
    ], 
    "rhythmic": "生查子"
  }, 
  {
    "author": "仇遠", 
    "paragraphs": [
      "水西雲北。", 
      "錦苞泫露無顏色。", 
      "夜寒花外眠雙鶒。", 
      "莫唱江南，誰是鷓鴣客。", 
      "薄情青女司花籍。", 
      "粉愁紅怨啼螿急。", 
      "月明倦聽山陽笛。", 
      "渺渺徵鴻，千里楚天碧。"
    ], 
    "rhythmic": "醉落魄・一斛珠"
  }, 
  {
    "author": "仇遠", 
    "paragraphs": [
      "雲階步影夜淒涼。", 
      "採丹房。", 
      "宿芽黃。", 
      "萬粟千螢，風露四闌香。", 
      "歌斷小山枝上月，環佩冷，怯流光。", 
      "年時金屋罩琴牀。", 
      "憶情郎。", 
      "淡梳妝。", 
      "筍玉春纖，挼蕊細浮觴。", 
      "愁夜滿城今舊雨，分付菊，自重陽。"
    ], 
    "rhythmic": "江神子・江城子"
  }, 
  {
    "author": "仇遠", 
    "paragraphs": [
      "斂雙蛾、冷雨立氈車，離思上青楓。", 
      "想天階辭輦，長門分鏡，徵騎西東。", 
      "應被嬋娟早誤，誰遣出深宮。", 
      "鸞袖不堪綰，前事成空。", 
      "獨掩琵琶無語，恨主恩太薄，淚臉彈紅。", 
      "又爭如漢月，深夜照簾櫳。", 
      "草青青、年年歸夢，算北來、應自有徵鴻。", 
      "還堪笑，玉關何事，不鎖春風。"
    ], 
    "rhythmic": "八聲甘州"
  }, 
  {
    "author": "仇遠", 
    "paragraphs": [
      "寒泉如線。", 
      "莎石綿雲軟。", 
      "十里梅花香一片。", 
      "不記入山深淺。", 
      "謾留兩袖春風。", 
      "羅浮舊夢成空。", 
      "獨對闌干明月，教人猶憶山中。"
    ], 
    "rhythmic": "清平樂"
  }, 
  {
    "author": "仇遠", 
    "paragraphs": [
      "苑秋涼早，石徑幽花小。", 
      "霜絮飛飛風草草。", 
      "翠碧斕斑馳道。", 
      "香溝詩葉難尋。", 
      "依然綠淺紅深。", 
      "倚竹空歌黃鵠，誰招青冢遊雲。"
    ], 
    "rhythmic": "清平樂"
  }, 
  {
    "author": "仇遠", 
    "paragraphs": [
      "短綠抽堤草，芳信未許花知。", 
      "尚留凍梗冰枝。", 
      "蘚石雪消遲。", 
      "方塘水淺鴛鴦冷，沙際水翼相依。", 
      "拾翠約，踏青期。", 
      "終是樂遊稀。", 
      "相思。", 
      "江南遠，漁汀渺渺，還又是、梅花謝時。", 
      "有多少、舊愁新恨，縱羅虯、妙曲風流，怎比紅兒。", 
      "何時再得，畫鷁搖春，豐樂樓西。"
    ], 
    "rhythmic": "塞翁吟"
  }, 
  {
    "author": "仇遠", 
    "paragraphs": [
      "風柳吹殘醉，惟枕夢便難尋。", 
      "小院靜，曲屏深。", 
      "翦不斷輕陰。", 
      "新蠶乍掃鵝毛細，纖手鏤葉如針。", 
      "又負了，賞花心。", 
      "聽高樹鳴禽。", 
      "千金。", 
      "嗟難買，飄紅墜粉，怕容易、愁痕暗侵。", 
      "但惜取、嬋娟好在，任千里、杳杳鴻迷，渺渺魚沈。", 
      "相如未老，盡把衷腸，分付瑤琴。"
    ], 
    "rhythmic": "塞翁吟"
  }, 
  {
    "author": "仇遠", 
    "paragraphs": [
      "憶寒煙古驛，淡月孤舟，無限江山。", 
      "落葉牽離思，到秋來，夜夜夢入長安。", 
      "故人翦燭清話，風雨半窗寒。", 
      "甚宦海漂流，客氈寂寞，忍說閒關。", 
      "征衫。", 
      "賦歸去，喜故里西湖，不厭重看。", 
      "莫待青春晚，趁鶯花未老，覓醉尋歡。", 
      "故園更有松竹，富貴不如閒。", 
      "卻指顧斜陽，長歌李白行路難。"
    ], 
    "rhythmic": "憶舊遊", 
    "tags": [
      "西湖"
    ]
  }, 
  {
    "author": "仇遠", 
    "paragraphs": [
      "對庭蕪黯淡，院柳蕭疏，還又深秋。", 
      "正一星鐙暗，更一聲雁過，一點螢流。", 
      "合成一片離思，都在小紅樓。", 
      "想撲地陰雲，人愁不盡，詩與天愁。", 
      "酸風未應□，雨簌簌瀟瀟，欲下還收。", 
      "憶繡幃貪睡，任花悄晨影，移上簾鉤。", 
      "被池半卷紅浪，衣冷復薰篝。", 
      "怎忘得江南，風流庾信空白頭。"
    ], 
    "rhythmic": "憶舊遊"
  }, 
  {
    "author": "仇遠", 
    "paragraphs": [
      "眼溜秋潢臉暈霞。", 
      "寶釵斜壓兩盤鴉。", 
      "分明認得蕭郎是，佯憑闌干喚賣花。"
    ], 
    "rhythmic": "小秦王"
  }, 
  {
    "author": "仇遠", 
    "paragraphs": [
      "水拍江堤沒軟沙。", 
      "菰蒲深處釣魚家。", 
      "罾頭免得黏風絮，船尾依然帶落花。"
    ], 
    "rhythmic": "小秦王"
  }, 
  {
    "author": "仇遠", 
    "paragraphs": [
      "月墮觚棱寒鵲起。", 
      "露拭秋空清似水。", 
      "西風昨起過江南，紅葉黃蕪三四里。", 
      "香蓴先近幽人齒。", 
      "斷杵偏來徵客耳。", 
      "滄洲無路迷將歸，□疊楚山□夢裏。"
    ], 
    "rhythmic": "木蘭花令"
  }, 
  {
    "author": "仇遠", 
    "paragraphs": [
      "翠袖籠香醒宿酒，銀瓶汲水瀹新茶。", 
      "幾處杜鵑啼暮雨，來禽空老一春花。"
    ], 
    "rhythmic": "八拍蠻"
  }, 
  {
    "author": "仇遠", 
    "paragraphs": [
      "恨結眉峯。", 
      "兩抹青濃。", 
      "不忺人、昨夜曾中酒，甚小蠻綠困，太真紅醉，肯嫁東風。", 
      "無奈遊絲墮蕊，盡日□逐花蓬。", 
      "把西園、鬥草芳期阻，怕明朝微雨，庭莎翠滑，溼透蓮弓。"
    ], 
    "rhythmic": "好女兒"
  }, 
  {
    "author": "仇遠", 
    "paragraphs": [
      "苧蘿山下花藏路。", 
      "只許流鶯來去。", 
      "吹落梨花無數。", 
      "香雪迷官渡。", 
      "浣紗溪淺人何許。", 
      "空對碧雲凝暮。", 
      "歸去春愁如霧。", 
      "奈五更風雨。"
    ], 
    "rhythmic": "桃園憶故人・桃源憶故人"
  }, 
  {
    "author": "仇遠", 
    "paragraphs": [
      "岸柳絲絲青尚淺。", 
      "漸春歸吳苑。", 
      "繚垣不隔花屏，愛翠深紅遠。", 
      "瞥地飛來何處燕。", 
      "小烏衣新翦。", 
      "想芹短、未出香泥，波面時時點。"
    ], 
    "rhythmic": "憶悶令"
  }, 
  {
    "author": "仇遠", 
    "paragraphs": [
      "雲頭灰冷，金彝薰透茜羅衫。", 
      "可人猶帶，紫陌青門，珠淚斑斑。", 
      "自恨移根無宿土，紅姿減、綠意闌珊。", 
      "有誰知我，花明眼暗，如霧中看。"
    ], 
    "rhythmic": "極相思"
  }, 
  {
    "author": "仇遠", 
    "paragraphs": [
      "釵雲垂耳未勝冠，私語別青鸞。", 
      "露帳銀牀，海棠睡足，偏稱晚來看。", 
      "一年一夢青樓曲，香淺被池寒。", 
      "卻聽西風，小窗殘雨，紅葉滿長安。"
    ], 
    "rhythmic": "少年遊"
  }, 
  {
    "author": "仇遠", 
    "paragraphs": [
      "三疊曲，四愁詩。", 
      "心事少人知。", 
      "西風未老燕遲歸。", 
      "巢冷半乾泥。", 
      "流紅句，迴文字。", 
      "除燕知，誰能記。", 
      "一聲卻到畫樓西。", 
      "雲壓小鴻低。"
    ], 
    "rhythmic": "燕歸來・喜遷鶯"
  }, 
  {
    "author": "仇遠", 
    "paragraphs": [
      "愁雲歇雨，淨洗一奩秋霽。", 
      "枝上鵲、欲棲還起。", 
      "曲闌人獨倚。", 
      "持杯酌月，月未醉、笑人先醉。", 
      "忘醉倚、木犀花睡。", 
      "滿衣花影碎。"
    ], 
    "rhythmic": "睡花陰令・醉花陰"
  }, 
  {
    "author": "仇遠", 
    "paragraphs": [
      "九仙山曉。", 
      "霧冥冥、一鶴飛來華表。", 
      "銜得紅雲花島。", 
      "雙蒂仙桃小。", 
      "破罌旋汲香泉，短鑺閒鋤春草。", 
      "愁種愁深多少。", 
      "頭白鴛鴦老。"
    ], 
    "rhythmic": "望仙樓・胡搗練"
  }, 
  {
    "author": "仇遠", 
    "paragraphs": [
      "苔箋醉草調清平。", 
      "鴉墨溼浮雲。", 
      "霓裳步冷，瓊簫聲斷，舊夢關心。", 
      "小喬不戀周郎老，翠被折秋痕。", 
      "那堪門外，黃花紅葉，細雨更深。"
    ], 
    "rhythmic": "眼兒媚"
  }, 
  {
    "author": "仇遠", 
    "paragraphs": [
      "小市收鐙，漸柝聲隱隱，人語沈沈。", 
      "月華如水，香街塵冷，闌干瑣碎花陰。", 
      "羅幃不隔嬋娟，多情伴人，孤枕最分明。", 
      "見屏山翠疊，遮斷行雲。", 
      "因記款曲西廂，趁凌波步影，笑拾遺簪。", 
      "元宵相次近也，沙河簫鼓，卻是如今。", 
      "行行舞袖歌裙。", 
      "歸還不管更深。", 
      "黯無言，新愁舊月，空照黃昏。"
    ], 
    "rhythmic": "愛月夜眠遲・愛月夜眠遲慢"
  }, 
  {
    "author": "仇遠", 
    "paragraphs": [
      "醒眼明霞，問染成、晴堤幾分秋色。", 
      "膩困未醒，欲語還羞，掩映霧籠煙冪。", 
      "豔姿相亞柔枝妥，恁嬌倚、西風無力。", 
      "只疑是、彩雲散影，誤留仙魄。", 
      "不見芳卿消息。", 
      "但曉沁嫣紅，雨溼輕白。", 
      "落日光中，窺影橫塘，卻似試妝脈脈。", 
      "芳心空有韶華想，忍拼與、清霜狼籍。", 
      "雁聲裏、丹楓伴人淚滴。"
    ], 
    "rhythmic": "花心動"
  }, 
  {
    "author": "仇遠", 
    "paragraphs": [
      "眼波橫秀。", 
      "乍睡起、茸窗倦繡。", 
      "甚脈脈、闌干憑曉，一握亂絲如柳。", 
      "最惱人、微雨慳晴，飛紅滿地春風驟。", 
      "記帕折香綃，簪敲涼玉，小約清明前後。", 
      "昨夢雲何處，應只在，春城迷酒。", 
      "對溪桃羞語，海棠貪困，鶯聲喚醒愁仍舊。", 
      "勸花休瘦。", 
      "看釵盟再合，鞦韆小院同攜手。", 
      "迴文錦字，寄與知他信否。"
    ], 
    "rhythmic": "薄倖"
  }, 
  {
    "author": "仇遠", 
    "paragraphs": [
      "紅錦舊同心。", 
      "西池上、曾與系青禽。", 
      "記山水寫情，秋桐促軫，鴛鴦縈恨，春繡停針。", 
      "常嘆好風妨畫扇，明月墮瑤簪。", 
      "短夢易殘，一聲長笛，新愁無限，何處孤砧。", 
      "香奩依然在，但鸞鏡、孤影渺渺難尋。", 
      "雨後胭脂，應想粉蝕塵侵。", 
      "悵去帆漸杳，魚鱗浪淺，遠箋難寄，鴻尾雲深。", 
      "回首高樓，不堪煙雨平林。"
    ], 
    "rhythmic": "風流子"
  }, 
  {
    "author": "仇遠", 
    "paragraphs": [
      "黃花丹葉紺草。", 
      "染恨西園曉。", 
      "夢度秦樓，孤鴻雲影倒。", 
      "連環舊約忘了。", 
      "應記□、綠珠嬌小。", 
      "莫翦迴文，玉關人未老。"
    ], 
    "rhythmic": "清商怨"
  }, 
  {
    "author": "仇遠", 
    "paragraphs": [
      "海棠才試春光小，西風便吹秋去。", 
      "白石粼粼，丹林點點，裝綴東皋南浦。", 
      "清遊頓阻。", 
      "謾空有園林，可無鐘鼓。", 
      "一曲庭花，隔江誰與問商女。", 
      "離懷渾似夢裏，碧雲猶冉冉，佳人何處。", 
      "越岫難盟，秦樓燕約，爭奈年華已暮。", 
      "憑高弔古。", 
      "算只有梅花，伴人悽楚。", 
      "極目天長，淡霞明斷雨。"
    ], 
    "rhythmic": "臺城路・齊天樂"
  }, 
  {
    "author": "仇遠", 
    "paragraphs": [
      "曉入蓬萊島。", 
      "松下鋤瑤草。", 
      "貪看碧桃花。", 
      "誤遊金母家。", 
      "一酌窪尊露。", 
      "醉失歸來路。", 
      "不見董雙成。", 
      "隔花聞笛聲。"
    ], 
    "rhythmic": "醉公子"
  }, 
  {
    "author": "仇遠", 
    "paragraphs": [
      "畫樓西送斜陽下，不隨逝波東去。", 
      "野曠莎長，山空木短，零落紅衣南浦。", 
      "遊雲路阻。", 
      "便魂斷蒼梧，怨弦誰鼓。", 
      "空採江蘺，□□□□吊湘女。", 
      "迢迢千里萬里。", 
      "碧天空雁信，傳意無處。", 
      "翠袖閒籠，珠幃怨臥，幾度黃昏□暮。", 
      "相思自古。", 
      "悵獨客三吳，故人三楚。", 
      "懶話巴山，翦鐙同聽雨。"
    ], 
    "rhythmic": "臺城路・齊天樂"
  }, 
  {
    "author": "仇遠", 
    "paragraphs": [
      "江影涵空，山光浮水，畫樓直倚東城。", 
      "落葉聲稀，歸鴻聲杳，晚風卻遞鐘聲。", 
      "去天咫尺，祗疑是、齊雲摘星。", 
      "闌干疑佇，愁見垂楊，煙絮縈縈。", 
      "官梅冷笑相迎。", 
      "□怕繁枝，容易凋零。", 
      "因念□□，吟仙鶴去，斷橋誰賦疏清。", 
      "染雲如黛，這雪意、看看做成。", 
      "有誰知得，庾信閒愁，陶令閒情。"
    ], 
    "rhythmic": "慶春宮・高陽臺"
  }, 
  {
    "author": "仇遠", 
    "paragraphs": [
      "月明如白日。", 
      "遮徑花陰密密。", 
      "未見黃雲襯襪來，空伴花陰立。", 
      "疑是碧瑤臺，不放綵鸞飛出。", 
      "隱隱隔花清漏急。", 
      "一巾紅露溼。"
    ], 
    "rhythmic": "陽臺怨"
  }, 
  {
    "author": "仇遠", 
    "paragraphs": [
      "花露溼，黯黯覆庭燕。", 
      "十二闌干空見月，誰教涼影伴人孤。", 
      "素被帶香鋪。", 
      "情荏苒，金屋又笙竽。", 
      "天際有云難載鶴，牆東無樹可啼烏。", 
      "春夢繞西湖。"
    ], 
    "rhythmic": "夢江南・憶江南", 
    "tags": [
      "西湖"
    ]
  }, 
  {
    "author": "仇遠", 
    "paragraphs": [
      "酒力欺愁薄，輕紅暈臉微。", 
      "雙鴛誰袖出青閨。", 
      "剗襪步東西。", 
      "倦蝶棲香懶，雛鶯調語低。", 
      "釵盟惟有燭花知。", 
      "半醉欲歸時。"
    ], 
    "rhythmic": "巫山一段雲"
  }, 
  {
    "author": "仇遠", 
    "paragraphs": [
      "秋乍覺。", 
      "露涼頓覺羅衾薄。", 
      "羅衾薄。", 
      "黃昏庭院，水風簾幕。", 
      "闌干待月花時約。", 
      "愁長夢短渾忘卻。", 
      "渾忘卻。", 
      "南山猿鶴，北枝烏鵲。"
    ], 
    "rhythmic": "憶秦娥"
  }, 
  {
    "author": "仇遠", 
    "paragraphs": [
      "滄島雲連，綠瀛秋入，暮景欲沈洲嶼。", 
      "無浪無風天地白，聽得潮生人語。", 
      "擎空孤柱。", 
      "翠倚高閣恁虛，中流蒼碧迷煙霧。", 
      "惟見廣寒門外，青無重數。", 
      "遙想貝闕珠宮，瓊林玉樹。", 
      "不知還是何處。", 
      "倩誰問、凌波輕步。", 
      "謾凝睇、乘鸞秦女。", 
      "想庭曲、霓裳正舞。", 
      "莫須長笛吹愁去。", 
      "怕喚起魚龍，三更噴作前山雨。"
    ], 
    "rhythmic": "八犯玉交枝・八寶妝"
  }, 
  {
    "author": "仇遠", 
    "paragraphs": [
      "十二闌干和露倚。", 
      "銀潢淡、玉蟾如洗。", 
      "萬籟無聲，纖雲不染。", 
      "目斷楚天千里。", 
      "自把黃花閒數蕊。", 
      "空招隱、湘君山鬼。", 
      "古劍埋光，孤燈倒影，咄咄樹猶如此。"
    ], 
    "rhythmic": "夜行船"
  }, 
  {
    "author": "仇遠", 
    "paragraphs": [
      "梅邊當江南信。", 
      "醉語無恁準。", 
      "斜陽丹葉一簾秋。", 
      "燕去鴻來，相憶幾時休。"
    ], 
    "rhythmic": "薦金蕉"
  }, 
  {
    "author": "仇遠", 
    "paragraphs": [
      "落盡紅雨乍收。", 
      "新篁靜院叫鉤輈。", 
      "柳絲輕拂闌干角，怕引閒愁懶上樓。", 
      "春淡淡，水悠悠。", 
      "椅窗曾爲牡丹留。", 
      "轉頭千載真成夢，贏得春風一枕愁。"
    ], 
    "rhythmic": "思佳客"
  }, 
  {
    "author": "仇遠", 
    "paragraphs": [
      "日影扶花一萬重。", 
      "秋香閣下又芙蓉。", 
      "舊時楚楚霓裳，移入長楊短柳中。", 
      "文甃碧，朱牆紅。", 
      "金輿蒼鼠玉華宮。", 
      "行人忍聽啼烏怨，笛裏闌干落葉風。"
    ], 
    "rhythmic": "思佳客"
  }, 
  {
    "author": "仇遠", 
    "paragraphs": [
      "燕燕樓空簾意靜。", 
      "露葉如啼，紅沁胭脂井。", 
      "淺約深盟期未定。", 
      "木犀風裏鴛鴦徑。", 
      "楚岫秦眉相入映。", 
      "私倚雲闌，淡月籠花頂。", 
      "今夕蘭釭空弔影。", 
      "繡衾羅薦餘香冷。"
    ], 
    "rhythmic": "蝶戀花"
  }, 
  {
    "author": "仇遠", 
    "paragraphs": [
      "三徑歸來秋早。", 
      "門外金鋪誰掃。", 
      "東籬不種閒花草。", 
      "惱亂西風未了。", 
      "霜華侵鬢淵明老。", 
      "南山曉。", 
      "啼紅怨綠駸駸少。", 
      "自採落葉英黃小。"
    ], 
    "rhythmic": "秋蕊香"
  }, 
  {
    "author": "仇遠", 
    "paragraphs": [
      "綺疏人獨。", 
      "記芙蓉院宇，玉簫同宿。", 
      "尚隱約、屏窄山多，□衾暖浪浮，帳香雲撲。", 
      "步襪蹁然，又何處、秦箏金屋。", 
      "□柔簪易折，破鏡難留，斷縷難續。", 
      "斜陽謾窮倦目。", 
      "甚天寒袖薄，猶倚修竹。", 
      "待聽雨、閒說前期，奈心在江南，人在江北。", 
      "老卻休文，自笑我、腰圍如束。", 
      "莫思量，尋花傍柳，舊時杜曲。"
    ], 
    "rhythmic": "解連環"
  }, 
  {
    "author": "仇遠", 
    "paragraphs": [
      "武林春早，乘興試問，孤山枝南枝北。", 
      "見說椒紅，初破芳苞猶綠。", 
      "羅浮夢熟。", 
      "記曾有、幽禽同宿。", 
      "依稀是、縞衣楚楚，佳人空谷。", 
      "嬌小春意未足。", 
      "甚嬌羞，怕入玉堂金屋。", 
      "誤學宮妝，粉額蜂黃輕撲。", 
      "江空歲晚，最難是、舊交松竹。", 
      "忒幽獨。", 
      "笛倚畫樓西曲。"
    ], 
    "rhythmic": "雪獅兒"
  }, 
  {
    "author": "仇遠", 
    "paragraphs": [
      "坐清晝。", 
      "記步幄行春，短亭呼酒。", 
      "悵湔裙香遠，波痕尚依舊。", 
      "亦闌橋下桃花觀，寒勒花枝瘦。", 
      "轉回廊、古瓦生鬆，暗泉鳴甃。", 
      "山雨夜來驟。", 
      "便綠漲平堤，雲橫遠岫。", 
      "細認沙頭，還見有落紅否。", 
      "楊花自趁東風去，空白鴛鴦首。", 
      "勸遊人、莫把驕驄系柳。"
    ], 
    "rhythmic": "探芳信"
  }, 
  {
    "author": "仇遠", 
    "paragraphs": [
      "小袖啼紅，殘茸唾碧，深愁如織。", 
      "閒愁不斷，冉冉舞絲千尺。", 
      "倚修筠、袖籠淺寒，望人在水西雲北。", 
      "想綠楊影裏，蘭舟輕艤，赤闌橋側。", 
      "遊劇歸來，恨汗溼酥融，步慳襪窄。", 
      "蘭情蕙盼，付與棲鸞消息。", 
      "奈無情、風雨做愁，帳鐙閃閃春寂寂。", 
      "夢相思、一枕巫山，更畫樓吹笛。"
    ], 
    "rhythmic": "瑣窗寒"
  }, 
  {
    "author": "仇遠", 
    "paragraphs": [
      "樓倚寒城，隔岸江山見東越。", 
      "望遠紅千尺，遊絲起舞，空青一段，斜陽明滅。", 
      "孤樹秋聲歇。", 
      "霜枝嫋、尚留病葉。", 
      "闌干外、帶郭人家，蜂房幾盤折。", 
      "我獨逍遙，乘虛憑遠，天風醒毛髮。", 
      "問西窗停燭，誰吟巴雨，連牀鼓瑟，誰彈湘月。", 
      "消得青鸞下，分明是、絳臺紫闕。", 
      "何時約、姑射仙人，試手回翦雪。"
    ], 
    "rhythmic": "一寸金"
  }, 
  {
    "author": "仇遠", 
    "paragraphs": [
      "藏鶯院靜，浮鴨池荒。", 
      "綠陰不減紅芳。", 
      "高臥虛堂。", 
      "南風時送微涼。", 
      "遊韉踐香未遍，怪青春、別我堂堂。", 
      "閒裏好，有故書盈篋，新酒盈缸。", 
      "只怕吳霜侵鬢，嘆春深銅雀，空老周郎。", 
      "弱絮沾泥，如今夢冷平康。", 
      "翻思舊遊蹤跡，認斷雲、低度橫塘。", 
      "離恨滿，甚月明、偏照小窗。"
    ], 
    "rhythmic": "聲聲慢"
  }, 
  {
    "author": "仇遠", 
    "paragraphs": [
      "四月時。", 
      "五月時。", 
      "柳絮無風不肯飛。", 
      "捲簾看燕歸。", 
      "雨悽悽。", 
      "草悽悽。", 
      "及早關門睡起遲。", 
      "省人多少詩。"
    ], 
    "rhythmic": "越山青・長相思"
  }, 
  {
    "author": "仇遠", 
    "paragraphs": [
      "寶蠟夜籠花，不礙畫樓，無限清景。", 
      "病葉分秋，翦愁桐金井。", 
      "銀漢外、塵飛不到，暮雲收、琉璃萬頃。", 
      "弁山橫翠，好倩西風，送上江心鏡。", 
      "霓裳空楚楚，鈞天舊夢難醒。", 
      "最憶嬋娟，□釵鈿香冷。", 
      "欲高跨、嬌鸞歸去，又還愁、烏啼酒醒。", 
      "獨思前事，夜永誰問相如病。"
    ], 
    "rhythmic": "尾犯"
  }, 
  {
    "author": "仇遠", 
    "paragraphs": [
      "踏青歸後，小步西園。", 
      "翠袖薄、新篁難倚，綠窗潤、弱絮輕黏。", 
      "春風急，暮雨悽然。", 
      "早聽啼鵑。", 
      "憶昔幾度湖邊。", 
      "款曲花前。", 
      "約俊客、同傾鑿落，看遊女、同上鞦韆。", 
      "春無主，落日低煙。", 
      "芳草年年。"
    ], 
    "rhythmic": "兩同心"
  }, 
  {
    "author": "仇遠", 
    "paragraphs": [
      "疏疏密密，漠漠紛紛，乍舞風無力。", 
      "殘磚斷礎，才轉眼、化作方圭園壁。", 
      "非花非絮，似騁巧、先投窗隙。", 
      "立小樓、不見青山，萬里鳥飛無跡。", 
      "休鄰凍梗冰苔，算飛入園林，都是春色。", 
      "年華婉娩，誰信道、老卻梁園詞客。", 
      "踏青近也，且一白、何消三白。", 
      "把一白、分與梅花，要點壽陽妝額。"
    ], 
    "rhythmic": "瑤花慢"
  }, 
  {
    "author": "仇遠", 
    "paragraphs": [
      "柳浪六橋春碧，香塵十里香風。", 
      "好是爛遊濃醉後，畫□闌干見小紅。", 
      "紅明綠暗中。", 
      "舊約涌金門道，紗籠畢竟相逢。", 
      "只恐入城歸路雜，便轉頭樹北雲東。", 
      "侯門深幾重。"
    ], 
    "rhythmic": "破陣子"
  }, 
  {
    "author": "仇遠", 
    "paragraphs": [
      "晴綿欺雪，撲撲紅樓錦幄。", 
      "小晴蜓載水花泊。", 
      "猶記橫波淺笑，香雲深約。", 
      "甚可怪、匆匆忘卻。", 
      "尋芳人老，那得心情問著。", 
      "雁程不到怨無託。", 
      "還又月笛幽院，風鐙疏箔。", 
      "謾傍竹、寒籠翠薄。"
    ], 
    "rhythmic": "鳳凰閣"
  }, 
  {
    "author": "仇遠", 
    "paragraphs": [
      "略彴橫溪曲。", 
      "映帶短莎修竹。", 
      "傍岸誰家屋。", 
      "愛水護遙碧，林擁深綠。", 
      "呼布穀。", 
      "東里西鄰才一簇。", 
      "社鼓初鳴春酒熟。", 
      "長衫方帽，翁醉扶黃犢。", 
      "斷霞倦鵲，未晚先爭宿。", 
      "門外月明三六六。"
    ], 
    "rhythmic": "歸田樂"
  }, 
  {
    "author": "仇遠", 
    "paragraphs": [
      "淺莎深苑，流螢暗度。", 
      "問霜紈、藏在何處。", 
      "一自西風，亂翦翦、枝頭紅露。", 
      "怕因循、綵鸞塵蠹。", 
      "歌臺香散，離宮燭暗，謾消凝、凌波微步。", 
      "最怕黃昏，小樓外、零雲殘雨。", 
      "把相思、共青鐙訴。"
    ], 
    "rhythmic": "解佩令"
  }, 
  {
    "author": "仇遠", 
    "paragraphs": [
      "舞褥行雲襯步，歌紈片月生懷。", 
      "歌殘舞罷花困軟，凝情猶小徘徊。", 
      "髻滑頻扶墮珥，裙低略露弓鞋。", 
      "當日凝香清燕，慣聽八拍三臺。", 
      "謝娘荀令都□老，匆匆好夢驚回。", 
      "閒指青衫舊淚，空連半股鸞釵。"
    ], 
    "rhythmic": "何滿子・河滿子"
  }, 
  {
    "author": "仇遠", 
    "paragraphs": [
      "楝花風，都過了。", 
      "冷落綠陰池沼。", 
      "春草草，草離離。", 
      "離人歸未歸。", 
      "暗魂消，頻夢見。", 
      "依約舊時庭院。", 
      "紅笑淺，綠顰深。", 
      "東風不自禁。"
    ], 
    "rhythmic": "更漏子"
  }, 
  {
    "author": "仇遠", 
    "paragraphs": [
      "山束灘聲，月移石影，寒江夜色空浮。", 
      "丹青古壁，風幡橫臥東流。", 
      "小艤載雲輕棹，湖痕漸落葑泥稠。", 
      "津亭外，隔船吹笛，喚起眠鷗。", 
      "非但予愁渺渺，料那人，應自有、一襟愁。", 
      "霜棲露泊，容易吹白人頭。", 
      "漠漠荻花勝雪，擬尋靜岸略移舟。", 
      "留閒耳，聽鶯小院，聽雨西樓。"
    ], 
    "rhythmic": "慶清朝"
  }, 
  {
    "author": "仇遠", 
    "paragraphs": [
      "盡日西闌憑醉。", 
      "新寒難睡。", 
      "袖爐煙冷帳雲寬，倩倩倩、先溫被。", 
      "空對短屏山水。", 
      "清清無寐。", 
      "卻思十里小紅樓，應不報、平安字。"
    ], 
    "rhythmic": "一落索"
  }, 
  {
    "author": "仇遠", 
    "paragraphs": [
      "鴉墨斜行印粉香。", 
      "倚樓凝望過鴻將。", 
      "寸心天遠，月冷夢浮湘。", 
      "題恨謾留詩葉小，合歡空戀舞衣長。", 
      "舊愁千斛，深淺倩誰量。"
    ], 
    "rhythmic": "相思引"
  }, 
  {
    "author": "仇遠", 
    "paragraphs": [
      "釵頭綴玉蟲，耿耿東窗曉。", 
      "京洛少年遊，猶恨歸來早。", 
      "寒食正梨花，古道多芳草。", 
      "今夜試青鐙，依舊春花小。"
    ], 
    "rhythmic": "生查子"
  }, 
  {
    "author": "仇遠", 
    "paragraphs": [
      "令巍巍、一段風流。", 
      "看情性、忒溫柔。", 
      "記得河橋曾識面，雨凝晴、欲問還羞。", 
      "沈吟半晌，蟬敧舞鬢、鶯澀歌喉。", 
      "到黃昏飲散，□雖未語，心已相留。", 
      "紗窗低轉，紅袖同攜，隨花歸去秦樓。", 
      "酒力難禁花易軟，聚眉峯、點點清愁。", 
      "瞋人笑語，朦朧嬌眼，䰀鬌扶頭。", 
      "醒來時、月轉西廂，隔窗猶聽箜篌。"
    ], 
    "rhythmic": "合歡帶"
  }, 
  {
    "author": "仇遠", 
    "paragraphs": [
      "家住銀塘東復東。", 
      "赤闌橋下笑相逢。", 
      "春風豆蔻抽新綠，夜雨茱萸溼老紅。", 
      "鷗鳥散，水天空。", 
      "綺窗昨夜已無蹤。", 
      "月昏雲淡沙汀小，簾影重重花影中。"
    ], 
    "rhythmic": "思佳客"
  }, 
  {
    "author": "仇遠", 
    "paragraphs": [
      "東壁誰家夜搗砧。", 
      "荊江流滯客偏閒。", 
      "三三五五瀟湘雁，飛盡南雲入北雲。", 
      "人獨自，月黃昏。", 
      "青鐙紅蕊落繽紛。", 
      "野篁謾白秋蕭索，無風無雨也閉門。"
    ], 
    "rhythmic": "思佳客"
  }, 
  {
    "author": "仇遠", 
    "paragraphs": [
      "霜醉秋花錦覆堤。", 
      "西風一舸小橋西。", 
      "閒將窗下紅蘭夢，寫入江南白苧詞。", 
      "芳緒斷，舊遊非。", 
      "空遺香墨溼烏絲。", 
      "碧雲冉冉無窮恨，只有山陽短笛知。"
    ], 
    "rhythmic": "思佳客"
  }, 
  {
    "author": "仇遠", 
    "paragraphs": [
      "脂雨東流，覺春去、綠陰如幄。", 
      "嘗記得、桃花碧徑，自憐幽獨。", 
      "日暮碧雲空冉冉，摘花小袖猶依竹。", 
      "望江南、草色慾連天，人江北。", 
      "誰共翦，西窗燭。", 
      "誰共度，西園曲。", 
      "甚採香情懶，楚騷誰續。", 
      "海遠休尋雙燕信，夜長爭忍孤鸞宿。", 
      "夾緗籤、曾有舊題詩，鐙前讀。"
    ], 
    "rhythmic": "滿江紅"
  }, 
  {
    "author": "仇遠", 
    "paragraphs": [
      "鴉墨鴛茸暗小窗。", 
      "梔花時遞淡中香。", 
      "何須華屋豔紅妝。", 
      "櫳月涼篩金瑣碎，牀琴清寫玉丁當。", 
      "風車閒倚在迴廊。"
    ], 
    "rhythmic": "浣溪沙"
  }, 
  {
    "author": "仇遠", 
    "paragraphs": [
      "薄薄梳妝細掃眉。", 
      "鬟鴉雙疊嶺雲低。", 
      "對人濃笑問歸期。", 
      "荀令老來香已減，謝娘別後夢應迷。", 
      "一番心事只春知。"
    ], 
    "rhythmic": "浣溪沙"
  }, 
  {
    "author": "仇遠", 
    "paragraphs": [
      "紅紫妝林綠滿池，遊絲飛絮兩依依。", 
      "正當穀雨弄晴時。", 
      "射鴨矮闌蒼蘚滑，畫眉小檻晚花遲。", 
      "一年彈指又春歸。"
    ], 
    "rhythmic": "浣溪沙"
  }, 
  {
    "author": "仇遠", 
    "paragraphs": [
      "豆蔻枝頭冷蝶飛。", 
      "荼縻花里老鶯啼。", 
      "懶留春住聽春歸。", 
      "北海芳尊誰共醉，東山遊屐近應稀。", 
      "小窗寒草送春時。"
    ], 
    "rhythmic": "浣溪沙"
  }, 
  {
    "author": "仇遠", 
    "paragraphs": [
      "猶記春風庭院，桃花初識劉郎。", 
      "綠腰傳得舊官腔。", 
      "自向花前學唱。", 
      "錦瑟空尋小袖，翠衾尚帶餘香。", 
      "一番拈起一思量。", 
      "又是桃花月上。"
    ], 
    "rhythmic": "西江月"
  }, 
  {
    "author": "仇遠", 
    "paragraphs": [
      "楚塞殘星幾點，關山明月三年。", 
      "長亭猶有竹如椽。", 
      "可惜中郎不見。", 
      "折柳新愁未歇，落梅舊夢誰圓。", 
      "何人吹向內門前。", 
      "一片鷓鴣清怨。"
    ], 
    "rhythmic": "西江月"
  }, 
  {
    "author": "仇遠", 
    "paragraphs": [
      "漠漠河橋柳外，愔愔門巷鐙初。", 
      "笙歌飲散醉相扶。", 
      "明月伴人歸去。", 
      "娃館深藏雲木，女牆斜掠煙蕪。", 
      "水天空闊見西湖。", 
      "鶴立夜寒多處。"
    ], 
    "rhythmic": "西江月", 
    "tags": [
      "西湖"
    ]
  }, 
  {
    "author": "仇遠", 
    "paragraphs": [
      "暗柳荒城疊鼓，小花靜院深鐙。", 
      "年年寒食可曾晴。", 
      "今夜晴猶未穩。", 
      "豆蔻梢頭二月，杜鵑枝上三更。", 
      "春風知得此時情。", 
      "吹動鞦韆紅影。"
    ], 
    "rhythmic": "西江月"
  }, 
  {
    "author": "仇遠", 
    "paragraphs": [
      "小立畫橋西畔，仙車驀送香風。", 
      "多情問我太匆匆。", 
      "疑是當年小宋。", 
      "須識蓬山不遠，梨雲路杳無蹤。", 
      "覺來斜月隔簾櫳。", 
      "不是相逢是夢。"
    ], 
    "rhythmic": "西江月"
  }, 
  {
    "author": "仇遠", 
    "paragraphs": [
      "寒食無情，陽春如客。", 
      "晚風吹盡繁枝。", 
      "落紅堆徑，小檻立移時。", 
      "樂事不堪再省，吳鄉遠、愁思依依。", 
      "誰家燕，斜穿繡幕，輕惹畫樑泥。", 
      "還知。", 
      "人寂寞，殷勤軟語，來說差池。", 
      "怕王孫歸去，芳草離離。", 
      "倚翠屏山夢斷，無心聽、啼鳥催歸。", 
      "何時向，溪流練帶，一舸載鴟夷。"
    ], 
    "rhythmic": "滿庭芳"
  }, 
  {
    "author": "仇遠", 
    "paragraphs": [
      "雞兒畫曲。", 
      "處處箏鳴雨屋。", 
      "十載重遊。", 
      "柳外啼烏也怨秋。", 
      "粉楹醉墨。", 
      "燕去樓空人不識。", 
      "醉踏花陰。", 
      "錯認人家月下門。"
    ], 
    "rhythmic": "減字木蘭花"
  }, 
  {
    "author": "仇遠", 
    "paragraphs": [
      "三生杜牧。", 
      "慣識小紅樓上宿。", 
      "壓帽花斜。", 
      "醉跨門前白鼻騧。", 
      "歸來尋睡。", 
      "懶撥薰爐溫素被。", 
      "兩袖香塵。", 
      "肯信春風老得人。"
    ], 
    "rhythmic": "減字木蘭花"
  }, 
  {
    "author": "仇遠", 
    "paragraphs": [
      "一番春暮。", 
      "惱人更下瀟瀟雨。", 
      "花片紛紛。", 
      "燕子人家都是春。", 
      "莫留春住。", 
      "問春歸去家何處。", 
      "春與人期。", 
      "春未歸時人未歸。"
    ], 
    "rhythmic": "減字木蘭花"
  }, 
  {
    "author": "仇遠", 
    "paragraphs": [
      "遠鍾消斷夢，又霜信、到紋窗。", 
      "有六曲屏山，四垂斗帳，重錦方牀。", 
      "輕寒畫眉尚懶，想留連、一線枕痕香。", 
      "無語因誰悒怏，何心重理絲簧。", 
      "花房。", 
      "空記舊周郎。", 
      "指印□鴛鴦。", 
      "悄不堪□□，暗塵繡陌，淡月幽坊。", 
      "休恁敗紅寄遠，怕驚波、侵字不成行。", 
      "坐憶江南信息，斷腸蘸甲清觴。"
    ], 
    "rhythmic": "木蘭花慢"
  }, 
  {
    "author": "仇遠", 
    "paragraphs": [
      "泥涼閒倚竹，奈冉冉、碧雲何。", 
      "愛水檻空明，風疏畫扇，雪透香羅。", 
      "惺鬆未成楚夢，看玲瓏、清影罩平坡。", 
      "便有一庭秋意，碎蛩聲亂寒莎。", 
      "銀河。", 
      "不起纖波。", 
      "天似水，月明多。", 
      "算江南再有，賀方回在，空費吟哦。", 
      "年年自圓自缺，恨紫簫、聲斷玉人歌。", 
      "謾對雙鴛素被，翠屏十二嵯峨。"
    ], 
    "rhythmic": "木蘭花慢"
  }, 
  {
    "author": "仇遠", 
    "paragraphs": [
      "一聲啼鴂無芳草。", 
      "南浦晴波雲渺渺。", 
      "蠹塵珠網滿香車，三十六橋春悄悄。", 
      "垂楊柳舞吹笙道。", 
      "紅粉臺空灰蝶小。", 
      "惜花心性不禁愁，莫放墮香隨去鳥。"
    ], 
    "rhythmic": "木蘭花令"
  }, 
  {
    "author": "仇遠", 
    "paragraphs": [
      "翠鸞不隔巫山路。", 
      "無人肯指行雲處。", 
      "徙倚最高樓。", 
      "秋波春望愁。", 
      "先來愁似霧。", 
      "更下絲絲雨。", 
      "芳徑濺香泥。", 
      "苔花滑馬蹄。"
    ], 
    "rhythmic": "菩薩蠻"
  }, 
  {
    "author": "仇遠", 
    "paragraphs": [
      "瑤琴欲把相思譜。", 
      "殷勤難寫相思語。", 
      "人在碧苕濱。", 
      "相思煙水深。", 
      "鱗波流碎月。", 
      "荏苒年芳歇。", 
      "何處寄相思。", 
      "白蘋秋一枝。"
    ], 
    "rhythmic": "菩薩蠻"
  }, 
  {
    "author": "仇遠", 
    "paragraphs": [
      "曉星低射疏櫺，殢寒卻枕還慵起。", 
      "炊煙逗屋，隔房人語，鐙前行李。", 
      "霜滑平橋，霧迷衰草，時間流水。", 
      "悵雕鞍獨擁，清寒滿袖，入斜月、空山裏。", 
      "謾把鞭梢暗指。", 
      "酒旗邊、柴門又閉。", 
      "分水點墨，因風欲寄，梅花萬里。", 
      "寶帳春慵，夢中肯信，有人憔悴。", 
      "待歸來、別倚新腔，換卻淚毫愁紙。"
    ], 
    "rhythmic": "水龍吟"
  }, 
  {
    "author": "仇遠", 
    "paragraphs": [
      "碧溪灣，疏竹外，正小春天氣。", 
      "綠珠羞澀，半吐椒紅可人意。", 
      "月香傳瘦影，露臉凝清淚。", 
      "笑倡條冶葉，怕冷尚貪睡。", 
      "馬行遲，雪未霽。", 
      "還憶前村裏。", 
      "青禽啁哳，疑是當時夢初起。", 
      "舊愁歸塞管，遠恨瀟湘水。", 
      "望江南，故人家萬里。"
    ], 
    "rhythmic": "早梅芳近・早梅芳"
  }, 
  {
    "author": "仇遠", 
    "paragraphs": [
      "夕陽門巷荒城曲，清音早鳴秋樹。", 
      "薄翦綃衣，涼生鬢影，獨飲天邊風露。", 
      "朝朝暮暮。", 
      "奈一度悽吟，一番悽楚。", 
      "尚有殘聲，驀然飛過別枝去。", 
      "齊宮往事謾省，行人猶與說，當時齊女。", 
      "雨歇空山，月籠古柳，彷佛舊曾聽處。", 
      "離情正苦。", 
      "甚懶拂冰箋，倦拈琴譜。", 
      "滿地霜紅，淺莎尋蛻羽。"
    ], 
    "rhythmic": "齊天樂"
  }, 
  {
    "author": "董嗣杲", 
    "paragraphs": [
      "蓮幽竹邃，舊池亭幾處，多愛君子。", 
      "醉玉吹香還認取，忙裏得閒標緻。", 
      "心逐雲帆，情隨煙笛，高會知誰繼。", 
      "宵筵會啓，驀然身外浮世。", 
      "因見杜牧疏狂，前緣夢裏，謾蹙雙眉翠。", 
      "香滿屏山春滿幾，爐擁麝焦禽睡。", 
      "月落梅空，霜濃窗掩，兩耳風聲起。", 
      "豔歌終散，輸他鶴帳清寐。"
    ], 
    "rhythmic": "湘月・念奴嬌"
  }, 
  {
    "author": "董嗣杲", 
    "paragraphs": [
      "玉山曾醉涼州夢，圖芳敻無今古。", 
      "露顆虯藤，風枝蠹葉，遺墨何人收取。", 
      "當時贈與。", 
      "記輕別西湖，笑離南浦。", 
      "萬里奚囊，豈知隨處助吟苦。", 
      "歸來情寄謾遠，舊尋猶在望，荒亭荒圃。", 
      "紺蕾攢冰，蒼陰弄月，休說堆盤馬乳。", 
      "雲梯尚阻。", 
      "袖一幅秋煙，掃空塵土。", 
      "靜想山窗，半乘寒架雨。"
    ], 
    "rhythmic": "齊天樂", 
    "tags": [
      "西湖"
    ]
  }, 
  {
    "author": "高遠", 
    "paragraphs": [
      "夢繞荊溪，蟹肥春甕滿。"
    ], 
    "rhythmic": "失調名"
  }, 
  {
    "author": "楊均", 
    "paragraphs": [
      "丹楹轉月。", 
      "金繡紛幢鉞。", 
      "勳在有唐宗社，人千載、仰英烈。", 
      "維辰嗟盡節。", 
      "故里昭虔揭。", 
      "臨御雍雍來下，歆初薦、俎羞潔。"
    ], 
    "rhythmic": "霜天曉角"
  }, 
  {
    "author": "楊均", 
    "paragraphs": [
      "當年宋壁。", 
      "血擁河流赤。", 
      "全護東南形勝，百易萬、五神力。", 
      "人心同奮激。", 
      "立此生民極。", 
      "哀角載歌霜曉，瓊、聖容懌。"
    ], 
    "rhythmic": "霜天曉角"
  }, 
  {
    "author": "楊均", 
    "paragraphs": [
      "忠忱誼愊。", 
      "對越如丹赤。", 
      "緬想遺風餘烈，猶身見、古顏色。", 
      "惟馨非黍稷。", 
      "穆穆歆明德。", 
      "簟灩芳彝須醉，回雲旞、佑鄉國。"
    ], 
    "rhythmic": "霜天曉角"
  }, 
  {
    "author": "胡幼黃", 
    "paragraphs": [
      "有喜君初度，風雨作秋聲。", 
      "連旬烈日，稻畦麥壠欲揚塵。", 
      "好似天瓢在手，笑把羣龍呵叱，四野注如傾。", 
      "勃勃生意滿，翠浪涌縱橫。", 
      "君知否，仁者壽，壽斯仁。", 
      "自從三代而下，民命寄蒼旻。", 
      "滿目桑麻谷粟，滿目簿書期會，試說與仁人。", 
      "小試作霖手，甦醒永新民。"
    ], 
    "rhythmic": "水調歌頭"
  }, 
  {
    "author": "熊禾", 
    "paragraphs": [
      "秋宵倦起，起來風露溼人衣。", 
      "休休未是早行時。", 
      "旋摘青蔬炊飯，暖酒就爐圍。", 
      "值青山有意，且把詩題。", 
      "興闌便歸，忽邂逅、故人期。", 
      "道是遊山正叔，消息曾知。", 
      "茶煙午竈，聽擊棹、歌聲笑語遲。", 
      "雲靄散、皓月呈輝。"
    ], 
    "rhythmic": "婆羅門引"
  }, 
  {
    "author": "熊禾", 
    "paragraphs": [
      "自笑生身，歷事以來，垂六十年。", 
      "今浮沈閭里，半非識面，交遊朋友，各已華顛。", 
      "富貴不來，少年已去，空見悠悠歲月遷。", 
      "雖然是，壯心一點，猶自依然。", 
      "新陽又長天邊。", 
      "人指似山間詩酒仙。", 
      "算胸次崔嵬，不勝百榼，筆端枯槁，難足千篇。", 
      "隱几杖藜，相耕聽誦，聊看諸郎相後先。", 
      "餘何事，但讀書煮茗，日晏高眠。"
    ], 
    "rhythmic": "沁園春"
  }, 
  {
    "author": "熊禾", 
    "paragraphs": [
      "鬥轉旋霄，梧飄金井，洞天秋氣方新。", 
      "幔亭仙子，飛佩下瑤京。", 
      "霞袂霓裳縹緲，冰肌瑩、月作精神。", 
      "雲璈動，瓊仙歌舞，共慶捧瑤觥。", 
      "蟾宮，人未老，縱橫禮樂，談笑功句名。", 
      "從今去，有多少、富貴光榮。", 
      "且聽賓雲奏曲，千秋歲、更引清聲。", 
      "齊眉處，朱顏綠鬢，相與共長生。"
    ], 
    "rhythmic": "滿庭芳"
  }, 
  {
    "author": "熊禾", 
    "paragraphs": [
      "翠旗迎風輦。", 
      "正金母、西遊瑤臺寶殿。", 
      "蓬萊都歷遍。", 
      "□飄然來到，笙歌庭院。", 
      "朱顏綠鬢。", 
      "須盡道、人間罕見。", 
      "更恰恰佔得，美景良辰，小春天暖。", 
      "開宴。", 
      "畫堂深處，銀燭高燒，珠簾任卷。", 
      "香浮寶篆。", 
      "翻舞袖，掩歌扇。", 
      "看蘭孫桂子，成團成簇，共捧金荷齊勸。", 
      "□從今、鶴算龜齡，天長地遠。"
    ], 
    "rhythmic": "瑞鶴仙"
  }, 
  {
    "author": "詹無咎", 
    "paragraphs": [
      "龜兒吐火，鶴兒銜火。", 
      "藥線上、輪兒走火。", 
      "十勝一斗七星毯，一架上、有許多包裹。", 
      "梨花數朵。", 
      "杏花數朵。", 
      "又開放、牡丹數朵。", 
      "便當場好手路歧人，也須教、點頭嚥唾。"
    ], 
    "rhythmic": "鵲橋仙"
  }, 
  {
    "author": "詹無咎", 
    "paragraphs": [
      "梅子黃時雨。", 
      "對幽窗、依依抱獨，幾多愁緒。", 
      "潤逼琴絲無雅韻，難續文園舊詣。", 
      "頭白盡、相如誰顧。", 
      "燕子樓空塵又鎖，望天涯、不寄紅絲縷。", 
      "嗟往事，且休語。", 
      "傷情當日班衣舞。", 
      "更宮衣、香羅乍帶，九天繁露。", 
      "一寸草心迎永日，更把葵心自許。", 
      "怎料有、風推雨如。", 
      "惹起靈均千古恨，轉淒涼、更不成端午。", 
      "拼小醉，讀騷句。"
    ], 
    "rhythmic": "賀新郎"
  }, 
  {
    "author": "王槐建", 
    "paragraphs": [
      "武夷一片閒雲，被風吹落清原頂。", 
      "溪梅馥馥，飛來相傍，不嫌淒冷。", 
      "瓦釜爭鳴，絲桐一曲，滿城傾聽。", 
      "奈陽春未了，驪駒已駕，桐陰底、夢魂醒。", 
      "何限吟箋賦筆，甚鄉心、分卻清興。", 
      "鰲峯勝處，遙知風月，屬誰管領。", 
      "邂逅何時，無窮事業，有窮光景。", 
      "但相期、不負初心，此外分、皆前定。"
    ], 
    "rhythmic": "水龍吟"
  }, 
  {
    "author": "劉應李", 
    "paragraphs": [
      "濯滄浪，歌窈窕，雲日弄微霽。", 
      "屏倚曾空，鶴去幾何歲。", 
      "尚留洞草芊青，巖花重碧，游泳處、露中風袂。", 
      "木蘭艤。", 
      "亭外冉冉斜陽，杯行尚聯斷。", 
      "獨憑危闌，解渴漱寒水。", 
      "少須酒力還低，茶香不斷，清與處、月明川底。"
    ], 
    "rhythmic": "祝英臺近"
  }, 
  {
    "author": "王夢應", 
    "paragraphs": [
      "問誰歌、暗香疏影，此花堪照人世。", 
      "起持霜月爲花壽，天亦願花千歲。", 
      "誰有意。", 
      "著如此人間，更著花如此。", 
      "高寒灑灑。", 
      "看浩蕩剛風，跨虯飛佩，玉影亂如水。", 
      "行春處，一笑人間紫翠。", 
      "紛紛窺此天地。", 
      "壽如川至。", 
      "□好是、澗翁茲歲喜。", 
      "榮沾南儒恩例。", 
      "捧觴更喜郎君美。", 
      "任夜來歸侍。", 
      "見說生辰，恰逢本命，壽筵且未。", 
      "聽老聃孫子。", 
      "祝公耆艾，祝公富貴。"
    ], 
    "rhythmic": "摸魚兒"
  }, 
  {
    "author": "王夢應", 
    "paragraphs": [
      "淺幘分秋，涼尊試月，西風未雁猶蟬。", 
      "看芙蓉影裏，綠鬢年年。", 
      "日上雲帆壓海，塵清玉馬行天。", 
      "更煙樓鳳舉，風幕麟遊，錦後珠前。", 
      "綠陰池館如畫，記晴春藥徑，雨曉芝田。", 
      "已辦十年笑語，小聚雲邊。", 
      "舞稱香圍豔雪，歌遲酒落紅船。", 
      "早羣仙歸去，柳掖花扶，似霧非煙。"
    ], 
    "rhythmic": "錦堂春・錦堂春慢"
  }, 
  {
    "author": "王夢應", 
    "paragraphs": [
      "欲霜更雨，記青雲籬落，東風前此。", 
      "簾外客秋人共老，雁與愁飛千里。", 
      "水郭煙明，竹陂波小，萬葉寒聲起。", 
      "憑高那更，九嶷吹盡雲氣。", 
      "婉娩空復多情，年年晉夢，花與柴桑是。", 
      "誰解意消風日晚，短笛孤舟林水。", 
      "江蟹籠新，露萸斟淺，澆得鄉關思。", 
      "平蕪天遠，一痕黃抹秋霽。"
    ], 
    "rhythmic": "念奴嬌"
  }, 
  {
    "author": "王夢應", 
    "paragraphs": [
      "瞢騰曉被，聽墮冰屋角，晴哢仍未。", 
      "土溼煙生，庭掩寒青，障泥懶爲春試。", 
      "東風舊與花飛去，料記得、年年沙際。", 
      "忍落梅、萬點苔根，化作一窗離思。", 
      "猶憶蔫紅稚綠，斷橋雪未掃，天近春易。", 
      "老對荒寒，事舊人新，雁後不成情味。", 
      "人間解有花如海，待一片、不教隨水。", 
      "但玉香、酥影玲瓏，逐日暖紅雲裏。"
    ], 
    "rhythmic": "疏影"
  }, 
  {
    "author": "王夢應", 
    "paragraphs": [
      "寒窗月晴。", 
      "寒梢露明。", 
      "一痕歸影燈青。", 
      "又分攜短亭。", 
      "蘅皋佩雲。", 
      "蒸溪酒春。", 
      "有誰勤說歸程。", 
      "是峯頭雁聲。"
    ], 
    "rhythmic": "醉太平"
  }, 
  {
    "author": "孫銳", 
    "paragraphs": [
      "平湖千頃浪花飛。", 
      "春後銀魚霜更肥。", 
      "菱葉飯，蘆花衣。", 
      "酒酣載月忙呼歸。"
    ], 
    "rhythmic": "漁父詞・漁父"
  }, 
  {
    "author": "孫銳", 
    "paragraphs": [
      "漁釣有遺逸，天子寵元真。", 
      "賜之奴僕，得隨嬀豔下神京。", 
      "幾度蘋汀蓼岸，不問金鉤無餌，談笑取冰鱗。", 
      "珍重主人意，名我曰樵青。", 
      "肩蘭槳，縈桂棹，出波津。", 
      "凌虛上□□□，□□會羣真。", 
      "卸下綠蓑青笠，付與漁童收管，相與□紅塵。", 
      "歸去又□□，同賞洞中春。"
    ], 
    "rhythmic": "水調歌頭"
  }, 
  {
    "author": "李琳", 
    "paragraphs": [
      "碧醮江山，鶴唳曉、雲獻畫屏。", 
      "瑤宮敞，舞金翔翠，巍枕春城。", 
      "龍背神瓢飛旱雨，虹光花石轉陰晴。", 
      "藹晝香、飛霧福蒼生，千古靈。", 
      "簫鶯響，笙鶴鳴。", 
      "瑞煙起，彩雲行。", 
      "滿闌干花影，繡揚簾旌。", 
      "佛界三千籠日月，仙樓十二掛星辰。", 
      "望赭袍、霞佩並雲軿，遊紫清。"
    ], 
    "rhythmic": "滿江紅"
  }, 
  {
    "author": "李琳", 
    "paragraphs": [
      "蕊珠仙馭遠，橫羽葆、簇霓旌。", 
      "甚鸞月流輝，鳳雲布彩，翠繞蓬瀛。", 
      "舞衣怯環佩冷，問梨園、幾度沸歌聲。", 
      "夢裏芝田八駿，禁中花漏三更。", 
      "繁華一瞬化飛塵，輦路劫灰平。", 
      "恨碧滅煙銷，紅凋露粉，寂寞秋城。", 
      "興亡事空陳跡，只青山、淡淡夕陽明。", 
      "懶向沙鷗說得，柳風吹上旗亭。"
    ], 
    "rhythmic": "木蘭花慢"
  }, 
  {
    "author": "李琳", 
    "paragraphs": [
      "淡煙疏雨，香徑渺啼鴂。", 
      "新晴晝簾閒卷，燕外寒猶力。", 
      "依約天涯芳草，染得春風碧。", 
      "人間陳跡。", 
      "斜陽今古，幾縷遊絲趁飛蝶。", 
      "柳向尊前起舞，又覺春如客。", 
      "翠袖折取嫣紅，笑與簪華髮。", 
      "回首青山一點，檐外寒雲疊。", 
      "梨花淡白，柳花飛絮，夢繞闌干一株雪。"
    ], 
    "rhythmic": "六麼令"
  }, 
  {
    "author": "醴陵士人", 
    "paragraphs": [
      "宰相巍巍坐廟堂。", 
      "說着經量。", 
      "便要經量。", 
      "那個臣僚上一章。", 
      "頭說經量。", 
      "尾說經量。", 
      "輕狂太守在吾邦。", 
      "聞說經量。", 
      "星夜經量。", 
      "山東河北久拋荒。", 
      "好去經量。", 
      "胡不經量。"
    ], 
    "rhythmic": "一翦梅"
  }, 
  {
    "author": "褚生", 
    "paragraphs": [
      "半堤花雨。", 
      "對芳辰消遣，無奈情緒。", 
      "春色尚堪描畫在，萬紫千紅塵土。", 
      "鵑促歸期，鶯收佞舌，燕作留人語。", 
      "繞欄紅藥，韶華留作孤主。", 
      "真個恨殺東風，幾番過了，不似今番苦。", 
      "樂事賞心磨滅盡，忽見飛書傳羽。", 
      "湖水湖煙，峯南峯北，總是堪傷處。", 
      "新塘楊柳，小腰猶自歌舞。"
    ], 
    "rhythmic": "百字令・念奴嬌"
  }, 
  {
    "author": "褚生", 
    "paragraphs": [
      "倚危欄，斜日暮。", 
      "驀驀甚情緒。", 
      "稚柳嬌黃，全未禁風雨。", 
      "春江萬里雲濤，扁舟飛渡。", 
      "那更聽、塞鴻無數。", 
      "嘆離阻。", 
      "有恨落天涯，誰念孤旅。", 
      "滿目風塵，冉冉如飛霧。", 
      "是何人惹愁來，那人何處。", 
      "怎知道、愁來不去。"
    ], 
    "rhythmic": "祝英臺近"
  }, 
  {
    "author": "徐君寶妻", 
    "paragraphs": [
      "漢上繁華，江南人物，尚遺宣政風流。", 
      "綠窗朱戶，十里爛銀鉤。", 
      "一旦刀兵齊舉，旌旗擁、百萬貔貅。", 
      "長驅入，歌臺舞榭，風捲落花愁。", 
      "清平三百載，典章人物，掃地俱休。", 
      "幸此身未北，猶客南州。", 
      "破鑑徐郎何在，空惆悵、相見無由。", 
      "從今後，夢魂千里，夜夜岳陽樓。"
    ], 
    "rhythmic": "滿庭芳", 
    "tags": [
      "岳陽樓"
    ]
  }, 
  {
    "author": "徐君寶妻", 
    "paragraphs": [
      "雙巒鬥碧，寒玉雕秋壁。", 
      "兩道凝螺天半，橫無限、青青色。", 
      "拍案濤聲急。", 
      "似鼓臨邛瑟。", 
      "窗下鏡臺鸞去，空留得、春山跡。"
    ], 
    "rhythmic": "霜天曉角"
  }, 
  {
    "author": "劉氏", 
    "paragraphs": [
      "我生不辰，逢此百罹，況乎亂離。", 
      "奈惡因緣到，不夫不主，被擒捉去。", 
      "爲妾爲妻。", 
      "父母公姑，弟兄姐妹，流落不知東與西。", 
      "心中事，把家書寫下，分付伊誰。", 
      "越人北向燕支。", 
      "回首望、雁峯天一涯。", 
      "奈翠鬟雲軟，笠兒怎帶，柳腰春細，馬性難騎。", 
      "缺月疏桐，淡煙衰草，對此如何不淚垂。", 
      "君知否，我生於何處，死亦魂歸。"
    ], 
    "rhythmic": "沁園春"
  }, 
  {
    "author": "無聞翁", 
    "paragraphs": [
      "埋怨姐姐，銜恨婆婆。"
    ], 
    "rhythmic": "沁園春"
  }, 
  {
    "author": "楊氏", 
    "paragraphs": [
      "便歸去，懶東塗西抹，學少年婆。"
    ], 
    "rhythmic": "沁園春"
  }, 
  {
    "author": "楊氏", 
    "paragraphs": [
      "錯應誰鑄。"
    ], 
    "rhythmic": "滿庭芳"
  }, 
  {
    "author": "張淑芳", 
    "paragraphs": [
      "墨痕香，紅蠟淚。", 
      "點點愁人離思。", 
      "桐葉落，蓼花殘。", 
      "雁聲天外寒。", 
      "五雲嶺，九溪塢。", 
      "待到秋來更苦。", 
      "風淅淅，水淙淙。", 
      "不教蓬徑通。"
    ], 
    "rhythmic": "更漏子"
  }, 
  {
    "author": "張淑芳", 
    "paragraphs": [
      "羅襟溼未乾，又是淒涼雪。", 
      "欲睡難成寐、音書絕。", 
      "窗前竹葉，凜凜狂風折。", 
      "寒衣弱不勝，有甚遙腸，望到春來時節。", 
      "孤燈獨照，字字吟成血。", 
      "僅梅花知苦、香來接。", 
      "離愁萬種，提起心頭切。", 
      "比霜風更烈。", 
      "瘦似枯枝，待何人與分說。"
    ], 
    "rhythmic": "滿路花・促拍滿路花"
  }, 
  {
    "author": "張淑芳", 
    "paragraphs": [
      "散步山前春草香。", 
      "朱闌綠水繞吟廊。", 
      "花枝驚墮繡衣裳。", 
      "或定或搖江上柳，爲鶯爲鳳月中篁。", 
      "爲誰掩抑鎖芸窗。"
    ], 
    "rhythmic": "浣溪沙"
  }, 
  {
    "author": "王易簡", 
    "paragraphs": [
      "宮煙曉散春如霧。", 
      "參差護晴窗戶。", 
      "柳色初分，餳香未冷，正是清明百五。", 
      "臨流笑語。", 
      "映十二闌干，翠嚬紅妒。", 
      "短帽輕鞍，倦遊曾遍斷橋路。", 
      "東風爲誰媚嫵。", 
      "歲華頓感慨，雙鬢何許。", 
      "前度劉郎，三生杜牧，贏得征衫塵土。", 
      "心期暗數。", 
      "總寂寞當年，酒籌花譜。", 
      "付與春愁，小樓今夜雨。"
    ], 
    "rhythmic": "齊天樂"
  }, 
  {
    "author": "王易簡", 
    "paragraphs": [
      "暗簾吹雨，怪西風梧井，淒涼何早。", 
      "一寸柔情千萬縷，臨鏡霜痕驚老。", 
      "雁影關山，蛩聲院宇，做就新懷抱。", 
      "湘皋遺佩，故人空寄瑤草。", 
      "已是搖落堪悲，飄零多感，那更長安道。", 
      "衰草寒蕪吟未盡，無那平煙殘照。", 
      "千古閒愁，百年往事，不了黃花笑。", 
      "漁樵深處，滿庭紅葉休掃。"
    ], 
    "rhythmic": "酹江月・念奴嬌"
  }, 
  {
    "author": "王易簡", 
    "paragraphs": [
      "庭草春遲，汀蘋香老，數聲珮悄蒼玉。", 
      "年晚江空，天寒日暮，壯懷聊寄幽獨。", 
      "倦遊多感，更西北、高樓送目。", 
      "佳人不見，慷慨悲歌，夕陽喬木。", 
      "紫霞洞窅雲深，嫋嫋餘香，鳳簫誰續。", 
      "桃花賦在，竹枝詞遠，此恨年年相觸。", 
      "翠箋芳字，謾重省、當時顧曲。", 
      "因君凝佇，依約吳山，半痕蛾綠。"
    ], 
    "rhythmic": "慶宮春・高陽臺"
  }, 
  {
    "author": "王易簡", 
    "paragraphs": [
      "煙嶠收痕，雲沙擁沫，孤槎萬里春聚。", 
      "蠟杵冰塵，水研花片，帶得海山風露。", 
      "纖痕透曉，銀鏤小、初浮一縷。", 
      "重剪紗窗暗燭，深垂繡簾微雨。", 
      "餘馨惱人最苦。", 
      "染羅衣、少年情緒。", 
      "謾省佩珠曾解，蕙羞蘭妒。", 
      "好是芳鈿翠嫵。", 
      "恨素被濃薰夢無據。", 
      "待剪秋雲，殷勤寄與。"
    ], 
    "rhythmic": "天香"
  }, 
  {
    "author": "王易簡", 
    "paragraphs": [
      "翠裳微護冰肌，夜深暗泣瑤臺露。", 
      "芳容淡濘，風神蕭散，凌波晚步。", 
      "西子殘妝，環兒初起，未須勻注。", 
      "看明璫素襪，相逢憔悴，當應被、西風誤。", 
      "十里雲愁雪妒。", 
      "抱淒涼、盼嬌無語。", 
      "當時姐妹，朱顏樓褪酒，紅衣按舞。", 
      "別浦重尋，舊盟唯有，一行鷗鷺。", 
      "伴玉顏月曉，盈盈冷豔，洗人間暑。"
    ], 
    "rhythmic": "水龍吟"
  }, 
  {
    "author": "王易簡", 
    "paragraphs": [
      "怪鮫宮、水晶簾卷，冰痕初斷香縷。", 
      "澄波盪槳人初到，三十六陂煙雨。", 
      "春又去。", 
      "伴點點荷錢，隱約吳中路。", 
      "相思日暮。", 
      "恨洛浦娉婷，芳鈿翠剪，奩影照悽楚。", 
      "功名夢，消得西風一度。", 
      "高人今在何許。", 
      "鱸香菰冷斜陽裏，多少天涯意緒。", 
      "誰記取。", 
      "但枯豉紅鹽，溜玉凝秋箸。", 
      "尊前起舞。", 
      "算唯有淵明，黃花歲晚，此興共千古。"
    ], 
    "rhythmic": "摸魚兒"
  }, 
  {
    "author": "王易簡", 
    "paragraphs": [
      "翠雲深鎖齊姬恨，纖柯暗翻冰羽。", 
      "錦瑟重調，綃衣乍著，聊飲人間風露。", 
      "相逢甚處。", 
      "記槐影初涼，柳陰新雨。", 
      "聽盡殘聲，爲誰驚起又飛去。", 
      "商量秋信最早。", 
      "晚來吟未徹，卻是悽楚。", 
      "斷韻還連，餘悲似咽，欲和愁邊佳句。", 
      "幽期誰語。", 
      "怕寒葉凋零，蛻痕塵土。", 
      "古木斜暉，向人懷抱苦。"
    ], 
    "rhythmic": "齊天樂"
  }, 
  {
    "author": "馮應瑞", 
    "paragraphs": [
      "枯石流痕，殘沙擁沫，驪宮夜蟄驚起。", 
      "海市收時，鮫人分處，誤入衆芳叢裏。", 
      "春霖未就，都化作、淒涼雲氣。", 
      "惟有清寒一點，消磨小窗殘醉。", 
      "當年翠篝素被。", 
      "拂餘薰、倦懷如水。", 
      "謾惜舞紅猶在，爲誰重試。", 
      "幾片金昏字古，向故篋聊將伴憔悴。", 
      "□□□□，□□□□。"
    ], 
    "rhythmic": "天香"
  }, 
  {
    "author": "唐藝孫", 
    "paragraphs": [
      "螺甲磨星，犀株杵月，蕤英嫩壓拖水。", 
      "海蜃樓高，仙蛾鈿小，縹緲結成心字。", 
      "麝煤候暖，載一朵、輕雲不起。", 
      "銀葉初生薄暈，金猊旋翻纖指。", 
      "芳杯惱人漸醉。", 
      "碾微馨、鳳團閒試。", 
      "滿架舞紅都換，懶收珠佩。", 
      "幾片菱花鏡裏，更摘索雙鬟伴秋睡。", 
      "早是新涼，重薰翠被。"
    ], 
    "rhythmic": "天香"
  }, 
  {
    "author": "唐藝孫", 
    "paragraphs": [
      "柳風微扇閒池閣，深林翠陰人靜。", 
      "漸理琴絲，誰調金奏，悽咽流空清韻。", 
      "虹明雨潤。", 
      "正乍集庭柯，憑闌新聽。", 
      "午夢驚回，有人嬌困酒初醒。", 
      "西軒晚涼又嫩。", 
      "向枝頭佔得，銀露千頃。", 
      "蛻翦花輕，羽翻紙薄，老去易驚秋信。", 
      "殘聲送暝。", 
      "恨秦樹斜陽，暗催光景。", 
      "淡月疏桐，半窗留鬢影。"
    ], 
    "rhythmic": "齊天樂"
  }, 
  {
    "author": "唐藝孫", 
    "paragraphs": [
      "收帆渡口。", 
      "認遠岸夜篝，鬆炬如晝。", 
      "還見沙痕雪漲，水紋霜後。", 
      "秦宮夢到無腸斷，望明河、月斜疏柳。", 
      "瑣窗相對，茶邊猶記，眼波頻溜。", 
      "漸嫩菊、初篘綠酒。", 
      "嘆風味尊前，瀟灑如舊。", 
      "幾度金橙香霧，玉盤纖手。", 
      "清愁小醉淒涼裏，拼今生、容易消瘦。", 
      "草心春淺，年年相憶，看燈時候。"
    ], 
    "rhythmic": "桂枝香"
  }, 
  {
    "author": "呂同老", 
    "paragraphs": [
      "冰片熔肌，水沈換骨，蜿蜒夢斷瑤島。", 
      "翦碎腥雲，杵勻枯沫，妙手製成翻巧。", 
      "金篝候火，無似有、微薰初好。", 
      "簾影垂風不動，屏深護春宜小。", 
      "殘梅舞紅褪了。", 
      "佩珠寒、滿懷清峭。", 
      "幾度酒餘重省，舊愁多少。", 
      "荀令風流未減，怎奈向飄零賦情老。", 
      "待寄相思，仙山路杳。"
    ], 
    "rhythmic": "天香"
  }, 
  {
    "author": "呂同老", 
    "paragraphs": [
      "素肌不污天真，曉來玉立瑤池裏。", 
      "亭亭翠蓋，盈盈素靨，時妝淨洗。", 
      "太液波翻，霓裳舞罷，斷魂流水。", 
      "甚依然、舊日濃香淡粉，花不似，人憔悴。", 
      "欲喚凌波仙子。", 
      "泛扁舟、浩波千里。", 
      "只愁回首，冰簾半掩，明璫亂墜。", 
      "月影悽迷，露華零落，小闌誰倚。", 
      "共芳盟，猶有雙棲雪鷺，夜寒驚起。"
    ], 
    "rhythmic": "水龍吟"
  }, 
  {
    "author": "呂同老", 
    "paragraphs": [
      "綠蔭初蔽林塘路，悽悽乍流清韻。", 
      "倦咽高槐，驚嘶別柳，還憶當曾聽。", 
      "西窗夢醒。", 
      "嘆弦絕重調，珥空難整。", 
      "綽約冰綃，夜深誰念露華冷。", 
      "不知身世易老，一聲聲斷續，頻報秋信。", 
      "墜葉山明，疏枝月小，惆悵齊姬薄倖。", 
      "餘音未盡。", 
      "早枯翼飛仙，暗嗟殘景。", 
      "見洗冰奩，怕翻雙翠鬢。"
    ], 
    "rhythmic": "齊天樂"
  }, 
  {
    "author": "呂同老", 
    "paragraphs": [
      "松江岸側。", 
      "正亂葉墜紅，殘浪收碧。", 
      "猶記燈寒暗聚，籪疏輕入。", 
      "休嫌郭索尊前笑，且開顏、共傾芳液。", 
      "翠橙絲霧，玉蔥浣雪，嫩黃初擘。", 
      "自那日、新詩換得。", 
      "又幾度相逢，落潮秋色。", 
      "常是籬邊早菊，慰渠岑寂。", 
      "如今謾有江山興，更誰憐、草泥蹤跡。", 
      "但將身世，浮沈醉鄉，舊遊休憶。"
    ], 
    "rhythmic": "桂枝香"
  }, 
  {
    "author": "李居仁", 
    "paragraphs": [
      "瀛嶠浮煙，滄波掛月，潛虯睡起清曉。", 
      "萬里槎程，一番花信，付與露薇冰腦。", 
      "纖雲漸暖，凝翠席、氤氳不了。", 
      "銀葉重調火活。", 
      "珠簾日垂風悄。", 
      "螺屏酒醒夢好。", 
      "繡羅幬、依舊痕少。", 
      "幾度試拈心字，暗驚芳抱。", 
      "隱約仙舟路杳。", 
      "謾佩影玲瓏護嬌小。", 
      "素手金篝，春情未老。"
    ], 
    "rhythmic": "天香"
  }, 
  {
    "author": "李居仁", 
    "paragraphs": [
      "蕊仙羣擁宸遊，素肌似怯波心冷。", 
      "霜裳縞夜，冰壺凝露，紅塵洗盡。", 
      "弄玉輕盈，飛瓊綽約，淡妝臨鏡。", 
      "更多情、一片碧雲不掩，籠嬌面、回清影。", 
      "菱唱數聲乍聽。", 
      "載名娃、藕絲縈艇。", 
      "雪鷗沙鷺，夜來同夢，曉風吹醒。", 
      "酒量全消，粉痕微漬，色明香瑩。", 
      "問此花，蓋貯瑤池，應未許、繁紅並。"
    ], 
    "rhythmic": "水龍吟"
  }, 
  {
    "author": "唐珏", 
    "paragraphs": [
      "淡妝人更嬋娟，晚奩淨洗鉛華膩。", 
      "泠泠月色，蕭蕭風度，嬌紅斂避。", 
      "太液池空，霓裳舞倦，不堪重記。", 
      "嘆冰魂猶在，翠輿難駐，玉簪爲誰輕墜。", 
      "別有凌空一葉，泛青寒、素波千里。", 
      "珠房淚溼，明璫恨遠，舊遊夢裏。", 
      "羽扇生秋，瓊樓不夜，尚遺仙意。", 
      "奈香易散，綃衣半脫，露涼如水。"
    ], 
    "rhythmic": "水龍吟"
  }, 
  {
    "author": "唐珏", 
    "paragraphs": [
      "漸滄浪、凍痕消盡。", 
      "瓊絲初漾明鏡。", 
      "鮫人夜翦龍髯滑，織就水晶簾冷。", 
      "鳧葉淨。", 
      "最好似、嫩荷半卷浮倩影。", 
      "玉流翠凝。", 
      "早枯豉融香，紅鹽和雪，醉齒嚼清瑩。", 
      "功名夢，曾被秋風喚醒。", 
      "故人應動高興。", 
      "悠然世味渾如水，千里舊懷誰省。", 
      "空對景。", 
      "奈回首、姑蘇臺畔愁波暝。", 
      "煙寒夜靜。", 
      "但只有芳洲，蘋花共老，何日泛歸艇。"
    ], 
    "rhythmic": "摸魚兒"
  }, 
  {
    "author": "唐珏", 
    "paragraphs": [
      "蠟痕初染仙莖露，新聲又移涼影。", 
      "佩玉流空，綃衣翦霧，幾度槐昏柳暝。", 
      "幽窗睡醒。", 
      "奈欲斷還連，不堪重聽。", 
      "怨結齊姬，故宮煙樹翠陰冷。", 
      "當時舊情在否，晚妝清鏡裏，猶記嬌鬢。", 
      "亂咽頻驚，餘悲漸杳，搖曳風枝未定。", 
      "秋期話盡。", 
      "又抱葉悽悽，暮寒山靜。", 
      "付與孤蛩，苦吟清夜永。"
    ], 
    "rhythmic": "齊天樂"
  }, 
  {
    "author": "唐珏", 
    "paragraphs": [
      "松江舍北。", 
      "正水落晚汀，霜老枯荻。", 
      "還見青匡似繡，紺螯如戟。", 
      "西風有恨無腸斷，恨東流、幾番潮沙。", 
      "夜燈爭聚微光，掛影誤投簾隙。", 
      "更喜薦、新篘玉液。", 
      "正半殼含黃，一醉秋色。", 
      "纖手香橙風味，有人相憶。", 
      "江湖歲晚聽飛雪，但沙痕、空記行跡。", 
      "至今茶鼎，時時猶認，眼波愁碧。"
    ], 
    "rhythmic": "桂枝香"
  }, 
  {
    "author": "趙汝鈉", 
    "paragraphs": [
      "露華洗盡凡妝，玉妃來侍瑤池宴。", 
      "風裳水佩，冰肌雪豔，清涼不汗。", 
      "解語情多，凌波步穩，酒容易散。", 
      "想溫泉浴罷，天然真態，渾疑是、宮妝淺。", 
      "暗想悽愁別岸。", 
      "粉痕消、香腮凝汗。", 
      "雪空冰冷，此情唯許，鷺知鷗見。", 
      "羽扇微搖，翠帷低擁，清涼庭院。", 
      "待夜深，月上闌干，更邀取、姮娥伴。"
    ], 
    "rhythmic": "水龍吟"
  }, 
  {
    "author": "曹穭孫", 
    "paragraphs": [
      "極目天如畫。", 
      "水花中、涌出蓮宮，翠楹碧瓦。", 
      "勝景中川金焦似，勒石□□□□。", 
      "尚隔浦、風煙不跨。", 
      "妖蜃自降真歇手，漲平沙、妙補乾坤罅。", 
      "雙寺合，萬僧夏。", 
      "東西塔影龍分掛。", 
      "夜無雲、點點一天，星斗相射。", 
      "七十二灘聲到海，括櫓甌帆上下。", 
      "泣不爲、琵琶聲啞。", 
      "故寢荒涼成一夢，問來鷗、去鷺無知者。", 
      "煙樹溼，怒濤打。"
    ], 
    "rhythmic": "賀新郎"
  }, 
  {
    "author": "林橫舟", 
    "paragraphs": [
      "一蓂呈秀，近迎長佳節，擬書雲物。", 
      "隱隱虹橋天際下，光照梅仙丹壁。", 
      "鵬路橫飛，蟾宮直上，早脫麻衣雪。", 
      "一時篇翰，並遊俱是魁傑。", 
      "長記懷燕良辰，華堂稱慶，皓齒清歌發。", 
      "自暖杯中須緩舉，莫放金爐香滅。", 
      "事業伊周，功名韓白，未到星星發。", 
      "九天有詔，藍田□□風月。"
    ], 
    "rhythmic": "大江詞・念奴嬌"
  }, 
  {
    "author": "楊舜舉", 
    "paragraphs": [
      "殘照西風一片愁。", 
      "疏楊畫出六橋秋。", 
      "遊人不上十三樓。", 
      "有淚金仙還泣漢，無心玉馬已朝周。", 
      "平湖寂寂水空流。"
    ], 
    "rhythmic": "浣溪沙"
  }, 
  {
    "author": "危復之", 
    "paragraphs": [
      "早葉初鶯，晚風孤蝶，幽思何限。", 
      "檐角縈雲，階痕積雨，一夜苔生遍。", 
      "玉窗閒掩，瑤琴慵理，寂寞水沈煙斷。", 
      "悄無言，春歸無覓處，捲簾見雙飛燕。", 
      "風亭泉石，煙林薇蕨，夢繞舊時曾見。", 
      "江上閒鷗，心盟猶在，分得眠沙半。", 
      "引觴浮月，飛談卷霧，莫管愁深歡淺。", 
      "起來倚闌干，拾得殘紅一片。"
    ], 
    "rhythmic": "永遇樂"
  }, 
  {
    "author": "羅志仁", 
    "paragraphs": [
      "溼苔青，妖血碧，壞垣紅。", 
      "怕精靈、來往相逢。", 
      "荒煙瓦礫，寶釵零亂隱鸞龍。", 
      "吳峯越巘，翠顰鎖、苦爲誰容。", 
      "浮屠換、昭陽殿，僧磬改、景陽鍾。", 
      "興亡事、淚老金銅。", 
      "驪山廢盡，更無宮女說元宗。", 
      "角聲起，海濤落，滿眼秋風。"
    ], 
    "rhythmic": "金人捧露盤"
  }, 
  {
    "author": "羅志仁", 
    "paragraphs": [
      "來鴻又去燕。", 
      "看罷江潮收畫扇。", 
      "湖曲雕闌倚倦。", 
      "正船過西陵，快篙如箭。", 
      "凌波不見。", 
      "但陌花、遺曲悽怨。", 
      "孤山路，晚蒲病柳，淡綠鎖深院。", 
      "誰恨。", 
      "五雲深處宮殿。", 
      "記舊日、曾遊翠輦。", 
      "青紅如寫便面。", 
      "下鵠池荒，放鶴人遠。", 
      "粉牆隨岸轉。", 
      "漏碧瓦、殘陽一線。", 
      "蓬萊夢，人間那信，坐看海濤淺。"
    ], 
    "rhythmic": "霓裳中序第一"
  }, 
  {
    "author": "羅志仁", 
    "paragraphs": [
      "歌咽翠眉低。", 
      "湖船客、尊酒謾重攜。", 
      "正斷續齋鍾，高峯南北，飄零野褐，太乙東西。", 
      "淒涼處，翠連鬆九里，僧馬濺障泥。", 
      "葛嶺樓臺，夢隨煙散，吳山宮闕，恨與雲霽。", 
      "靈峯飛來久，飛不去，有落日斷猿啼。", 
      "無限風荷廢港，露柳荒畦。", 
      "嶽公英骨，麒麟舊冢，坡仙吟魄，鶯燕長堤。", 
      "欲吊梅花無句，素壁慵題。"
    ], 
    "rhythmic": "風流子"
  }, 
  {
    "author": "羅志仁", 
    "paragraphs": [
      "危榭摧紅，斷磚埋玉，定王臺下園林。", 
      "聽檣幹燕子，訴別後驚心。", 
      "盡江上、青峯好在，可憐曾是，野燒痕深。", 
      "付瀟湘漁笛，吹殘今古銷沈。", 
      "妙奴不見，縱秦郎、誰更知音。", 
      "正雁妾悲歌，雕奚醉舞，楚戶停砧。", 
      "化碧舊愁何處，魂歸些、晚日陰陰。", 
      "渺雲平鐵壩，淒涼天也沾襟。"
    ], 
    "rhythmic": "揚州慢"
  }, 
  {
    "author": "羅志仁", 
    "paragraphs": [
      "君王曾惜如花面。", 
      "往事多恩怨。", 
      "霓裳和淚換袈裟。", 
      "又送鸞輿北去、聽琵琶。", 
      "當年未削青螺髻。", 
      "知是歸期未。", 
      "天花丈室萬緣空。", 
      "結綺臨春何處、淚痕中。"
    ], 
    "rhythmic": "虞美人"
  }, 
  {
    "author": "羅志仁", 
    "paragraphs": [
      "漢家糜粟詔，將不醉、飽生靈。", 
      "便收拾銀瓶，當壚人去，春歇旗亭。", 
      "淵明權停種秫，遍人間，暫學屈原醒。", 
      "天子宜呼李白，婦人卻笑劉伶。", 
      "提葫蘆更有誰聽。", 
      "愛酒已無星。", 
      "想難變春江，蒲桃釀綠，空想芳馨。", 
      "溫存鸕鶿鸚鵡，且茶甌淡對晚山青。", 
      "但結秋風魚夢，賜酺依舊沈冥。"
    ], 
    "rhythmic": "木蘭花慢"
  }, 
  {
    "author": "羅志仁", 
    "paragraphs": [
      "曉鶯催起。", 
      "問當年秀色，爲誰料理。", 
      "悵別後、屏掩吳山，便樓燕月寒，鬢蟬雲委。", 
      "錦字無恁，付銀燭、盡燒千紙。", 
      "對寒泓靜碧，又把去鴻，往恨都洗。", 
      "桃花自貪結子。", 
      "道東風有意，吹送流水。", 
      "謾記得當日、心嫁卿卿，是日暮天寒，翠袖堪倚。", 
      "扇月乘鸞，盡夢隔、嬋娟千里。", 
      "到嗔人、從今不信，畫檐鵲喜。"
    ], 
    "rhythmic": "菩薩蠻"
  }, 
  {
    "author": "曾寅孫", 
    "paragraphs": [
      "生綃蜀繭。", 
      "筆底墨雲飛一片。", 
      "點點秋腴。", 
      "收得驪龍頜下珠。", 
      "興來一掃。", 
      "惜處有時慳似寶。", 
      "露葉煙條。", 
      "幾度西風吹不凋。"
    ], 
    "rhythmic": "減字木蘭花"
  }, 
  {
    "author": "沈欽", 
    "paragraphs": [
      "有吳僧、醉倒墨池邊，西風暗吹芳。", 
      "對蒼髯冷掛，龍珠萬顆，晴映經窗。", 
      "卻似仙人黃鶴，笛裏換時光。", 
      "靜處觀生意，竹老梅荒。", 
      "猶說當年分種，是枯槎遠駕，萬里途長。", 
      "信留真何許，燁燁楮毫香。", 
      "□前度、離宮別館，正金鋪、深掩綠苔牀。", 
      "都休問，一番展卷，清晝生涼。"
    ], 
    "rhythmic": "甘州・八聲甘州"
  }, 
  {
    "author": "劉沆", 
    "paragraphs": [
      "愛累累、萬顆貫驪珠，特地寫幽芳。", 
      "想黃昏雲淡，夜深人靜，清影橫窗。", 
      "冷澹一枝兩葉，筆下老秋光。", 
      "參透圓明相，日觀開荒。", 
      "最是柔髭修梗，映風姿霧質，雅趣悠長。", 
      "更淋漓草聖，把玩墨猶香。", 
      "珍重好、卷藏歸去，枕屏間、偏稱道人牀。", 
      "江南路，後回重見、同話淒涼。"
    ], 
    "rhythmic": "甘州・八聲甘州"
  }, 
  {
    "author": "止禪師", 
    "paragraphs": [
      "書是玉關來，淚向松江墮。", 
      "梅自飄香柳自青，嘹唳徵鴻過。", 
      "沙漠暗塵飛，嵩獄愁雲鎖。", 
      "淮上千營夜枕戈，此恨憑誰破。"
    ], 
    "rhythmic": "卜算子"
  }, 
  {
    "author": "蔣捷", 
    "paragraphs": [
      "渺渺啼鴉了。", 
      "亙魚天、寒生峭嶼，五湖秋曉。", 
      "竹几一燈人做夢，嘶馬誰行古道。", 
      "起搔首、窺星多少。", 
      "月有微黃籬無影，掛牽牛、數朵青花小。", 
      "秋太淡，添紅棗。", 
      "愁痕倚賴西風掃。", 
      "被西風、翻催鬢鬒，與秋俱老。", 
      "舊院隔霜簾不卷，金粉屏邊醉倒。", 
      "計無此、中年懷抱。", 
      "萬里江南吹簫恨，恨參差、白雁橫天杪。", 
      "煙未斂，楚山杳。"
    ], 
    "rhythmic": "賀新郎"
  }, 
  {
    "author": "蔣捷", 
    "paragraphs": [
      "雁嶼晴嵐薄。", 
      "倚層屏、千樹高低，粉纖紅弱。", 
      "雲隘東風藏不盡，吹豔生香萬壑。", 
      "又散入、汀蘅洲藥。", 
      "擾擾匆匆塵土面，看歌鶯、舞燕逢春樂。", 
      "人共物，知誰錯。", 
      "寶釵樓上圍簾幕。", 
      "小嬋娟、雙調彈箏，半霄鸞鶴。", 
      "我輩中人無此分，琴思詩情當卻。", 
      "也勝似、愁橫眉角。", 
      "芳景三分才過二，便綠陰、門巷楊花落。", 
      "沽斗酒，且同酌。"
    ], 
    "rhythmic": "賀新郎"
  }, 
  {
    "author": "蔣捷", 
    "paragraphs": [
      "浪涌孤亭起。", 
      "是當年、蓬萊頂上，海風飄墜。", 
      "帝遣江神長守護，八柱蛟龍纏尾。", 
      "鬥吐出、寒煙寒雨。", 
      "昨夜鯨翻坤軸動，卷雕翬、擲向虛空裏。", 
      "但留得，絳虹住。", 
      "五湖有客扁舟艤。", 
      "怕羣仙、重遊到此，翠旌難駐。", 
      "手拍闌干呼白鷺，爲我殷勤寄語。", 
      "奈鷺也、驚飛沙渚。", 
      "星月一天雲萬壑，覽茫茫、宇宙知何處。", 
      "鼓雙楫，浩歌去。"
    ], 
    "rhythmic": "賀新郎"
  }, 
  {
    "author": "蔣捷", 
    "paragraphs": [
      "夢冷黃金屋。", 
      "嘆秦箏、斜鴻陣裏，素弦塵撲。", 
      "化作嬌鶯飛歸去，猶認紗窗舊綠。", 
      "正過雨、荊桃如菽。", 
      "此恨難平君知否，似瓊臺、涌起彈棋局。", 
      "消瘦影，嫌明燭。", 
      "鴛樓碎瀉東西玉。", 
      "問芳悰、何時再展，翠釵難卜。", 
      "待把宮眉橫雲樣，描上生綃畫幅。", 
      "怕不是、新來妝束。", 
      "彩扇紅牙今都在，恨無人、解聽開元曲。", 
      "空掩袖，倚寒竹。"
    ], 
    "rhythmic": "賀新郎", 
    "tags": [
      "宋詞三百首"
    ]
  }, 
  {
    "author": "蔣捷", 
    "paragraphs": [
      "深閣簾垂繡。", 
      "記家人、軟語燈邊，笑渦紅透。", 
      "萬疊城頭哀怨角，吹落霜花滿袖。", 
      "影廝伴、東奔西走。", 
      "望斷鄉關知何處，羨寒鴉、到著黃昏後。", 
      "一點點，歸楊柳。", 
      "相看只有山如舊。", 
      "嘆浮雲、本是無心，也成蒼狗。", 
      "明日枯荷包冷飯，又過前頭小阜。", 
      "趁未發、且嘗村酒。", 
      "醉探枵囊毛錐在，問鄰翁、要寫牛經否。", 
      "翁不應，但搖手。"
    ], 
    "rhythmic": "賀新郎"
  }, 
  {
    "author": "蔣捷", 
    "paragraphs": [
      "老子平生，辛勤幾年，始有此廬。", 
      "也學那陶潛，籬栽些菊，依他杜甫，園種些蔬。", 
      "除了雕樑，肯容紫燕，誰管門前長者車。", 
      "怪近日，把一庭明月，卻借伊渠。", 
      "鬢邊白髮紛如。", 
      "又何苦招賓約客歟。", 
      "但夏榻宵眠，面風敧枕，冬檐晝短，背日觀書。", 
      "若有人尋，只教僮道，這屋主人今自居。", 
      "休羨彼，有搖金寶轡，織翠華裾。"
    ], 
    "rhythmic": "沁園春"
  }, 
  {
    "author": "蔣捷", 
    "paragraphs": [
      "結算平生，風流債負，請一筆句。", 
      "蓋攻性之兵，花圍錦陣，毒身之鴆，笑齒歌喉。", 
      "豈識吾儒，道中樂地，絕勝珠簾十里樓。", 
      "迷因底，嘆晴乾不去，待雨淋頭。", 
      "休休。", 
      "著甚來由。", 
      "硬鐵漢從來氣食牛。", 
      "但只有千篇，好詩好曲，都無半點，閒悶閒愁。", 
      "自古嬌波，溺人多矣，試問還能溺我不。", 
      "高擡眼，看牽絲傀儡，誰弄誰收。"
    ], 
    "rhythmic": "沁園春"
  }, 
  {
    "author": "蔣捷", 
    "paragraphs": [
      "蕙花香也。", 
      "雪晴池館如畫。", 
      "春風飛到，寶釵樓上，一片笙簫，琉璃光射。", 
      "而今燈漫掛。", 
      "不是暗塵明月，那時元夜。", 
      "況年來、心懶意怯，羞與蛾兒爭要。", 
      "江城人悄初更打。", 
      "問繁華誰解，再向天公借。", 
      "剔殘紅灺。", 
      "但夢裏隱隱，鈿車羅帕。", 
      "吳箋銀粉砑。", 
      "待把舊家風景，寫成閒話。", 
      "笑綠鬟鄰女，倚窗猶唱，夕陽西下。"
    ], 
    "rhythmic": "女冠子", 
    "tags": [
      "宋詞三百首"
    ]
  }, 
  {
    "author": "蔣捷", 
    "paragraphs": [
      "電旗飛舞。", 
      "雙雙還又爭渡。", 
      "湘漓雲外，獨醒何在，翠藥紅蘅，芳菲如故。", 
      "深衷全未語。", 
      "不似素車白馬，卷潮起怒。", 
      "但悄然、千載舊跡，時有閒人弔古。", 
      "生平慣受椒蘭苦。", 
      "甚魄沈寒浪，更被饞蛟妒。", 
      "結瓊紉璐。", 
      "料貝闕隱隱，騎鯨煙霧。", 
      "楚妃花倚暮。", 
      "□□瓊簫吹了，溯波同步。", 
      "待月明洲渚，小留旌節，朗吟騷賦。"
    ], 
    "rhythmic": "女冠子"
  }, 
  {
    "author": "蔣捷", 
    "paragraphs": [
      "笙月涼邊，翠翹雙舞，壽仙曲破。", 
      "更聽得豔拍流星，慢唱壽詞初了，羣唱蓮歌。", 
      "主翁樓上披鶴氅，展一笑、微微紅透渦。", 
      "襟懷好，縱炎官駐傘，長是春和。", 
      "千年鼻祖事業，記曾趁雷聲飛快梭。", 
      "但也曾三徑，撫松採菊，隨分吟哦。", 
      "富貴雲浮，榮華風過，淡處還他滋味多。", 
      "休辭飲，有碧荷貯酒，深似金荷。"
    ], 
    "rhythmic": "大聖樂"
  }, 
  {
    "author": "蔣捷", 
    "paragraphs": [
      "妒花風惡。", 
      "吹青陰漲卻，亂紅池閣。", 
      "駐媚景、別有仙葩，遍瓊甃小臺，翠油疏箔。", 
      "舊日天香，記曾繞、玉奴絃索。", 
      "自長安路遠，膩紫肥黃，但譜東洛。", 
      "天津霽紅如昨。", 
      "聽鵑聲度月，春又寥寞。", 
      "散豔魄、飛入江南，轉湖渺山茫，夢境難託。", 
      "萬疊花愁，正困倚、釣闌斜角。", 
      "待攜尊、醉歌醉舞，勸花自樂。"
    ], 
    "rhythmic": "解連環"
  }, 
  {
    "author": "蔣捷", 
    "paragraphs": [
      "清逼池亭，潤侵山閣，雪氣凝聚。", 
      "未有蟬前，已無蝶後，花事隨逝水。", 
      "西園支徑，今朝重到，半礙醉筇吟袂。", 
      "除非是、鶯身瘦小，暗中引雛穿去。", 
      "梅檐溜滴，風來吹斷，放得斜陽一縷。", 
      "玉子敲枰，香綃落翦，聲度深幾許。", 
      "層層離恨，悽迷如此，點破謾煩輕絮。", 
      "應難認、爭春舊館，倚紅杏處。"
    ], 
    "rhythmic": "永遇樂"
  }, 
  {
    "author": "蔣捷", 
    "paragraphs": [
      "春入南塘，粉梅花、盈盈倚風微笑。", 
      "虹暈貫簾，星球攢巷，遍地寶光交照。", 
      "涌金門外樓臺影，參差浸、西湖波渺。", 
      "暮天遠，芙蓉萬朵，是誰移到。", 
      "鬒鬢雙仙未老。", 
      "陪玳席佳賓，暖香雲繞。", 
      "翠簨叩冰，銀管噓霜，瑞露滿鍾頻釂。", 
      "醉歸深院重歌舞，雕盤轉、珍珠紅小。", 
      "鳳洲柳，絲絲淡煙弄曉。"
    ], 
    "rhythmic": "花心動", 
    "tags": [
      "西湖"
    ]
  }, 
  {
    "author": "蔣捷", 
    "paragraphs": [
      "練月縈窗，夢乍醒、黃花翠竹庭館。", 
      "心字夜香消，人孤另、雙鶼被池羞看。", 
      "擬待告訴天公，減秋聲一半。", 
      "無情雁。", 
      "正用恁時飛來，叫雲尋伴。", 
      "猶記杏櫳暖。", 
      "銀燭下、纖影卸佩款。", 
      "春渦暈，紅豆小，鶯衣嫩，珠痕淡印芳汗。", 
      "自從信誤青驪，想籠鶯停喚。", 
      "風刀快，翦盡畫檐梧桐，怎翦愁斷。"
    ], 
    "rhythmic": "金盞子"
  }, 
  {
    "author": "蔣捷", 
    "paragraphs": [
      "遊絲纖弱。", 
      "謾著意絆春，春難憑託。", 
      "水暖成紋，雲晴生影，雙燕又窺簾幕。", 
      "露添牡丹新豔，風擺鞦韆閒索。", 
      "對此景，動高歌一曲，何妨行樂。", 
      "行樂。", 
      "春正好，無奈綠窗，孤負敲棋約。", 
      "錦屋調笙，銀瓶索酒，爭奈也曾迷著。", 
      "自從發凋心倦，常倚鉤闌斜角。", 
      "翠深處，看悠悠幾點，楊花飛落。"
    ], 
    "rhythmic": "喜遷鶯"
  }, 
  {
    "author": "蔣捷", 
    "paragraphs": [
      "染柳煙消，敲菰雨斷，歷歷猶寄斜陽。", 
      "掩冉玉妃芳袂，擁出靈場。", 
      "倩他鴛鴦來寄語，駐君舴艋亦何妨。", 
      "漁榔靜，獨奏棹歌，邀妃試酌清觴。", 
      "湖上雲漸暝，秋浩蕩，鮮風支盡蟬糧。", 
      "贈我非環非佩，萬斛生香。", 
      "半蝸茅屋歸吹影，數螺苔石壓波光。", 
      "鴛鴦笑，何似且留雙楫，翠隱紅藏。"
    ], 
    "rhythmic": "晝錦堂"
  }, 
  {
    "author": "蔣捷", 
    "paragraphs": [
      "醉兮瓊瀣浮觴些。", 
      "招兮遣巫陽些。", 
      "君毋去此，颶風將起，天微黃些。", 
      "野馬塵埃，污君楚楚，白霓裳些。", 
      "駕空兮雲浪，茫洋東下，流君往、他方些。", 
      "月滿兮西廂些。", 
      "叫雲矣、笛淒涼些。", 
      "歸來爲我，重倚蛟背，寒鱗蒼些。", 
      "俯視春紅，浩然一笑，吐山香些。", 
      "翠禽兮弄曉，招君未至，我心傷些。"
    ], 
    "rhythmic": "水龍吟"
  }, 
  {
    "author": "蔣捷", 
    "paragraphs": [
      "縞霜霏霽雪。", 
      "漸翠沒涼痕，猩浮寒血。", 
      "山窗夢悽切。", 
      "短吟筇猶倚，鶯邊新樾。", 
      "花魂未歇。", 
      "似追惜、芳消豔滅。", 
      "挽西風、再入柔柯，誤染紺雲成纈。", 
      "休說。", 
      "深題錦翰，淺泛瓊漪，暗春曾泄。", 
      "情條萬結。", 
      "依然是，未愁絕。", 
      "最憐他，南苑空階堆遍，人隔仙蓬怨別。", 
      "鎖芙蓉、小殿秋深，碎蟲訴月。"
    ], 
    "rhythmic": "瑞鶴仙"
  }, 
  {
    "author": "蔣捷", 
    "paragraphs": [
      "紺煙迷雁跡。", 
      "漸斷鼓零鍾，街喧初息。", 
      "風檠背寒壁。", 
      "放冰蜍飛到，絲絲窗隙。", 
      "瓊瑰暗泣。", 
      "念鄉關、霜蕪似織。", 
      "漫將身、化鶴歸來，忘卻舊遊端的。", 
      "歡極。", 
      "蓬壺蕖浸，花院梨溶，醉連春夕。", 
      "柯雲罷弈。", 
      "櫻桃在，夢難覓。", 
      "勸清光，乍可幽窗相伴，休照紅樓夜笛。", 
      "怕人間、換譜伊涼，素娥未識。"
    ], 
    "rhythmic": "瑞鶴仙", 
    "tags": [
      "宋詞三百首"
    ]
  }, 
  {
    "author": "蔣捷", 
    "paragraphs": [
      "玉霜生穗也。", 
      "渺洲雲翠痕，雁繩低也。", 
      "層簾四垂也。", 
      "錦堂寒早近，開爐時也。", 
      "香風遞也。", 
      "是東籬、花深處也。", 
      "料此花、伴我仙翁，未肯放秋歸也。", 
      "嬉也。", 
      "繒波穩舫，鏡月危樓，釂瓊ⅲ也。", 
      "籠鶯睡也。", 
      "紅妝旋、舞衣也。", 
      "待紗燈客散，紗窗日上，便是嚴凝序也。", 
      "換青氈、小帳圍春，又還醉也。"
    ], 
    "rhythmic": "瑞鶴仙"
  }, 
  {
    "author": "蔣捷", 
    "paragraphs": [
      "素肌元是雪。", 
      "向雪裏帶香，更添奇絕。", 
      "梅花太孤潔。", 
      "問梨花何似，風標難識。", 
      "長洲漾楫。", 
      "料鴛邊、嬌容乍折。", 
      "對珠櫳、自翦涼衣，愛把淡羅輕疊。", 
      "清徹。", 
      "螺心翠靨，龍吻瓊涎，總成虛設。", 
      "微微醉纈。", 
      "窗燈暈，弄明滅。", 
      "算銀臺高處，芳菲仙佩，步遍纖雲萬葉。", 
      "覺來時、人在紅幬，半廊界月。"
    ], 
    "rhythmic": "瑞鶴仙"
  }, 
  {
    "author": "蔣捷", 
    "paragraphs": [
      "傍池闌倚遍，問山影、是誰偷。", 
      "但鷺斂瓊絲，鴛藏繡羽，礙浴妨浮。", 
      "寒流。", 
      "暗衝片響，似犀椎、帶月靜敲秋。", 
      "因念涼荷院宇，紛丸曾泛金甌。", 
      "妝樓。", 
      "曉澀翠罌油。", 
      "倦鬢理還休。", 
      "更有何意緒，憐他半夜，瓶破梅愁。", 
      "紅裯。", 
      "淚乾萬點。", 
      "待穿來、寄與薄情收。", 
      "只恐東風未轉，誤人日望歸舟。"
    ], 
    "rhythmic": "木蘭花慢"
  }, 
  {
    "author": "蔣捷", 
    "paragraphs": [
      "渺琉璃萬頃，冷光射、夕陽洲。", 
      "見敗柳漂枝，殘蘆泛葉，欲去仍留。", 
      "羅幬。", 
      "少年夢裏，正窺簾、月浸素肌柔。", 
      "誰念衰翁自老，斷髭凍得成虯。", 
      "凝眸。", 
      "一望絕飛鷗。", 
      "宇宙正清幽。", 
      "漫細敲紫硯，輕呵翠管，吟思難抽。", 
      "颼颼。", 
      "晚風又起，但時聽、碎玉落檐頭。", 
      "多少梅花片腦，醉來誤整香篝。"
    ], 
    "rhythmic": "木蘭花慢"
  }, 
  {
    "author": "蔣捷", 
    "paragraphs": [
      "書樓四面筠簾卷。", 
      "微薰起，翠弄懸籤絲軟。", 
      "樓上讀書仙，對寶狻霏轉。", 
      "繡館釵行雲度影，灩壽觥、盈盈爭勸。", 
      "爭勸。", 
      "奈芸邊事切，花中情淺。", 
      "金奏未響昏蜩，早傳言放卻，舞衫歌扇。", 
      "柳雨一窩涼，再展開湘卷。", 
      "萬顆蕖心瓊珠輥，細滴與、銀硃小硯。", 
      "深院。", 
      "待月滿廊腰，玉笙又遠。"
    ], 
    "rhythmic": "珍珠簾・真珠簾"
  }, 
  {
    "author": "蔣捷", 
    "paragraphs": [
      "霞鑠簾珠，雲蒸篆玉，環樓婉婉飛鈴。", 
      "天上王郎，飈輪此地曾停。", 
      "秋香不斷臺隍遠，溢萬叢、錦豔鮮明。", 
      "事成塵，鸞鳳簫中，空度歌聲。", 
      "臞翁一點清寒髓，慣餐英菊嶼，飲露蘭汀。", 
      "透屋高紅，新營小樣花城。", 
      "霜濃月淡三更夢，夢曼仙、來倚吟屏。", 
      "共襟期，不是瓊姬，不是芳卿。"
    ], 
    "rhythmic": "高陽臺"
  }, 
  {
    "author": "蔣捷", 
    "paragraphs": [
      "燕卷情絲，蜂黏落絮，天教綰住閒愁。", 
      "閒裏清明，匆匆粉澀紅羞。", 
      "燈搖縹暈茸窗冷，語未闌、蛾影分收。", 
      "好傷情，春也難留，人也難留。", 
      "芳塵滿目悠悠。", 
      "問縈雲佩響，還繞誰樓。", 
      "別酒才斟，從前心事都休。", 
      "飛鶯縱有風吹轉，奈舊家、苑已成秋。", 
      "莫思量，楊柳灣西，且棹吟舟。"
    ], 
    "rhythmic": "高陽臺"
  }, 
  {
    "author": "蔣捷", 
    "paragraphs": [
      "橋尾星沈，街心塵斂，天公還把春饒。", 
      "桂月黃昏，金絲柳換星搖。", 
      "相逢小曲方嫌冷，便暖薰、珠絡香飄。", 
      "卻憐他、隔歲芳期，枉費囊綃。", 
      "人情終似蛾兒舞，到嚬翻宿粉，怎比初描。", 
      "認得遊蹤，花驄不住嘶驕。", 
      "梅梢一寸殘紅炬，喜尚堪、移照櫻桃。", 
      "醉醺醺，不記元宵，只道花朝。"
    ], 
    "rhythmic": "高陽臺"
  }, 
  {
    "author": "蔣捷", 
    "paragraphs": [
      "聽深深、謝家庭館。", 
      "東風對語雙燕。", 
      "似說朝來，天上婺星光現。", 
      "金裁花誥紫泥香，繡裹藤輿紅茵軟。", 
      "散蠟宮輝，行鱗廚品，至今人羨。", 
      "西湖萬柳如線。", 
      "料月仙當此，小停飈輦。", 
      "付與長年，教見海心波淺。", 
      "縈雲玉佩五侯門，洗雪華桐三春苑。", 
      "慢拍調鶯，急鼓吹鸞，翠陰生院。"
    ], 
    "rhythmic": "春夏兩相期", 
    "tags": [
      "西湖"
    ]
  }, 
  {
    "author": "蔣捷", 
    "paragraphs": [
      "稼翁居士，有幾多抱負，幾多聲價。", 
      "玉立繡衣霄漢表，曾覽八州風化。", 
      "進退行藏，此時正要，一著高天下。", 
      "黃埃撲面，不成也控羸馬。", 
      "人道雲出無心，才離山後，豈是無心者。", 
      "自古達官酣富貴，住住遭人描畫。", 
      "只有青門，種瓜閒客，千載傳佳話。", 
      "稼翁一笑，吾今亦愛吾稼。"
    ], 
    "rhythmic": "念奴嬌"
  }, 
  {
    "author": "蔣捷", 
    "paragraphs": [
      "春愁怎畫。", 
      "正鶯揹帶雪，酴醿花謝。", 
      "細雨院深，淡月廊斜重簾掛。", 
      "歸時記約燒燈夜。", 
      "早拆盡、鞦韆紅架。", 
      "縱然歸近，風光又是，翠陰初夏。", 
      "婭奼。", 
      "嚬青泫白，恨玉佩罷舞，芳塵凝榭。", 
      "幾擬情人，付與蘭香秋羅帕。", 
      "知他墮策斜攏馬。", 
      "在底處、垂楊樓下。", 
      "無言暗擁嬌鬟，鳳釵溜也。"
    ], 
    "rhythmic": "絳都春"
  }, 
  {
    "author": "蔣捷", 
    "paragraphs": [
      "黃花深巷，紅葉低窗，淒涼一片秋聲。", 
      "豆雨聲來，中間夾帶風聲。", 
      "疏疏二十五點，麗譙門、不鎖更聲。", 
      "故人遠，問誰搖玉佩，檐底鈴聲。", 
      "彩角聲吹月墮，漸連營馬動，四起笳聲。", 
      "閃爍鄰燈，燈前尚有砧聲。", 
      "知他訴愁到曉，碎噥噥、多少蛩聲。", 
      "訴未了，把一半、分與雁聲。"
    ], 
    "rhythmic": "聲聲慢"
  }, 
  {
    "author": "蔣捷", 
    "paragraphs": [
      "夜倚讀書牀，敲碎唾壺，燈暈明滅。", 
      "多事西風，把齋鈴頻掣。", 
      "人共語、溫溫芋火，雁孤飛、蕭蕭檜雪。", 
      "遍闌干外，萬頃魚天，未了予愁絕。", 
      "雞邊長劍舞，念不到、此樣豪傑。", 
      "瘦骨棱棱，但悽其衾鐵。", 
      "是非夢、無痕堪記，似雙瞳、繽紛翠纈。", 
      "浩然心在，我逢著、梅花便說。"
    ], 
    "rhythmic": "尾犯"
  }, 
  {
    "author": "蔣捷", 
    "paragraphs": [
      "一掬鄉心，付杳杳、露莎煙葦。", 
      "來相伴、悽然客影，謝他窮鬼。", 
      "新綠舊紅春又老，少玄老白人生幾。", 
      "況無情、世故蕩摩中，凋英偉。", 
      "詞場筆，行羣蟻。", 
      "戰場胄，藏羣蟣。", 
      "問何如清晝，倚藤憑棐。", 
      "流水青山屋上下，束書壺酒船頭尾。", 
      "任垂涎、斗大印黃金，狂周顗。"
    ], 
    "rhythmic": "滿江紅"
  }, 
  {
    "author": "蔣捷", 
    "paragraphs": [
      "秋本無愁，奈客裏、秋偏岑寂。", 
      "身老大、忺敲秦缶，懶移陶甓。", 
      "萬誤曾因疏處起，一閒且向貧中覓。", 
      "笑新來、多事是徵鴻，聲嘹嚦。", 
      "雙戶掩，孤燈剔。", 
      "書束架，琴懸壁。", 
      "笑人間無此，小窗幽闃。", 
      "浪遠微聽葭葉響，雨殘細數梧梢滴。", 
      "正依稀、夢到故人家，誰橫笛。"
    ], 
    "rhythmic": "滿江紅"
  }, 
  {
    "author": "蔣捷", 
    "paragraphs": [
      "翠吟悄。", 
      "似有人黃裳，孤佇埃表。", 
      "漸老侵芳歲，識君恨不早。", 
      "料應陶令吟魂在，凝此秋香妙。", 
      "傲霜姿，尚想前身，倚窗餘傲。", 
      "回首醉年少。", 
      "控駿馬蓉邊，紅嚲茸帽。", 
      "淡泊東籬，有誰肯、夢飛到。", 
      "正襟三誦悠然句，聊遣花微笑。", 
      "酒休賒，醒眼看花正好。"
    ], 
    "rhythmic": "探芳信"
  }, 
  {
    "author": "蔣捷", 
    "paragraphs": [
      "白鷗問我泊孤舟。", 
      "是身留。", 
      "是心留。", 
      "心若留時、何事鎖眉頭。", 
      "風拍小簾燈暈舞，對閒影，冷清清，憶舊遊。", 
      "舊遊舊遊今在不。", 
      "花外樓。", 
      "柳下舟。", 
      "夢也夢也，夢不到、寒水空流。", 
      "漠漠黃雲、溼透木綿裘。", 
      "都道無人愁似我，今夜雪，有梅花，似我愁。"
    ], 
    "rhythmic": "梅花引"
  }, 
  {
    "author": "蔣捷", 
    "paragraphs": [
      "世間何處，最難忘杯酒。", 
      "惟是停雲想親友。", 
      "此時無一盞，千種離愁，西風外，長伴枯荷衰柳。", 
      "去年深夜語，傾倒書□，窗燭心懸小紅豆。", 
      "記得到門時，雨正蕭蕭，嗟今雨、此情非舊。", 
      "待與子、相期採黃花，又未卜重陽，果能晴否。"
    ], 
    "rhythmic": "洞仙歌"
  }, 
  {
    "author": "蔣捷", 
    "paragraphs": [
      "枝枝葉葉，受東風調弄。", 
      "便是鸞穿也微動。", 
      "自鵝黃千縷，數到飛綿，閒無事，誰管將春迎送。", 
      "輕柔心性在，教得遊人，酒舞花吟姿狂縱。", 
      "更誰家鸞鏡裏，貪學纖蛾，移來傍、妝樓新種。", 
      "總不道、江頭鎖清愁，正雨渺煙茫，翠陰如夢。"
    ], 
    "rhythmic": "洞仙歌"
  }, 
  {
    "author": "蔣捷", 
    "paragraphs": [
      "新春景，明媚在何時。", 
      "宜早不宜遲。", 
      "軟塵巷陌青油幰，重簾深院畫羅衣。", 
      "要些兒，晴日照，暖風吹。", 
      "一片片、雪兒休要下。", 
      "一點點、雨兒休要灑。", 
      "才恁地，越愆期。", 
      "悠悠不趁梅花到，匆匆枉帶柳花飛。", 
      "倩黃鶯，將我語，報春歸。"
    ], 
    "rhythmic": "最高樓"
  }, 
  {
    "author": "蔣捷", 
    "paragraphs": [
      "柳邊樓，花下館。", 
      "低卷繡簾半。", 
      "簾外天絲，擾擾似情亂。", 
      "知他蛾綠纖眉，鵝黃小袖。", 
      "在何處、閒遊閒玩。", 
      "最堪嘆。", 
      "箏面一寸塵深，玉柱網斜雁。", 
      "譜字紅蔫，翦燭記同看。", 
      "幾回傳語東風，將愁吹去，怎奈向、東風不管。"
    ], 
    "rhythmic": "祝英臺・祝英臺近"
  }, 
  {
    "author": "蔣捷", 
    "paragraphs": [
      "東風方到舊桃枝。", 
      "仙夢已雲迷。", 
      "畫闌紅子摴蒱處，依然是、春晝簾垂。", 
      "恨殺河東獅子，驚回海底鷗兒。", 
      "尋芳小步莫嫌遲。", 
      "此去卻慵移。", 
      "斷腸不在分襟後，元來在、襟未分時。", 
      "柳岸猶攜素手，蘭房早掩朱扉。"
    ], 
    "rhythmic": "風入松"
  }, 
  {
    "author": "蔣捷", 
    "paragraphs": [
      "春晴也好。", 
      "春陰也好。", 
      "著些兒、春雨越好。", 
      "春雨如絲，繡出花枝紅嫋。", 
      "怎禁他、孟婆合皁。", 
      "梅花風小。", 
      "杏花風小。", 
      "海棠風、驀地寒峭。", 
      "歲歲春光，被二十四風吹老。", 
      "楝花風、爾且慢到。"
    ], 
    "rhythmic": "解佩令"
  }, 
  {
    "author": "蔣捷", 
    "paragraphs": [
      "小巧樓臺眼界寬。", 
      "朝捲簾看。", 
      "暮捲簾看。", 
      "故鄉一望一心酸。", 
      "雲又迷漫。", 
      "水又迷漫。", 
      "天不教人客夢安。", 
      "昨夜春寒。", 
      "今夜春寒。", 
      "梨花月底兩眉攢。", 
      "敲遍闌干。", 
      "拍遍闌干。"
    ], 
    "rhythmic": "一翦梅"
  }, 
  {
    "author": "蔣捷", 
    "paragraphs": [
      "一片春愁待酒澆。", 
      "江上舟搖。", 
      "樓上簾招。", 
      "秋娘度與泰娘嬌。", 
      "風又飄飄。", 
      "雨又蕭蕭。", 
      "何日歸家洗客袍。", 
      "銀字笙調。", 
      "心字香燒。", 
      "流光容易把人拋。", 
      "紅了櫻桃。", 
      "綠了芭蕉。"
    ], 
    "rhythmic": "一翦梅"
  }, 
  {
    "author": "蔣捷", 
    "paragraphs": [
      "秋碧瀉晴灣。", 
      "樓臺雲影閒。", 
      "記仙家、元在蓬山。", 
      "飛到雁峯塵更少，三萬頃、玉無邊。", 
      "金盞倒垂蓮。", 
      "歌搖香霧鬟。", 
      "任芙蓉、玉月朱闌。", 
      "天氣已涼猶未冷，重九後、小春前。"
    ], 
    "rhythmic": "糖多令・唐多令"
  }, 
  {
    "author": "蔣捷", 
    "paragraphs": [
      "小飲微吟，殘燈斷雨，靜戶幽窗。", 
      "幾度花開，幾番花謝，又到黃昏。", 
      "潘娘不是潘郎。", 
      "料應也、霜黏鬢旁。", 
      "鸚鵡闌空，鴛鴦壺破，煙渺雲茫。"
    ], 
    "rhythmic": "柳梢青"
  }, 
  {
    "author": "蔣捷", 
    "paragraphs": [
      "雪飛燈背雁聲低。", 
      "寒生紅被池。", 
      "小屏風畔立多時。", 
      "閒看番馬兒。", 
      "新搵淚，舊題詩。", 
      "一般羅帶垂。", 
      "瓊簫夜夜挾愁吹。", 
      "梅花知不知。"
    ], 
    "rhythmic": "阮郎歸"
  }, 
  {
    "author": "蔣捷", 
    "paragraphs": [
      "雲褰翠幕。", 
      "滿天星碎珠迸索。", 
      "孤蟾闌外，照我看看過轉角。", 
      "酒醒寒砧正作。", 
      "待眠來、夢魂怕惡。", 
      "枕屏那更，畫了平洲斷雁落。"
    ], 
    "rhythmic": "金蕉葉"
  }, 
  {
    "author": "蔣捷", 
    "paragraphs": [
      "山無限。", 
      "登山試望吳宮殿。", 
      "吳宮殿。", 
      "是藏深塢，是臨清淺。", 
      "（缺詞文）（缺詞文）（缺詞文）（缺詞文）（缺詞文）"
    ], 
    "rhythmic": "憶秦娥"
  }, 
  {
    "author": "蔣捷", 
    "paragraphs": [
      "（缺詞文）（缺詞文）（缺詞文）（缺詞文）（缺詞文）"
    ], 
    "rhythmic": "謁金門"
  }, 
  {
    "author": "蔣捷", 
    "paragraphs": [
      "（缺詞文）（缺詞文）（缺詞文）（缺詞文）"
    ], 
    "rhythmic": "菩薩蠻"
  }, 
  {
    "author": "蔣捷", 
    "paragraphs": [
      "（缺詞文）（缺詞文）（缺詞文）"
    ], 
    "rhythmic": "卜算子"
  }, 
  {
    "author": "蔣捷", 
    "paragraphs": [
      "（缺詞文）（缺詞文）"
    ], 
    "rhythmic": "霜天曉角"
  }, 
  {
    "author": "蔣捷", 
    "paragraphs": [
      "（缺詞文）"
    ], 
    "rhythmic": "點絳脣"
  }, 
  {
    "author": "蔣捷", 
    "paragraphs": [
      "擔子挑春雖小。", 
      "白白紅紅都好。", 
      "賣過巷東家。", 
      "巷西家。", 
      "簾外一聲聲叫。", 
      "簾裏鴉鬟入報。", 
      "問道買梅花。", 
      "買梅花。"
    ], 
    "rhythmic": "昭君怨"
  }, 
  {
    "author": "蔣捷", 
    "paragraphs": [
      "夜月溪篁鸞影。", 
      "曉露巖花鶴頂。", 
      "半世踏紅塵，到底輸他村景。", 
      "村景。", 
      "村景。", 
      "樵斧耕蓑漁艇。"
    ], 
    "rhythmic": "如夢令"
  }, 
  {
    "author": "蔣捷", 
    "paragraphs": [
      "晴浦溶溶明斷霞。", 
      "樓臺搖影處，是誰家。", 
      "銀紅裙襉皺宮紗。", 
      "風前坐，閒鬥鬱金芽。", 
      "人散樹啼鴉。", 
      "粉團黏不住，舊繁華。", 
      "雙龍尾上月痕斜。", 
      "而今照，冷淡白菱花。"
    ], 
    "rhythmic": "小重山"
  }, 
  {
    "author": "蔣捷", 
    "paragraphs": [
      "曾伴芳卿鏘佩環。", 
      "西風吹夢斷，墮人寰。", 
      "假饒無分入雕闌。", 
      "窺妝鏡，也合小溪灣。", 
      "此地有誰憐。", 
      "斜陽牛臥處，牧童攀。", 
      "勸花休苦恨天天。", 
      "從來道，薄命是朱顏。"
    ], 
    "rhythmic": "小重山"
  }, 
  {
    "author": "蔣捷", 
    "paragraphs": [
      "正春晴，又春冷，雲低欲落。", 
      "瓊苞未剖，早是東風作惡。", 
      "旋安排、一雙銀蒜鎮羅幕。", 
      "幽壑。", 
      "水生漪，皺嫩綠、潛鱗初躍。", 
      "愔愔門巷，桃樹紅才約略。", 
      "知甚時，霽華烘破青青萼。", 
      "憶昨。", 
      "□□□□，引蝶花邊，近來重見，身學垂楊瘦削。", 
      "問小翠眉山，爲誰攢卻。", 
      "斜陽院宇，任蛛絲罥遍，玉箏絃索。", 
      "戶外惟聞，放翦刀聲，深在妝閣。", 
      "料想裁縫，白苧春衫薄。"
    ], 
    "rhythmic": "白苧"
  }, 
  {
    "author": "蔣捷", 
    "paragraphs": [
      "我愛荷花花最軟。", 
      "錦拶雲挨，朵朵嬌如顫。", 
      "一陣微風來自遠。", 
      "紅低欲蘸涼波淺。", 
      "莫是羊家張靜婉。", 
      "抱月飄煙，舞得腰肢倦。", 
      "偷把翠羅香被展。", 
      "無眠卻又頻翻轉。"
    ], 
    "rhythmic": "蝶戀花"
  }, 
  {
    "author": "蔣捷", 
    "paragraphs": [
      "絲絲楊柳絲絲雨。", 
      "春在溟濛處。", 
      "樓兒忒小不藏愁。", 
      "幾度和雲飛去、覓歸舟。", 
      "天憐客子鄉關遠。", 
      "借與花消遣。", 
      "海棠紅近綠闌干。", 
      "才卷朱簾卻又、晚風寒。"
    ], 
    "rhythmic": "虞美人"
  }, 
  {
    "author": "蔣捷", 
    "paragraphs": [
      "少年聽雨歌樓上。", 
      "紅燭昏羅帳。", 
      "壯年聽雨客舟中。", 
      "江闊雲低、斷雁叫西風。", 
      "而今聽雨僧廬下。", 
      "鬢已星星也。", 
      "悲歡離合總無情。", 
      "一任階前、點滴到天明。"
    ], 
    "rhythmic": "虞美人"
  }, 
  {
    "author": "蔣捷", 
    "paragraphs": [
      "泊雁小汀洲。", 
      "冷淡湔裙水漫秋。", 
      "裙上唾花無覓處，重遊。", 
      "隔柳惟存月半鉤。", 
      "準擬架層樓。", 
      "望得伊家見始休。", 
      "還怕粉雲天末起，悠悠。", 
      "化作相思一片愁。"
    ], 
    "rhythmic": "南鄉子"
  }, 
  {
    "author": "蔣捷", 
    "paragraphs": [
      "翠幰夜遊車。", 
      "不到山邊與水涯。", 
      "隨分紙燈三四盞，鄰家。", 
      "便做元宵好景誇。", 
      "誰解倚梅花。", 
      "思想燈球墜絳紗。", 
      "舊說夢華猶未了，堪嗟。", 
      "才百餘年又夢華。"
    ], 
    "rhythmic": "南鄉子"
  }, 
  {
    "author": "蔣捷", 
    "paragraphs": [
      "綠華翦碎嬌雲瘦。", 
      "剩妝點、菊前蓉後。", 
      "娟娟月也染成香，何況、纖羅襟袖。", 
      "秋窗一夜西風驟。", 
      "翠奩鎖、瓊珠花鏤。", 
      "人間富貴總腥羶，且和露、攀花三嗅。"
    ], 
    "rhythmic": "步蟾宮"
  }, 
  {
    "author": "蔣捷", 
    "paragraphs": [
      "玉窗掣鎖香雲漲。", 
      "喚綠袖、低敲方響。", 
      "流蘇拂處字微訛，但斜倚、紅梅一餉。", 
      "濛濛月在簾衣上。", 
      "做池館、春陰模樣。", 
      "春陰模樣不如晴，這催雪、曲兒休唱。"
    ], 
    "rhythmic": "步蟾宮"
  }, 
  {
    "author": "蔣捷", 
    "paragraphs": [
      "秦人佔得桃源地。", 
      "說道花深堪避世。", 
      "桃花灣內豈無花，呂政馬來攔不住。", 
      "明朝與子穿花去。", 
      "去看霜蹄剜石處。", 
      "茫茫秦事是耶非，萬一問花花解語。"
    ], 
    "rhythmic": "玉樓春"
  }, 
  {
    "author": "蔣捷", 
    "paragraphs": [
      "茜金小袖花下行。", 
      "過橋亭、倚樹聽鶯。", 
      "被柳線、低縈鬢，紺雲垂、釵鳳半橫。", 
      "紅薇影轉晴窗晝，漾蘭心、未到繡絣。", 
      "奈一點、春來恨，在青蛾、彎處又生。"
    ], 
    "rhythmic": "戀繡衾"
  }, 
  {
    "author": "蔣捷", 
    "paragraphs": [
      "人愛曉妝鮮。", 
      "我愛妝殘。", 
      "翠釵扶住欲敧鬟。", 
      "印了夜香無事也，月上涼天。", 
      "新譜學箏難。", 
      "愁涌蛾彎。", 
      "一牀衾浪未紅翻。", 
      "聽得人催佯不睬，去洗珠鈿。"
    ], 
    "rhythmic": "浪淘沙"
  }, 
  {
    "author": "蔣捷", 
    "paragraphs": [
      "明露浴疏桐。", 
      "秋滿簾櫳。", 
      "掩琴無語意忡忡。", 
      "掐破東窗窺皓月，早上芙蓉。", 
      "前事渺茫中。", 
      "煙水孤鴻。", 
      "一尊重九又成空。", 
      "不解吹愁吹帽落，恨殺西風。"
    ], 
    "rhythmic": "浪淘沙"
  }, 
  {
    "author": "蔣捷", 
    "paragraphs": [
      "我夢唐宮春晝遲。", 
      "正舞到、曳裾時。", 
      "翠雲隊仗絳霞衣。", 
      "慢騰騰、手雙垂。", 
      "忽然急鼓催將起，似綵鳳、亂驚飛。", 
      "夢迴不見萬瓊妃。", 
      "見荷花、被風吹。"
    ], 
    "rhythmic": "燕歸樑"
  }, 
  {
    "author": "蔣捷", 
    "paragraphs": [
      "去年雲掩冰輪皎。", 
      "喜今歲、微陰俱掃。", 
      "乾坤一片玉琉璃，怎算得、清光多少。", 
      "無歌無酒癡頑老。", 
      "對愁影、翻嫌分曉。", 
      "天公元不負中秋，我自把、中秋誤了。"
    ], 
    "rhythmic": "步蟾宮"
  }, 
  {
    "author": "蔣捷", 
    "paragraphs": [
      "冷淡是秋花。", 
      "更比秋花冷淡些。", 
      "到處芙蓉供醉賞，從他。", 
      "自有幽人處士誇。", 
      "寂寞兩三葩。", 
      "晝日無風也帶斜。", 
      "一片西窗殘照裏，誰家。", 
      "卷卻湘裙薄薄紗。"
    ], 
    "rhythmic": "南鄉子"
  }, 
  {
    "author": "蔣捷", 
    "paragraphs": [
      "紅了櫻桃。", 
      "綠了芭蕉。", 
      "送春歸、客尚蓬飄。", 
      "昨宵谷水，今夜蘭皋。", 
      "奈雲溶溶，風淡淡，雨瀟瀟。", 
      "銀字笙調。", 
      "心字香燒。", 
      "料芳悰、乍整還凋。", 
      "待將春恨，都付春潮。", 
      "過窈娘堤，秋娘渡，泰娘橋。"
    ], 
    "rhythmic": "行香子"
  }, 
  {
    "author": "蔣捷", 
    "paragraphs": [
      "啼鴂聲中，春光化成春夢。", 
      "問東君、仗誰詩送。", 
      "燕憐晴，鶯愛暖，一窗芳哄。", 
      "奈匆匆、催他柳綿狂縱。", 
      "輕羅扇小，桐花又飛麼鳳。", 
      "記寒吟、沁梅霜凍。", 
      "古今□，人易老，莫閒雙鞚。", 
      "尚堪遊、荼䕷粉雲香洞。"
    ], 
    "rhythmic": "粉蝶兒"
  }, 
  {
    "author": "蔣捷", 
    "paragraphs": [
      "紺露濃。", 
      "映素空。", 
      "樓觀峭玲瓏。", 
      "粉凍霽英，冷光搖盪古青松。", 
      "半規黃昏淡月，梅氣山影溟濛。", 
      "有麗人、步依修竹，蕭然態若游龍。", 
      "綃袂微皺水溶溶。", 
      "仙莖清瀣，淨洗斜紅。", 
      "勸我浮香桂酒，環佩暗解，聲飛芳靄中。", 
      "弄春弱柳垂絲，慢按翠舞嬌童。", 
      "醉不知何處，驚翦翦、悽緊霜風。", 
      "夢醒尋痕訪蹤。", 
      "但留殘星掛穹。", 
      "梅花未老，翠羽雙吟，一片曉峯。"
    ], 
    "rhythmic": "翠羽吟"
  }, 
  {
    "author": "蔣捷", 
    "paragraphs": [
      "甚矣君狂矣。", 
      "想胸中、些兒磊磈，酒澆不去。", 
      "據我看來何所似，一似韓家五鬼。", 
      "又一似、楊家風子。", 
      "怪鳥啾啾鳴未了，被天公、捉住樊籠裏。", 
      "這一錯，鐵難鑄。", 
      "濯溪雨漲荊溪水。", 
      "送君歸、斬蛟橋外，水光清處。", 
      "世上恨無樓百尺，裝着許多俊氣。", 
      "做弄得、棲棲如此。", 
      "臨別贈言朋友事，有殷勤、六字君聽取。", 
      "節飲食，慎言語。"
    ], 
    "rhythmic": "賀新郎"
  }, 
  {
    "author": "蔣捷", 
    "paragraphs": [
      "妾有琵琶譜。", 
      "抱金槽、慢拈輕拋，柳梢鶯妒。", 
      "羽調六麼彈遍了，花底靈犀暗度。", 
      "奈敲斷、玉釵纖股。", 
      "低畫屏深朱戶掩，卷西風、滿地吹塵土。", 
      "芳事往，蝶空訴。", 
      "天天把妾芳心誤。", 
      "小樓東、隱約誰家，鳳簫鼉鼓。", 
      "淚點染衫雙袖翠，修竹悽其又暮。", 
      "背燈影、蕭條情互。", 
      "捐佩洲前裙步步，渺無邊、一片相思苦。", 
      "春去也，亂紅舞。"
    ], 
    "rhythmic": "賀新郎"
  }, 
  {
    "author": "蔣捷", 
    "paragraphs": [
      "綠墮雲垂領。", 
      "背琵琶、盈盈袖手，粉閒紅靚。", 
      "依約春遊歸來倦，又似春眠未醒。", 
      "灩寒泚、低迷蓉影。", 
      "鶯帶鬆聲飛過也，柳窗深、尚記停針聽。", 
      "魂浩蕩，孤芳景。", 
      "金釵斷股瓶沈井。", 
      "問蘇城、香銷卷子，倩誰題詠。", 
      "燈暈青紅殘醉在，小院屏昏帳暝。", 
      "誤瞋怪、眉心慵整。", 
      "人道真真招得下，任千呼萬喚無言應。", 
      "空對此，淚花冷。"
    ], 
    "rhythmic": "賀新郎"
  }, 
  {
    "author": "蔣捷", 
    "paragraphs": [
      "嚲吟鞭、雁峯高處。", 
      "曾遊長壽仙府。", 
      "年年長見瑤簪會，霞杪蓋芝輕度。", 
      "開繡戶。", 
      "笑萬朵香紅，剩染秋光素。", 
      "清簫麗鼓。", 
      "任灩玉杯深，鸞酣鳳醉，猶未洞天暮。", 
      "塵緣誤。", 
      "迷卻桃園舊步。", 
      "飛瓊芳夢同賦。", 
      "朝來聞道仙童宴，翹首翠房玄圃。", 
      "雲又霧。", 
      "身恍到微茫，認得胎禽舞。", 
      "遙汀近浦。", 
      "便一葦漁航，撐煙載雨，歸去伴寒鷺。"
    ], 
    "rhythmic": "摸魚子"
  }, 
  {
    "author": "蔣捷", 
    "paragraphs": [
      "昔裴晉公，生甲辰歲，秉唐相鈞。", 
      "向東都治第，才娛老眼，北門建節，又絆閒身。", 
      "燠館花濃，涼臺月淡，不記弓刀千騎塵。", 
      "誰堪羨，羨南塘居士，做散仙人。", 
      "南塘水向晴雲。", 
      "三百樹鳳洲楊柳春。", 
      "有綠衣奏曲，金斜小雁，綵衣勸酒，玉跪雙麟。", 
      "前後同年，逸勞異趣，中立翻成雌甲辰。", 
      "斯言也，是梅花說與，竹裏山民。"
    ], 
    "rhythmic": "沁園春"
  }, 
  {
    "author": "蔣捷", 
    "paragraphs": [
      "風濤如此，被閒鷗誚我，君行良苦。", 
      "槲葉深灣，蘆窠窄港，小憩倦篙慵櫓。", 
      "壯年夜吹笛去，驚得魚龍嗥舞。", 
      "悵今老，但蓬窗緊掩，荒涼愁愫。", 
      "別浦。", 
      "雲斷處。", 
      "低雁一繩，攔斷家山路。", 
      "佩玉無詩，飛霞乏序，滿席快飈誰付。", 
      "醉中幾番重九，今度芳尊孤負。", 
      "便晴否。", 
      "怕明朝蝶冷，黃花秋圃。"
    ], 
    "rhythmic": "喜遷鶯"
  }, 
  {
    "author": "蔣捷", 
    "paragraphs": [
      "晴天廖廓。", 
      "被孤雲畫出，離愁消索。", 
      "玉局彈棋，金釵翦燭，芳思可勝搖落。", 
      "鏡妝爲慵遲晚，笙曲緣愁差錯。", 
      "倒纖指，□從頭細數，年時同樂。", 
      "寂寞。", 
      "花院悄，昨夜醉眠，夢也難憑託。", 
      "車角生時，馬蹄方後，纔始斷伊漂泊。", 
      "悶無半分消遣，春又一番擔閣。", 
      "倚闌久，奈東風忒冷，紅綃單薄。"
    ], 
    "rhythmic": "喜遷鶯"
  }, 
  {
    "author": "蔣捷", 
    "paragraphs": [
      "銀蟾飛到觚棱外。", 
      "娟娟下窺龍尾。", 
      "電紫鞘輕，雲紅筤曲，雕玉輿穿燈底。", 
      "峯繒岫綺。", 
      "沸一簇人聲，道隨竿媚。", 
      "侍女迎鑾，燕嬌鶯奼炫珠翠。", 
      "華胥仙夢未了，被天公澒洞，吹換塵世。", 
      "淡柳湖山，濃花巷陌，惟說錢塘而已。", 
      "回頭汴水。", 
      "望當日宸遊，萬□□□。", 
      "但有寒蕪，夜深青磷起。"
    ], 
    "rhythmic": "齊天樂"
  }, 
  {
    "author": "蔣捷", 
    "paragraphs": [
      "夜深清夢，到叢花深處，滿襟冰雪。", 
      "人在瓊雲方響樂，杳杳衝牙清絕。", 
      "翠簨翔龍，金樅躍鳳，不是蕤賓鐵。", 
      "悽鏘仙調，風敲珠樹新折。", 
      "中有五色光開，參差帔影，對舞山香徹。", 
      "霧閣雲窗歸去也，笑擁靈君旌節。", 
      "六曲闌干，一聲鸚鵡，霍地空花滅。", 
      "夢迴孤館，秋笳霜外嗚咽。"
    ], 
    "rhythmic": "念奴嬌"
  }, 
  {
    "author": "蔣捷", 
    "paragraphs": [
      "柳湖載酒，梅墅賒棋，東風袖裏寒色。", 
      "轉眼翠籠池閣，含櫻薦鶯食。", 
      "匆匆過、春是客。", 
      "弄細雨、晝陰生寂。", 
      "似瓊花、謫下紅裳，再返仙籍。", 
      "無限倚闌愁，夢斷雲簫，鵲叫度青壁。", 
      "漫有戲龍盤□，盈盈住花宅。", 
      "驕驄馬、嘶巷陌。", 
      "戶半掩、墮鞭無跡。", 
      "但追想，白苧裁縫，燈下初識。"
    ], 
    "rhythmic": "應天長"
  }, 
  {
    "author": "蔣捷", 
    "paragraphs": [
      "絕代幽人獨。", 
      "掩芳姿、深居何處，亂雲深谷。", 
      "自說關中良家子，零落聊依草木。", 
      "世喪敗、誰收骨肉。", 
      "輕薄兒郎爲夫婿，愛新人、窕窈顏如玉。", 
      "千萬事，風前燭。", 
      "鴛鴦一旦成孤宿。", 
      "最堪憐、新人歡笑，舊人哀哭。", 
      "侍婢賣珠回來後，相與牽蘿補屋。", 
      "漫採得、柏枝盈掬。", 
      "日暮山中天寒也，翠綃衣、薄甚肌生粟。", 
      "空斂袖，倚修竹。"
    ], 
    "rhythmic": "賀新郎"
  }, 
  {
    "author": "蔣捷", 
    "paragraphs": [
      "客窗空翠杪。", 
      "前生飲慣，長生瓊醥。", 
      "回首紅塵，換了□花幰草。", 
      "隔水神仙洞府，但只有、飛霞能到。", 
      "誰信道。", 
      "西風送我，還陪清嘯。", 
      "縹渺。", 
      "柳側雙樓，正繡幕圍春，露深煙悄。", 
      "魚尾停時，雪上鬒雲猶少。", 
      "醉傍芙蓉自語，願來此、年年簪帽。", 
      "青嶼小。", 
      "鶴立淡煙秋曉。"
    ], 
    "rhythmic": "玉漏遲"
  }, 
  {
    "author": "張炎", 
    "paragraphs": [
      "十年前事翻疑夢，重逢可憐俱老。", 
      "水國春空，山城歲晚，無語相看一笑。", 
      "荷衣換了。", 
      "任京洛塵沙，冷凝風帽。", 
      "見說吟情，近來不到謝池草。", 
      "歡遊曾步翠窈。", 
      "亂紅迷紫曲，芳意今少。", 
      "舞扇招香，歌橈喚玉，猶憶錢塘蘇小。", 
      "無端暗惱。", 
      "又幾度留連，燕昏鶯曉。", 
      "回首妝樓，甚時重去好。"
    ], 
    "rhythmic": "臺城路・齊天樂"
  }, 
  {
    "author": "張炎", 
    "paragraphs": [
      "芙蓉城伴侶。", 
      "乍卸卻單衣，茜羅重護。", 
      "傍水開時，細看來、渾似阮郎前度。", 
      "記得小樓，聽一夜，江南春雨。", 
      "夢醒簫聲，流水青苹，舊遊何許。", 
      "誰翦層芳深貯。", 
      "便洗盡長安，半面塵土。", 
      "絕似桃根，帶笑痕來伴，柳枝嬌舞。", 
      "莫是孤村，試與問、酒家何處。", 
      "曾醉梢頭雙果，園林未暑。"
    ], 
    "rhythmic": "三姝媚"
  }, 
  {
    "author": "張炎", 
    "paragraphs": [
      "記玉關、踏雪事清遊。", 
      "寒氣脆貂裘。", 
      "傍枯林古道，長河飲馬，此意悠悠。", 
      "短夢依然江表，老淚灑西州。", 
      "一字無題處，落葉都愁。", 
      "載取白雲歸去，問誰留楚佩，弄影中洲。", 
      "折蘆花贈遠，零落一身秋。", 
      "向尋常野橋流水，待招來、不是舊沙鷗。", 
      "空懷感，有斜陽處，卻怕登樓。"
    ], 
    "rhythmic": "甘州・八聲甘州", 
    "tags": [
      "宋詞三百首"
    ]
  }, 
  {
    "author": "張炎", 
    "paragraphs": [
      "寒花清事，老圃閒人，相看秋色霏霏。", 
      "帶葉分根，空翠半溼荷衣。", 
      "沅湘舊愁未減，有黃金、難鑄相思。", 
      "但醉裏，把苔箋重譜，不許春知。", 
      "聊慰幽懷古意，且頻簪短帽，休怨斜暉。", 
      "採摘無多，一笑竟日忘歸。", 
      "從教護香徑小，似東山、還似東籬。", 
      "待去隱，怕如今、不是晉時。"
    ], 
    "rhythmic": "聲聲慢"
  }, 
  {
    "author": "張炎", 
    "paragraphs": [
      "煙霞萬壑，記曲徑幽尋，霽痕初曉。", 
      "綠窗窈窕。", 
      "看隨花甃石，就泉通沼。", 
      "幾日不來，一片蒼雲未掃。", 
      "自長嘯。", 
      "悵喬木荒涼，都是殘照。", 
      "碧天秋浩渺。", 
      "聽虛籟泠泠，飛下孤峭。", 
      "山空翠老。", 
      "步仙風，怕有采芝人到。", 
      "野色閒門，芳草不除更好。", 
      "境深悄。", 
      "比斜川、又清多少。"
    ], 
    "rhythmic": "掃花遊・掃地遊"
  }, 
  {
    "author": "張炎", 
    "paragraphs": [
      "斷碧分山，空簾剩月，故人天外。", 
      "香留酒殢。", 
      "蝴蝶一生花裏。", 
      "想如今、醉魂未醒，夜臺夢語秋聲碎。", 
      "自中仙去後，詞箋賦筆，便無清致。", 
      "都是。", 
      "淒涼意。", 
      "悵玉笥埋雲，錦袍歸水。", 
      "形容憔悴。", 
      "料應也、孤吟山鬼。", 
      "那知人、彈折素弦，黃金鑄出相思淚。", 
      "但柳枝、門掩枯陰，候蛩愁暗葦。"
    ], 
    "rhythmic": "瑣窗寒"
  }, 
  {
    "author": "張炎", 
    "paragraphs": [
      "龜峯深處隱，巖壑靜、萬塵空。", 
      "任一路白雲，山童休掃，卻似崆峒。", 
      "只恐爛柯人到，怕光陰、不與世間同。", 
      "旋採生枝帶葉，微煎石鼎團龍。", 
      "從容。", 
      "吟嘯百年翁。", 
      "行樂少扶筇。", 
      "向鏡水傳心，柴桑袖手，門掩清風。", 
      "如何晉人去後，好林泉、都在夕陽中。", 
      "禪外更無今古，醉歸明月千鬆。"
    ], 
    "rhythmic": "木蘭花慢"
  }, 
  {
    "author": "張炎", 
    "paragraphs": [
      "蒼潭枯海樹。", 
      "正雪竇高寒，水聲東去。", 
      "古意蕭閒，問結廬人遠，白雲誰侶。", 
      "賀監猶狂，還散跡、千巖風露。", 
      "抱瑟空遊，都是淒涼，此愁難語。", 
      "莫趁江湖鷗鷺。", 
      "怕太乙爐荒，暗消鉛虎。", 
      "投老心情，未歸來何事，共成羈旅。", 
      "布襪青鞋，休誤入、桃源深處。", 
      "待得重逢卻說，巴山夜雨。"
    ], 
    "rhythmic": "三姝媚"
  }, 
  {
    "author": "張炎", 
    "paragraphs": [
      "嫩寒禁暖，正草色侵衣，野光如洗。", 
      "去城數裏。", 
      "繞長堤是柳，釣船深艤。", 
      "小立斜陽，試數花風第幾。", 
      "問春意。", 
      "待留取斷紅，心事難寄。", 
      "芳訊成拈指。", 
      "甚遠客他鄉，老懷如此。", 
      "醉餘夢裏。", 
      "尚分明認得，舊時羅綺。", 
      "可惜空簾，誤卻歸來燕子。", 
      "勝遊地。", 
      "想依然、斷橋流水。"
    ], 
    "rhythmic": "掃花遊・掃地遊"
  }, 
  {
    "author": "張炎", 
    "paragraphs": [
      "春風不暖垂楊樹，吹卻絮雲多少。", 
      "燕子人家，夕陽巷陌，行入野畦深窈。", 
      "籌花鬥草。", 
      "記小舫尋芳，斷橋初曉。", 
      "那日心情，幾人同向近來老。", 
      "消憂何處最好。", 
      "夜深頻秉燭，猶是遲了。", 
      "南浦歌闌，東林社冷，贏得如今懷抱。", 
      "吟悰暗惱。", 
      "待醉也慵聽，勸歸啼鳥。", 
      "怕擾離愁，亂紅休去掃。"
    ], 
    "rhythmic": "臺城路・齊天樂"
  }, 
  {
    "author": "張炎", 
    "paragraphs": [
      "柳黃未結。", 
      "放嫩晴消盡，斷橋殘雪。", 
      "隔水人家，渾是花陰，曾醉好春時節。", 
      "輕車幾度新堤曉，想如今、燕鶯猶說。", 
      "縱豔遊、得似當年，早是舊情都別。", 
      "重到翻疑夢醒，弄泉試照影，驚見華髮。", 
      "卻笑歸來，石老雲荒，身世飄然一葉。", 
      "閉門約住青山色，自容與、吟窗清絕。", 
      "怕夜寒、吹到梅花，休卷半簾明月。"
    ], 
    "rhythmic": "疏影"
  }, 
  {
    "author": "張炎", 
    "paragraphs": [
      "山空天入海，倚樓望極，風急暮潮初。", 
      "一簾鳩外雨，幾處閒田，隔水動春鋤。", 
      "新菸禁柳，想如今、綠到西湖。", 
      "猶記得、當年深隱，門掩兩三株。", 
      "愁餘。", 
      "荒洲古漵，斷梗疏萍，更漂流何處。", 
      "空自覺、圍羞帶減，影怯燈孤。", 
      "常疑即見桃花面，甚近來、翻笑無書。", 
      "書縱遠，如何也都無。"
    ], 
    "rhythmic": "渡江雲", 
    "tags": [
      "宋詞三百首", 
      "西湖"
    ]
  }, 
  {
    "author": "張炎", 
    "paragraphs": [
      "亂雨敲春，深煙帶晚，水窗慵憑。", 
      "空簾謾卷，數日更無花影。", 
      "怕依然、舊時燕歸，定應未識江南冷。", 
      "最憐他、樹底蔫紅，不語揹人吹盡。", 
      "清潤。", 
      "通幽徑。", 
      "待移燈翦韭，試香溫鼎。", 
      "分明醉裏，過了幾番風信。", 
      "想竹間、高閣半開，小車未來猶自等。", 
      "傍新晴、隔柳呼船，待教潮信穩。"
    ], 
    "rhythmic": "瑣窗寒"
  }, 
  {
    "author": "張炎", 
    "paragraphs": [
      "記開簾過酒，隔水懸燈，款語梅邊。", 
      "未了清遊興，又飄然獨去，何處山川。", 
      "淡風暗收榆莢，吹下沈郎錢。", 
      "嘆客裏光陰，消磨豔冶，都在尊前。", 
      "留連。", 
      "殢人處，是鏡曲窺鶯，蘭阜圍泉。", 
      "醉拂珊瑚樹，寫百年幽恨，分付吟箋。", 
      "故鄉幾回飛夢，江雨夜涼船。", 
      "縱忘卻歸期，千山未必無杜鵑。"
    ], 
    "rhythmic": "憶舊遊"
  }, 
  {
    "author": "張炎", 
    "paragraphs": [
      "仙人掌上芙蓉，涓涓猶溼金盤露。", 
      "輕妝照水，纖裳玉立，飄搖似舞。", 
      "幾度消凝，滿湖煙月，一汀鷗鷺。", 
      "記小舟夜悄，波明香遠，渾不見、花開處。", 
      "應是浣紗人妒。", 
      "褪紅衣、被誰輕誤。", 
      "閒情淡雅，冶容清潤，憑嬌待語。", 
      "隔浦相逢，偶然傾蓋，似傳心素。", 
      "怕湘皋佩解，綠雲十里，捲風西去。"
    ], 
    "rhythmic": "水龍吟"
  }, 
  {
    "author": "張炎", 
    "paragraphs": [
      "嘆江潭樹老，杜曲門荒，同賦飄零。", 
      "乍見翻疑夢，對蕭蕭亂髮，都是愁根。", 
      "秉燭故人歸後，花月鎖春深。", 
      "縱草帶堪題，爭如片葉，能寄殷勤。", 
      "重尋。", 
      "已無處，尚記得依稀，柳下芳鄰。", 
      "佇立香風外，抱孤愁悽惋，羞燕慚鶯。", 
      "俯仰十年前事，醉後醒還驚。", 
      "又曉日千峯，涓涓露溼花氣生。"
    ], 
    "rhythmic": "憶舊遊"
  }, 
  {
    "author": "張炎", 
    "paragraphs": [
      "倚危樓、一笛翠屏空，萬里見天心。", 
      "度野光清峭，晴峯涌日，冷石生雲。", 
      "簾卷小亭虛院，無地不花陰。", 
      "徑曲知何處，春水泠泠。", 
      "嘯傲柴桑影裏，且怡顏莫問，誰古誰今。", 
      "任燕留鷗住，聊復慰幽情。", 
      "愛吾廬、點塵難到，好林泉、都付與閒人。", 
      "還知否，元來卜隱，不在山深。"
    ], 
    "rhythmic": "甘州・八聲甘州"
  }, 
  {
    "author": "張炎", 
    "paragraphs": [
      "愛吾廬、傍湖千頃，蒼茫一片清潤。", 
      "晴嵐暖翠融融處，花影倒窺天鏡。", 
      "沙浦迥。", 
      "看野水涵波，隔柳橫孤艇。", 
      "眠鷗未醒。", 
      "甚佔得蓴鄉，都無人見，斜照起春暝。", 
      "還重省。", 
      "豈料山中秦晉。", 
      "桃源今度難認。", 
      "林間即是長生路，一笑元非捷徑。", 
      "深更靜。", 
      "待散以吹簫，跨鶴天風冷。", 
      "憑高露飲。", 
      "正碧落塵空，光搖半壁，月在萬鬆頂。"
    ], 
    "rhythmic": "摸魚子"
  }, 
  {
    "author": "張炎", 
    "paragraphs": [
      "老來學圃樂年華。", 
      "茅屋短籬遮。", 
      "兒孫戲逐田翁去，小橋橫、路轉三叉。", 
      "細雨一犁春意，西風萬寶生涯。", 
      "攜筇猶記度晴沙。", 
      "流水帶寒鴉。", 
      "門前少得寬閒地，繞平疇、盡是桑麻。", 
      "卻笑牧童遙指，杏花深處人家。"
    ], 
    "rhythmic": "風入松"
  }, 
  {
    "author": "張炎", 
    "paragraphs": [
      "水國浮家，漁村古隱，浪遊慣佔花深。", 
      "猶記得、琵琶半面，曾溼衫青。", 
      "不道江空歲晚，桃葉渡、還嘆飄零。", 
      "因乘興，醉夢醒時，卻是山陰。", 
      "投閒倦呼儔侶，竟棹入蘆花，俗客難尋。", 
      "風渺渺、雲拖暮雪，獨釣寒清。", 
      "遠溯流光萬里，渾錯認、葉竹寰瀛。", 
      "元來是、天上太乙真人。"
    ], 
    "rhythmic": "鳳凰臺上憶吹簫"
  }, 
  {
    "author": "張炎", 
    "paragraphs": [
      "楚江空晚。", 
      "悵離羣萬里，恍然驚散。", 
      "自顧影、欲下寒塘，正沙淨草枯，水平天遠。", 
      "寫不成書，只寄得、相思一點。", 
      "料因循誤了，殘氈擁雪，故人心眼。", 
      "誰憐旅愁荏苒。", 
      "謾長門夜悄，錦箏彈怨。", 
      "想伴侶、猶宿蘆花，也曾念春前，去程應轉。", 
      "暮雨相呼，怕驀地、玉關重見。", 
      "未羞他、雙燕歸來，畫簾半卷。"
    ], 
    "rhythmic": "解連環", 
    "tags": [
      "宋詞三百首"
    ]
  }, 
  {
    "author": "張炎", 
    "paragraphs": [
      "晴皎霜花，曉熔冰羽，開簾覺道寒輕。", 
      "誤聞啼鳥，生意又園林。", 
      "閒了淒涼賦筆，便而今、不聽秋聲。", 
      "消凝處，一枝借暖，終是未多情。", 
      "陽和能幾許，尋紅探粉，也恁忺人。", 
      "笑鄰娃癡小，料理護花鈴。", 
      "卻怕驚回睡蝶，恐和他、草夢都醒。", 
      "還知否，能消幾日，風雪灞橋深。"
    ], 
    "rhythmic": "滿庭芳"
  }, 
  {
    "author": "張炎", 
    "paragraphs": [
      "問蓬萊何處，風月依然，萬里江清。", 
      "休說神仙事，便神仙縱有，即是閒人。", 
      "笑我幾番醒醉，石磴掃鬆陰。", 
      "任狂客難招，採芳難贈，且自微吟。", 
      "俯仰成陳跡，嘆百年誰在，闌檻孤憑。", 
      "海日生殘夜，看臥龍和夢，飛入秋冥。", 
      "還聽水聲東去，山冷不生雲。", 
      "正目極空寒，蕭蕭漢柏愁茂陵。"
    ], 
    "rhythmic": "憶舊遊"
  }, 
  {
    "author": "張炎", 
    "paragraphs": [
      "句章城郭。", 
      "問千年往事，幾回歸鶴。", 
      "嘆貞元、朝士無多，又日冷湖陰，柳邊門鑰。", 
      "向北來時，無處認、江南花落。", 
      "縱荷衣未改，病損茂陵，總是離索。", 
      "山中故人去卻。", 
      "但碑寒峴首，舊景如昨。", 
      "悵二喬、空老春深，正歌斷簾空，草暗銅雀。", 
      "楚魄難招，被萬疊、閒雲迷著。", 
      "料猶是、聽風聽雨，朗吟夜壑。"
    ], 
    "rhythmic": "解連環"
  }, 
  {
    "author": "張炎", 
    "paragraphs": [
      "薛濤箋上相思字，重開又還重摺。", 
      "載酒船空，眠波柳老，一縷離痕難折。", 
      "虛沙動月。", 
      "嘆千里悲歌，唾壺敲缺。", 
      "卻說巴山，此時懷抱那時節。", 
      "寒香深處話別。", 
      "病來渾瘦損，懶賦情切。", 
      "太白閒雲，新豐舊雨，多少英遊消歇。", 
      "回潮似咽。", 
      "送一點秋心，故人天末。", 
      "江影沈沈，露涼鷗夢闊。"
    ], 
    "rhythmic": "臺城路・齊天樂"
  }, 
  {
    "author": "張炎", 
    "paragraphs": [
      "荷衣消翠，蕙帶餘香，燈前共語生平。", 
      "苦竹黃蘆，都是夢裏遊情。", 
      "西湖幾番夜雨，怕如今、冷卻鷗盟。", 
      "倩寄遠，見故人說道，杜老飄零。", 
      "難挽清風飛佩，有相思都在，斷柳長汀。", 
      "此別何如，一笑寫入瑤琴。", 
      "天空水雲變色，任愔愔、山鬼愁聽。", 
      "興未已，更何妨、彈到廣陵。"
    ], 
    "rhythmic": "聲聲慢", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "亂紅飛已無多，豔遊終是如今少。", 
      "一番雨過，一番春減，催人漸老。", 
      "倚檻調鶯，捲簾收燕，故園空杳。", 
      "奈關愁不住，悠悠萬里，渾恰似、天涯草。", 
      "不擬相逢古道。", 
      "才疑夢、又還驚覺。", 
      "清風在柳，江搖白浪，舟行趁曉。", 
      "遮莫重來，不如休去，怎堪懷抱。", 
      "那知又、五柳門荒，曾聽得、鵑啼了。"
    ], 
    "rhythmic": "水龍吟"
  }, 
  {
    "author": "張炎", 
    "paragraphs": [
      "倚闌干。", 
      "問綠華何事，偷餌九還丹。", 
      "浣錦溪邊，餐霞竹裏，翠袖不倚天寒。", 
      "照芳樹、晴光泛曉，護麼鳳、無處認冰顏。", 
      "露洗春腴，風搖醉魄，聽笛江南。", 
      "樹掛珊瑚冷月，嘆玉奴妝褪，仙掾詩慳。", 
      "謾覓花雲，不同梨夢，推篷恍記孤山。", 
      "步夜雪、前村問酒，幾消凝、把做杏花看。", 
      "得似古桃流水，不到人間。"
    ], 
    "rhythmic": "一萼紅"
  }, 
  {
    "author": "張炎", 
    "paragraphs": [
      "水痕深，花信足，寂寞漢南樹。", 
      "轉首青陰，芳事頓如許。", 
      "不知多少消魂，夜來風雨。", 
      "猶夢到、斷紅流處。", 
      "最無據。", 
      "長年息影空山，愁入庾郎句。", 
      "玉老田荒，心事已遲暮。", 
      "幾回聽得啼鵑，不如歸去。", 
      "終不似、舊時鸚鵡。"
    ], 
    "rhythmic": "祝英臺近"
  }, 
  {
    "author": "張炎", 
    "paragraphs": [
      "萬里孤雲，清遊漸遠，故人何處。", 
      "寒窗夢裏，猶記經行舊時路。", 
      "連昌約略無多柳，第一是、難聽夜雨。", 
      "謾驚回悽悄，相看燭影，擁衾誰語。", 
      "張緒。", 
      "歸何暮。", 
      "半零落，依依斷橋鷗鷺。", 
      "天涯倦旅。", 
      "此時心事良苦。", 
      "只愁重灑西州淚，問杜曲、人家在否。", 
      "恐翠袖、正天寒，猶倚梅花那樹。"
    ], 
    "rhythmic": "月下笛", 
    "tags": [
      "宋詞三百首"
    ]
  }, 
  {
    "author": "張炎", 
    "paragraphs": [
      "幾番問竹平安，雁書不盡相思字。", 
      "籬根半樹，村深孤艇，闌干屢倚。", 
      "遠草兼雲，凍河膠雪，此時行李。", 
      "望去程無數，幷州回首，還又渡、桑乾水。", 
      "笑我曾遊萬里。", 
      "甚匆匆、便成歸計。", 
      "江空歲晚，棲遲猶在，吳頭楚尾。", 
      "疏柳經寒，斷槎浮月，依然憔悴。", 
      "待相逢、說與相思，想亦在、相思裏。"
    ], 
    "rhythmic": "水龍吟"
  }, 
  {
    "author": "張炎", 
    "paragraphs": [
      "萬里飛霜，千林落木，寒豔不招春妒。", 
      "楓冷吳江，獨客又吟愁句。", 
      "正船艤、流水孤村，似花繞、斜陽歸路。", 
      "甚荒溝、一片淒涼，載情不去載愁去。", 
      "長安誰問倦旅。", 
      "羞見衰顏借酒，飄零如許。", 
      "謾倚新妝，不入洛陽花譜。", 
      "爲迴風、起舞尊前，盡化作、斷霞千縷。", 
      "記陰陰、綠遍江南，夜窗聽暗雨。"
    ], 
    "rhythmic": "綺羅香"
  }, 
  {
    "author": "張炎", 
    "paragraphs": [
      "野鵑啼月，便角巾還第。", 
      "輕擲詩瓢付流水。", 
      "最無端、小院寂歷春空，門自掩，柳發離離如此。", 
      "可惜歡娛地。", 
      "雨冷雲昏，不見當時譜銀字。", 
      "舊曲怯重翻，總是離愁，淚痕灑、一簾花碎。", 
      "夢沈沈、知道不歸來，尚錯問桃根，醉魂醒未。"
    ], 
    "rhythmic": "洞仙歌"
  }, 
  {
    "author": "張炎", 
    "paragraphs": [
      "風雨不來，深院悄、清事正滿東籬。", 
      "杖藜重到，秋氣冉冉吹衣。", 
      "瘦碧飄蕭搖露便，膩黃秀野拂霜枝。", 
      "憶芳時。", 
      "翠微喚酒，江雁初飛。", 
      "湘潭無人吊楚，嘆落英自採，誰寄相思。", 
      "淡泊生涯，聊伴老圃斜暉。", 
      "寒香應遍故里，想鶴怨山空猶未歸。", 
      "歸何晚，問徑鬆不語，只有花知。"
    ], 
    "rhythmic": "新雁過妝樓"
  }, 
  {
    "author": "張炎", 
    "paragraphs": [
      "奇峯相對接球庭。", 
      "乍微晴，又微陰。", 
      "舍北江東，如蓋自亭亭。", 
      "翻笑天台連雁蕩，隔一片、不逢君。", 
      "此中幽趣許誰鄰。", 
      "境雙清。", 
      "人獨清。", 
      "採藥難尋，童子語山深。", 
      "絕似醉翁遊樂意，林壑靜、聽泉聲。"
    ], 
    "rhythmic": "江神子・江城子"
  }, 
  {
    "author": "張炎", 
    "paragraphs": [
      "交到無心處，出岫細話幽期。", 
      "看流水、意俱遲。", 
      "且淡薄相依。", 
      "凌霄未肯從龍去，物外共鶴忘機。", 
      "迷古洞，掩晴暉。", 
      "翠影溼行衣。", 
      "飛飛。", 
      "垂天翼，飄然萬里，愁日暮、佳人未歸。", 
      "尚記得、巴山夜雨，耿無語、共說生平，都付陶詩。", 
      "休題五朵，莫夢陽臺，不贈相思。"
    ], 
    "rhythmic": "塞翁吟"
  }, 
  {
    "author": "張炎", 
    "paragraphs": [
      "佔寬閒，鋤浩渺。", 
      "船艤水村悄。", 
      "非霧非煙，生氣覆瑤草。", 
      "蒙茸數畝春陰，夢魂落寞，知踏碎、梨花多少。", 
      "聽孤嘯。", 
      "山淺種玉人歸，縹緲度晴峭。", 
      "鶴下芝田，五色散微照。", 
      "笑他隔浦誰家，半江疏雨，空吟斷、一犁清曉。"
    ], 
    "rhythmic": "祝英臺近"
  }, 
  {
    "author": "張炎", 
    "paragraphs": [
      "卷舒無意入虛玄。", 
      "丘壑伴雲煙。", 
      "石根清氣千年潤，覆孤鬆、深護啼猿。", 
      "靄靄靜隨仙隱，悠悠閒對僧眠。", 
      "傍花懶向小溪邊。", 
      "空谷覆流泉。", 
      "浮蹤自感今如此，已無心、萬里行天。", 
      "記得晉人歸去，御風飛過斜川。"
    ], 
    "rhythmic": "風入松"
  }, 
  {
    "author": "張炎", 
    "paragraphs": [
      "帶雨春潮。", 
      "人不渡、沙外曉色迨遙。", 
      "自橫深靜，誰見隔柳停橈。", 
      "知我知魚未是樂，轉篷閒趁白鷗招。", 
      "任風飄。", 
      "夜來酒醒，何處江皋。", 
      "泛宅浮家更好，度菰蒲影裏，濯足吹簫。", 
      "坐閱千帆，空競萬里波濤。", 
      "他年五湖訪隱，第一是吳淞第四橋。", 
      "玄真子、共遊煙水，人月俱高。"
    ], 
    "rhythmic": "瑤臺聚八仙・新雁過妝樓"
  }, 
  {
    "author": "張炎", 
    "paragraphs": [
      "黃昏片月。", 
      "似碎陰滿地，還更清絕。", 
      "枝北枝南，疑有疑無，幾度背燈難折。", 
      "依稀倩女離魂處，緩步出、前村時節。", 
      "看夜深、竹外橫斜，應妒過雲明滅。", 
      "窺鏡蛾眉淡抹。", 
      "爲容不在貌，獨抱孤潔。", 
      "莫是花光，描取春痕，不怕麗譙吹徹。", 
      "還驚海上然犀去，照水底、珊瑚如活。", 
      "做弄得、酒醒天寒，空對一庭香雪。"
    ], 
    "rhythmic": "疏影"
  }, 
  {
    "author": "張炎", 
    "paragraphs": [
      "採芳洲薜荔，流水外、白鷗前。", 
      "度萬壑千巖，晴嵐暖翠，心目娟娟。", 
      "山川。", 
      "自今自古，怕依然。", 
      "認得米家船。", 
      "明月閒延夜語，落花靜擁春眠。", 
      "吟邊。", 
      "象筆蠻箋。", 
      "清絕處、小留連。", 
      "正寂寂江潭，樹猶如此，那更啼鵑。", 
      "居廛。", 
      "閉門隱几，好林泉。", 
      "都在臥遊邊。", 
      "記得當時舊事，誤人卻是桃源。"
    ], 
    "rhythmic": "木蘭花慢"
  }, 
  {
    "author": "張炎", 
    "paragraphs": [
      "小窗晴碧颭簾波。", 
      "晝影舞飛梭。", 
      "惜春休問花多少，柳成陰、春已無多。", 
      "金字初尋小扇，銖衣早試輕羅。", 
      "園林未肯受清和。", 
      "人醉牡丹坡。", 
      "嘯歌且盡平生事，問東風、畢竟如何。", 
      "燕子尋常巷陌，酒邊莫唱西河。"
    ], 
    "rhythmic": "風入松"
  }, 
  {
    "author": "張炎", 
    "paragraphs": [
      "雲多不記山深淺，人行半天巖壑。", 
      "曠野飛聲，虛空倒影，鬆掛危峯疑落。", 
      "流泉噴薄。", 
      "自窈窕尋源，引瓢孤酌。", 
      "倦倚高寒，少年遊事老方覺。", 
      "幽尋閒院邃閣。", 
      "樹涼僧坐夏，翻笑行樂。", 
      "近竹驚秋，穿蘿誤晚，都把塵緣消卻。", 
      "東林似昨。", 
      "待學取當年，晉人曾約。", 
      "童子何知，故山空放鶴。"
    ], 
    "rhythmic": "臺城路・齊天樂"
  }, 
  {
    "author": "張炎", 
    "paragraphs": [
      "醉吟處。", 
      "都是琴尊，竟日松下語。", 
      "有筆牀茶竈，瘦筇相引，逢花須住。", 
      "正翠陰迷路。", 
      "年光荏苒成孤旅。", 
      "待趁燕檣，休忘了、玄都前度。", 
      "漸煙波遠，怕五湖淒冷，佳人袖薄，修竹依依日暮。", 
      "知他甚處重逢，便匆匆、背潮歸去。", 
      "莫因循、誤了幽期，應孤舊雨。", 
      "佇立山風晚，月明搖碎江樹。"
    ], 
    "rhythmic": "還京樂"
  }, 
  {
    "author": "張炎", 
    "paragraphs": [
      "一窗煙雨不除草。", 
      "移家靜藏深窈。", 
      "東晉圖書，南山杞菊，誰識幽居懷抱。", 
      "疏陰未掃。", 
      "嘆喬木猶存，易分殘照。", 
      "慷慨悲歌，故人多向近來老。", 
      "相逢何事欠早。", 
      "愛吟心共苦，此意難表。", 
      "野水無鷗，閒門斷柳，不滿清風一笑。", 
      "荷衣制了。", 
      "待尋壑經丘，溯雲孤嘯。", 
      "學取淵明，抱琴歸去好。"
    ], 
    "rhythmic": "臺城路・齊天樂"
  }, 
  {
    "author": "張炎", 
    "paragraphs": [
      "流水孤村，愛塵事頓消，來訪深隱。", 
      "向醉裏誰扶，滿身花影。", 
      "鷗鷺相看如瘦，近來不是傷春病。", 
      "嗟流景。", 
      "竹外野橋，猶系煙艇。", 
      "誰引。", 
      "斜川歸興。", 
      "便啼鵑縱少，無奈時聽。", 
      "待棹擊空明，魚波千頃。", 
      "彈到琵琶留不住，最愁人是黃昏近。", 
      "江風緊。", 
      "一行柳陰吹暝。"
    ], 
    "rhythmic": "梅子黃時雨"
  }, 
  {
    "author": "張炎", 
    "paragraphs": [
      "白浪搖天，青陰漲地，一片野懷幽意。", 
      "楊花點點是春心，替風前、萬花吹淚。", 
      "遙岑寸碧。", 
      "有誰識、朝來清氣。", 
      "自沈吟、甚流光輕擲，繁華如此。", 
      "斜陽外。", 
      "隱約孤村，隔塢閒門閉。", 
      "漁舟何似莫歸來，想桃源、路通人世。", 
      "危橋靜倚。", 
      "千年事、都消一醉。", 
      "謾依依，愁落鵑聲萬里。"
    ], 
    "rhythmic": "西子妝慢・西子妝"
  }, 
  {
    "author": "張炎", 
    "paragraphs": [
      "門當竹徑，鷺管苔磯，煙波自有閒人。", 
      "棹入孤村，落照正滿寒汀。", 
      "桃花遠迷洞口，想如今、方信無秦。", 
      "醉夢醒，向滄浪容與，淨濯蘭纓。", 
      "欸乃一聲歸去，對筆牀茶竈，寄傲幽情。", 
      "雨笠風蓑，古意謾說玄真。", 
      "知魚淡然自樂，釣清名、空在絲綸。", 
      "笑未已，笑嚴陵、還笑渭濱。"
    ], 
    "rhythmic": "聲聲慢"
  }, 
  {
    "author": "張炎", 
    "paragraphs": [
      "行行且止。", 
      "把乾坤收入，篷窗深裏。", 
      "星散白鷗三四點，數筆橫塘秋意。", 
      "岸觜衝波，籬根受葉，野徑通村市。", 
      "疏風迎面，溼衣原是空翠。", 
      "堪嘆敲雪門荒，爭棋墅冷。", 
      "苦竹鳴山鬼。", 
      "縱使如今猶有晉，無復清遊如此。", 
      "落日黃沙，遠天雲淡，弄影蘆花外。", 
      "幾時歸去，翦取一半煙水。"
    ], 
    "rhythmic": "湘月・念奴嬌"
  }, 
  {
    "author": "張炎", 
    "paragraphs": [
      "笑海上、白鷗盟冷。", 
      "飛過前灘，又顧秋影。", 
      "似我知魚，亂蒲流水動清飲。", 
      "歲華空老，猶一縷、柔絲戀頂。", 
      "慵憶鴛行，想應是、朝回花徑。", 
      "人靜。", 
      "悵離羣日暮，都把野情消盡。", 
      "山中舊隱。", 
      "料獨樹、尚懸蒼暝。", 
      "引殘夢、直上青天，又何處、溪風吹醒。", 
      "定莫負、歸舟同載，煙波千頃。"
    ], 
    "rhythmic": "長亭怨・長亭怨慢"
  }, 
  {
    "author": "張炎", 
    "paragraphs": [
      "秋風吹碎江南樹，石牀自聽流水。", 
      "別鶴不歸來，引悲風千里。", 
      "餘音猶在耳。", 
      "有誰識、醉翁深意。", 
      "去國情懷，草枯沙遠，尚鳴山鬼。", 
      "客裏。", 
      "可消憂，人間世、寥寥幾年無此。", 
      "杏老古壇荒，把淒涼空指。", 
      "心塵聊更洗。", 
      "傍何處、竹邊鬆底。", 
      "共良夜，白月紛紛，領一天清氣。"
    ], 
    "rhythmic": "徵招"
  }, 
  {
    "author": "張炎", 
    "paragraphs": [
      "雲隱山暉，樹分溪影，未放妝臺簾卷。", 
      "篝密籠香，鏡圓窺粉，花深自然寒淺。", 
      "正人在、銀屏底，琵琶半遮面。", 
      "語聲軟。", 
      "且休彈、玉關愁怨。", 
      "怕喚起西湖，那時春感。", 
      "楊柳古灣頭，記小憐、隔水曾見。", 
      "聽到無聲，謾贏得、情緒難翦。", 
      "把一襟心事，散入落梅千點。"
    ], 
    "rhythmic": "法曲獻仙音", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "江山居未定，貂裘已敝，空自帶愁歸。", 
      "亂花流水外，訪裏尋鄰，都是可憐時。", 
      "橋邊燕子，似軟語、斜日江籬。", 
      "休問我、如今心事，錯認鏡中誰。", 
      "還思。", 
      "新煙驚換，舊雨難招，做不成春意。", 
      "渾未省、誰家芳草，猶夢吟詩。", 
      "一株古柳觀魚港，傍清深、足可幽棲。", 
      "閒趣好，白鷗尚識天隨。"
    ], 
    "rhythmic": "渡江雲"
  }, 
  {
    "author": "張炎", 
    "paragraphs": [
      "舊家池沼。", 
      "尋芳處、從教飛燕頻繞。", 
      "一灣柳護水房春，看鏡鸞窺曉。", 
      "暈宿酒、雙蛾淡掃。", 
      "羅襦飄帶腰圍小。", 
      "盡醉方歸去，又暗約明朝鬥草。", 
      "誰解先到。", 
      "心緒亂若晴絲，那回遊處，墜紅爭戀殘照。", 
      "近來心事漸無多，尚被鶯聲惱。", 
      "便白髮、如今縱少。", 
      "情懷不似前時好。", 
      "謾佇立、東風外，愁極還醒，背花一笑。"
    ], 
    "rhythmic": "鬥嬋娟・霜葉飛"
  }, 
  {
    "author": "張炎", 
    "paragraphs": [
      "羽音遼邈。", 
      "怪四檐晝悄，近來無鵲。", 
      "木葉吹寒，極目凝思倚江閣。", 
      "不信相如便老，猶未減、當時遊樂。", 
      "但趁他、鬥草籌花，終是帶離索。", 
      "憶昨。", 
      "更情惡。", 
      "謾認著梅花，是君還錯。", 
      "石牀冷落。", 
      "閒掃鬆陰與誰酌。", 
      "一自飄零去遠，幾誤了、燈前深約。", 
      "縱到此、歸未得，幾曾忘卻。"
    ], 
    "rhythmic": "暗香"
  }, 
  {
    "author": "張炎", 
    "paragraphs": [
      "竹多塵自掃。", 
      "幽通徑曲，禪房深窈。", 
      "空翠吹衣，坐對閒雲舒嘯。", 
      "寒木猶懸故葉，又過了、一番殘照。", 
      "經院悄。", 
      "詩夢正迷，獨憐衰草。", 
      "幽趣盡屬閒僧，渾未識人間，落花啼鳥。", 
      "呼酒憑高，莫問四愁三笑。", 
      "可惜秦山晉水，甚卻向、此時登眺。", 
      "清趣少。", 
      "那更好遊人老。"
    ], 
    "rhythmic": "玉漏遲"
  }, 
  {
    "author": "張炎", 
    "paragraphs": [
      "記橫笛、玉關高處。", 
      "萬里沙寒，雪深無路。", 
      "破卻貂裘，遠遊歸後與誰譜。", 
      "故人何許。", 
      "渾忘了、江南舊雨。", 
      "不擬重逢，應笑我、飄零如羽。", 
      "同去。", 
      "釣珊瑚海樹。", 
      "底事又成行旅。", 
      "煙篷斷浦。", 
      "更幾點、戀人飛絮。", 
      "如今又、京洛尋春，定應被、薇花留住。", 
      "且莫把孤愁，說與當時歌舞。"
    ], 
    "rhythmic": "長亭怨・長亭怨慢"
  }, 
  {
    "author": "張炎", 
    "paragraphs": [
      "花最盛。", 
      "西湖曾泛煙艇。", 
      "鬧紅深處小秦箏，斷橋夜飲。", 
      "鴛鴦水宿不知寒，如今翻被驚醒。", 
      "那時事、都倦省。", 
      "闌干來此閒憑。", 
      "是誰分得半邊機雲，恍疑晝錦。", 
      "想當飛燕皺裙時，舞盤微墮珠粉。", 
      "軟波不翦素練淨。", 
      "碧盈盈、移下秋影。", 
      "醉裏玉書難認。", 
      "且脫巾露發，飄然乘興。", 
      "一葉浮香天風冷。"
    ], 
    "rhythmic": "西河", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "流水人家，乍過了斜陽，一片蒼樹。", 
      "怕聽秋聲，卻是舊愁來處。", 
      "因甚尚客殊鄉，自笑我、被誰留住。", 
      "問種桃、莫是前度。", 
      "不擬桃花輕誤。", 
      "少年未識相思苦。", 
      "最難禁、此時情緒。", 
      "行雲暗與風流散，方信別淚如雨。", 
      "何況夜鶴帳空，怎奈向、如今歸去。", 
      "更可憐，閒裏白了頭，還知否。"
    ], 
    "rhythmic": "玲瓏四犯"
  }, 
  {
    "author": "張炎", 
    "paragraphs": [
      "西風暗翦荷衣碎，柔絲不解重緝。", 
      "荒煙斷浦，晴暉歷亂，半山搖碧。", 
      "悠悠望極。", 
      "忍獨聽、秋聲漸急。", 
      "更憐他、蕭條柳發，相與動秋色。", 
      "老態今如此，猶自留連，醉筇遊屐。", 
      "不堪瘦影，渺天涯、盡成行客。", 
      "因甚忘歸，謾吹裂、山陽夜笛。", 
      "夢三十六陂流水，去未得。"
    ], 
    "rhythmic": "淒涼犯"
  }, 
  {
    "author": "張炎", 
    "paragraphs": [
      "山風古道，海國輕車，相逢只在東瀛。", 
      "淡薄秋光，恰似此日遊情。", 
      "休嗟鬢絲斷雪，喜閒身、重渡西泠。", 
      "又溯遠，趁回潮拍岸，斷浦揚舲。", 
      "莫向長亭折柳，正紛紛落葉，同是飄零。", 
      "舊隱新招。", 
      "知住第幾層雲。", 
      "疏籬尚存晉菊，想依然、認得淵明。", 
      "待去也，最愁人，猶戀故人。"
    ], 
    "rhythmic": "聲聲慢"
  }, 
  {
    "author": "張炎", 
    "paragraphs": [
      "舟艤鷗波，訪鄰尋裏愁都散。", 
      "老來猶似柳風流，先露看花眼。", 
      "閒把花枝試揀。", 
      "笑盈盈，和香待翦。", 
      "也應回首，紫曲門荒，當年遊慣。", 
      "簫鼓黃昏，動人心處情無限。", 
      "錦街不甚月明多，早已驕塵滿。", 
      "才過風柔夜暖。", 
      "漸迤邐、芳程遞趲。", 
      "向西湖去，那裏人家，依然鶯燕。"
    ], 
    "rhythmic": "燭影搖紅", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "記凝妝倚扇，笑眼窺簾，曾款芳尊。", 
      "步屧交枝徑，引生香不斷，流水中分。", 
      "忘了牡丹名字，和露撥花根。", 
      "甚杜牧重來，買栽無地，都是消魂。", 
      "空存。", 
      "斷腸草，伴幾摺眉痕，幾點啼痕。", 
      "鏡裏芙蓉老，問如今何處，綰綠梳雲。", 
      "拍有舊時歸燕，猶自識黃昏。", 
      "待說與羈愁，遙知路隔楊柳門。"
    ], 
    "rhythmic": "憶舊遊"
  }, 
  {
    "author": "張炎", 
    "paragraphs": [
      "海上回槎。", 
      "認舊時鷗鷺，猶戀蒹葭。", 
      "影散香消，水流雲在，疏樹十里寒沙。", 
      "難問錢塘蘇小，都不見、擘竹分茶。", 
      "更堪嗟。", 
      "似荻花江上，誰弄琵琶。", 
      "煙霞。", 
      "自延晚照，盡換了西林，窈窕紋紗。", 
      "蝴蝶飛來，不知是夢，猶疑春在鄰家。", 
      "一掬幽懷難寫，春何處、春已天涯。", 
      "減繁華。", 
      "是山中杜宇，不是楊花。"
    ], 
    "rhythmic": "春從天上來"
  }, 
  {
    "author": "張炎", 
    "paragraphs": [
      "看涓涓、兩水自東西，中有百花莊。", 
      "步交枝徑裏，簾分晝影，窗聚春香。", 
      "依約誰教鸚鵡，列屋帶垂楊。", 
      "方喜閒居好，翻爲詩忙。", 
      "多少周情柳思，向一丘一壑，留戀年光。", 
      "又何心逐鹿，蕉夢正錢塘。", 
      "且休將扇塵輕障，萬山深、不是舊河陽。", 
      "無人識，牡丹開處，重見韓湘。"
    ], 
    "rhythmic": "甘州・八聲甘州"
  }, 
  {
    "author": "張炎", 
    "paragraphs": [
      "淺草猶霜。", 
      "融泥未燕，晴梢潤葉初乾。", 
      "閒扶短策，鄰家小聚清歡。", 
      "錯認籬根是雪，梅花過了一番寒。", 
      "風還峭，較遲芳信，恰是春殘。", 
      "此境此時此意，待移琴獨去，石冷慵彈。", 
      "飄飄爽氣，飛鳥相與俱還。", 
      "醉裏不知何處，好詩盡在夕陽山。", 
      "山深杳，更無人到，流水花間。"
    ], 
    "rhythmic": "慶清朝"
  }, 
  {
    "author": "張炎", 
    "paragraphs": [
      "綠房幾夜迎清曉，光搖動、素月溶溶如水。", 
      "惆悵一枝寒，記東闌閒倚。", 
      "近日花邊無舊雨，便寂寞、何曾吹淚。", 
      "燭外。", 
      "謾羞得紅妝，而今猶睡。", 
      "琪樹皎立風前，萬塵空、獨挹飄然清氣。", 
      "雅淡不成嬌，擁玲瓏春意。", 
      "落寞雲深詩夢淺，但一似、唐昌宮裏。", 
      "元是。", 
      "是分明錯認，當時玉蕊。"
    ], 
    "rhythmic": "真珠簾"
  }, 
  {
    "author": "張炎", 
    "paragraphs": [
      "銀浦流雲，綠房迎曉，一抹牆腰月淡。", 
      "暖玉生煙，懸冰解凍，碎滴瑤階如霰。", 
      "才放些晴意，早瘦了、梅花一半。", 
      "也知不做花看，東風何事吹散。", 
      "搖落似成秋苑。", 
      "甚釀得春來，怕教春見。", 
      "野渡舟回，前村門掩，應是不勝清怨。", 
      "次第尋芳去，灞橋外、蕙香波暖。", 
      "猶妒檐聲，看燈人在深院。"
    ], 
    "rhythmic": "探春慢"
  }, 
  {
    "author": "張炎", 
    "paragraphs": [
      "一春不是不尋春。", 
      "終是不忺人。", 
      "好懷漸向中年減，對歌鐘、渾沒心情。", 
      "短帽怕黏飛絮，輕衫壓撲游塵。", 
      "暖香十里軟鶯聲。", 
      "小舫綠楊陰。", 
      "夢隨蝴蝶飄零後，尚依依、花月關心。", 
      "惆悵一株梨雪，明年甚處清明。"
    ], 
    "rhythmic": "風入松"
  }, 
  {
    "author": "張炎", 
    "paragraphs": [
      "錦香繚繞地，深燈掛壁，簾影浪花斜。", 
      "酒船歸去後，轉首河橋，那處認紋紗。", 
      "重盟鏡約，還記得、前度秦嘉。", 
      "惟只有、葉題堪寄，流不到天涯。", 
      "驚嗟。", 
      "十年心事，幾曲闌干，想蕭娘聲價。", 
      "閒過了、黃昏時候，疏柳啼鴉。", 
      "浦潮夜涌平沙白，問斷鴻、知落誰家。", 
      "書又遠，空江片月蘆花。"
    ], 
    "rhythmic": "渡江雲"
  }, 
  {
    "author": "張炎", 
    "paragraphs": [
      "坐清晝。", 
      "正冶思縈花，餘酲倦酒。", 
      "甚採芳人老，芳心尚如舊。", 
      "消魂忍說銅駝事，不是因春瘦。", 
      "向西園，竹掃頹垣，蔓蘿荒甃。", 
      "風雨夜來驟。", 
      "嘆歌冷鶯簾，恨凝蛾岫。", 
      "愁到今年，多似去年否。", 
      "舊情懶聽山陽笛，目極空搔首。", 
      "我何堪，老卻江潭漢柳。"
    ], 
    "rhythmic": "探芳信"
  }, 
  {
    "author": "張炎", 
    "paragraphs": [
      "煙堤小舫，雨屋深燈，春衫慣染京塵。", 
      "舞柳歌桃，心事暗惱東鄰。", 
      "渾疑夜窗夢蝶，到如今、猶宿花陰。", 
      "待喚起，甚江蘺搖落，化作秋聲。", 
      "回首曲終人遠，黯消魂、忍看朵朵芳雲。", 
      "潤墨空題，惆悵醉魄難醒。", 
      "獨憐水樓賦筆，有斜陽、不怕登臨。", 
      "愁未了，聽殘鶯、、啼過柳陰。"
    ], 
    "rhythmic": "聲聲慢"
  }, 
  {
    "author": "張炎", 
    "paragraphs": [
      "可憐張緒門前柳，相看頓非年少。", 
      "三徑已荒涼，更如今懷抱。", 
      "薄遊渾是感，滿煙水、東風殘照。", 
      "古調誰彈，古音誰賞，歲華空老。", 
      "京洛染緇塵，悠然意，獨對南山一笑。", 
      "只在此山中，甚相逢不早。", 
      "瘦吟心共苦，知幾度、翦燈窗小。", 
      "何時更、聽雨巴山，賦草池春曉。"
    ], 
    "rhythmic": "徵招"
  }, 
  {
    "author": "張炎", 
    "paragraphs": [
      "記天風、飛佩紫霞邊，顧曲萬花深。", 
      "甚相如情倦，少陵愁老，還嘆飄零。", 
      "短夢恍然今昔，故國十年心。", 
      "回首三三徑，松竹成陰。", 
      "不恨片篷南浦，恨翦燈聽雨，誰伴孤吟。", 
      "料瘦筇歸後，閒鎖北山雲。", 
      "是幾番、柳邊行色，是幾番、同醉古園林。", 
      "煙波遠，筆牀茶竈，何處逢君。"
    ], 
    "rhythmic": "甘州・八聲甘州"
  }, 
  {
    "author": "張炎", 
    "paragraphs": [
      "制荷衣。", 
      "傍山窗卜隱，雅志可閒時。", 
      "款竹門深，移花檻小，動人芳意菲菲。", 
      "怕冷落、蘋洲夜月，想時將、漁笛靜中吹。", 
      "塵外柴桑，燈前兒女，笑語忘歸。", 
      "分得煙霞數畝，乍掃苔尋徑，撥葉通池。", 
      "放鶴幽情，吟鶯歡事，老去卻願春遲。", 
      "愛吾廬、琴書自樂，好襟懷、初不要人知。", 
      "長日一簾芳草，一卷新詩。"
    ], 
    "rhythmic": "一萼紅"
  }, 
  {
    "author": "張炎", 
    "paragraphs": [
      "古木迷鴉，虛堂起燕，歡遊轉眼驚心。", 
      "南圃東窗，酸風掃盡芳塵。", 
      "鬢貂飛入平原草，最可憐、渾是秋陰。", 
      "夜沈沈。", 
      "不信歸魂，不到花深。", 
      "吹簫踏葉幽尋去，任船依斷石，袖裹寒雲。", 
      "老桂懸香，珊瑚碎擊無聲。", 
      "故園已是愁如許，撫殘碑，卻又傷今。", 
      "更關情。", 
      "秋水人家，斜照西泠。"
    ], 
    "rhythmic": "高陽臺"
  }, 
  {
    "author": "張炎", 
    "paragraphs": [
      "郎吟未了西湖酒，驚心又歌南浦。", 
      "折柳官橋，呼船野渡，還聽垂虹風雨。", 
      "漂流最苦。", 
      "況如此江山，此時情緒。", 
      "怕有鴟夷，笑人何事載詩去。", 
      "荒臺只今在否。", 
      "登臨休望遠，都是愁處。", 
      "暗草埋沙，明波洗月，誰念天涯羈旅。", 
      "荷陰未暑。", 
      "快料理歸程，再盟鷗鷺。", 
      "只恐空山，近來無杜宇。"
    ], 
    "rhythmic": "臺城路・齊天樂", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "晴江迥闊。", 
      "又客裏天涯，還嘆輕別。", 
      "萬里潮生一棹，柳絲猶結。", 
      "荷衣好向山中補，共飄零、幾年霜雪。", 
      "賦歸何晚，依依徑菊，弄香時節。", 
      "料此去、清遊未歇。", 
      "引一片秋聲，都付吟篋。", 
      "落葉長安，古意對人休說。", 
      "相思只在相留處，有孤芳、可憐空折。", 
      "舊懷難寫，山陽怨笛，夜涼吹月。"
    ], 
    "rhythmic": "桂枝香"
  }, 
  {
    "author": "張炎", 
    "paragraphs": [
      "蟾窟研霜，蜂房點蠟，一枝曾伴涼宵。", 
      "清氣初生，丹心未折，濃豔到此都消。", 
      "避風歸去，貯金屋、妝成漢嬌。", 
      "慄肌微潤，和露吹香，直與秋高。", 
      "小山舊隱重招。", 
      "記得相逢，古道迢遙。", 
      "把酒長歌，插花短舞，誰在水國吹簫。", 
      "餘音何處，看萬里、星河動搖。", 
      "廣庭人散，月淡天心，鶴下銀橋。"
    ], 
    "rhythmic": "慶春宮・高陽臺"
  }, 
  {
    "author": "張炎", 
    "paragraphs": [
      "望花外、小橋流水，門巷愔愔，玉簫聲絕。", 
      "鶴去臺空，佩環何處弄明月。", 
      "十年前事，愁千折、心情頓別。", 
      "露粉風香誰爲主，都成消歇。", 
      "悽咽。", 
      "曉窗分袂處，同把帶鴛親結。", 
      "江空歲晚，便忘了、尊前曾說。", 
      "恨西風不庇寒蟬，便掃盡、一林殘葉。", 
      "謝楊柳多情，還有綠陰時節。"
    ], 
    "rhythmic": "長亭怨・長亭怨慢"
  }, 
  {
    "author": "張炎", 
    "paragraphs": [
      "望涓涓、一水隱芙蓉，幾被暮雲遮。", 
      "正憑高送目，西風斷雁，殘月平沙。", 
      "未覺丹楓盡老，搖落已堪嗟。", 
      "無避秋聲處，愁滿天涯。", 
      "一自盟鷗別後，甚酒瓢詩錦，輕誤年華。", 
      "料荷衣初暖，不忍負煙霞。", 
      "記前度翦燈一笑，再相逢、知在那人家。", 
      "空山遠，白雲休贈，只贈梅花。"
    ], 
    "rhythmic": "甘州・八聲甘州"
  }, 
  {
    "author": "張炎", 
    "paragraphs": [
      "隔花窺半面，帶天香、吹動一天秋。", 
      "嘆行雲流水，寒枝夜鵲，楊柳灣頭。", 
      "浪打石城風急，難系莫愁舟。", 
      "未了笙歌夢，倚棹西州。", 
      "重省尋春樂事，奈如今老去，鬢改花羞。", 
      "指斜陽巷陌，都是舊曾遊。", 
      "憑寄與、採芳儔侶，且不須、容易說風流。", 
      "爭得似、桃根桃葉，明月妝樓。"
    ], 
    "rhythmic": "甘州・八聲甘州"
  }, 
  {
    "author": "張炎", 
    "paragraphs": [
      "雪空四野，照歸心萬里，千峯獨立。", 
      "身與天遊，一洗襟懷，海鏡倒涌秋白。", 
      "相逢懶問盈虧事，但脈脈、此情無極。", 
      "是幾番、飛蓋追隨，桂底露衣香溼。", 
      "閒款樓臺夜色。", 
      "料水光未許，人世先得。", 
      "影裏分明，認得山河，一笑亂山橫碧。", 
      "乾坤許大須容我，渾忘了、醉鄉猶客。", 
      "待倩誰、招下清風，共結歲寒三益。"
    ], 
    "rhythmic": "疏影"
  }, 
  {
    "author": "張炎", 
    "paragraphs": [
      "隨風萬里。", 
      "已無心出岫，浮游天地。", 
      "爲問山中何所有，此意不堪持寄。", 
      "淡薄相依，行藏自適，一片鬆陰外。", 
      "石根蒼潤，飄飄元是清氣。", 
      "長伴暗谷泉生，晴光瀲灩，溼影搖花碎。", 
      "濁濁波濤江漢裏，忽見清流如此。", 
      "枝上瓢空，鷗前沙淨，欲洗幽人耳。", 
      "白蘋洲上，浩歌一棹春水。"
    ], 
    "rhythmic": "湘月・念奴嬌"
  }, 
  {
    "author": "張炎", 
    "paragraphs": [
      "雲深別有深庭宇。", 
      "小簾櫳、佔取芳菲多處。", 
      "花暗水房春，潤幾番酥雨。", 
      "見說蘇堤晴未穩，便懶趁、踏青人去。", 
      "休去。", 
      "且料理琴書，夷猶今古。", 
      "誰見靜裏閒心，縱荷衣未茸，雪巢堪賦。", 
      "醉醒一乾坤，任此情何許。", 
      "茂樹石牀同坐久，又卻被、清風留住。", 
      "欲住。", 
      "奈簾影妝樓，翦燈人語。"
    ], 
    "rhythmic": "真珠簾"
  }, 
  {
    "author": "張炎", 
    "paragraphs": [
      "隱市山林，傍家池館，頓成佳趣。", 
      "是幾番臨水看雲，就樹攬香，詩滿闌干橫處。", 
      "翠徑小車行花影，聽一片春聲人笑語。", 
      "深庭宇。", 
      "對清晝漸長，閒教鸚鵡。", 
      "芳情緩尋細數。", 
      "愛碧草平煙紅自雨。", 
      "任燕來鶯去，香凝翠暖，歌酒清時鐘鼓。", 
      "二十四簾冰壺裏，有誰在簫臺猶醉舞。", 
      "吹笙侶。", 
      "倚高寒、半天風露。"
    ], 
    "rhythmic": "大聖樂"
  }, 
  {
    "author": "張炎", 
    "paragraphs": [
      "楚雲分斷雨。", 
      "問那回、因甚琴心先許。", 
      "匆匆話離緒。", 
      "正花房蜂鬧，著春無處。", 
      "殘歌剩舞。", 
      "尚隱約、當時院宇。", 
      "黯消凝、銅雀深深，忍把小喬輕誤。", 
      "休賦。", 
      "玉尊別後，老葉沈溝，暗珠還浦。", 
      "歡遊再數。", 
      "能幾日、採芳去。", 
      "最無端做了，霎時嬌夢，不道風流恁苦。", 
      "把餘情、付與秋蛩，夜長自語。"
    ], 
    "rhythmic": "瑞鶴仙"
  }, 
  {
    "author": "張炎", 
    "paragraphs": [
      "水西船，山北酒，多爲買春去。", 
      "事與雲消，飛過舊時雨。", 
      "謾留一掬相思，待題紅葉，奈紅葉、更無題處。", 
      "正延佇。", 
      "亂花渾不知名，嬌小未成語。", 
      "短棹輕裝，逢迎段橋路。", 
      "那知楊柳風流，柳猶如此，更休道、少年張緒。"
    ], 
    "rhythmic": "祝英臺近"
  }, 
  {
    "author": "張炎", 
    "paragraphs": [
      "一枝涼玉敧路塵。", 
      "下瑤臺、疑是夢雲。", 
      "怕趁取、西風去，被何人、拈住皺裙。", 
      "溫柔只在秋波裏，這些兒、真個動心。", 
      "再同飲、花前酒，莫都忘、今夜夜深。"
    ], 
    "rhythmic": "戀繡衾"
  }, 
  {
    "author": "張炎", 
    "paragraphs": [
      "記當年、紫曲戲分花，簾影最深深。", 
      "聽惺忪語笑，香尋古字，譜掐新聲。", 
      "散盡黃金歌舞，那處著春情。", 
      "夢醒方知夢，夢豈無憑。", 
      "幾點別餘清淚，盡化作妝樓，斷雨殘雲。", 
      "指梢頭舊恨，豆蔻結愁心。", 
      "都休問、北來南去，但依依、同是可憐人。", 
      "還飄泊，何時尊酒，卻說如今。"
    ], 
    "rhythmic": "甘州・八聲甘州"
  }, 
  {
    "author": "張炎", 
    "paragraphs": [
      "犀押重簾水院深。", 
      "柳綿撲帳晝愔愔。", 
      "夢迴孤蝶弄春陰。", 
      "乍減楚衣收帶眼，初勻商鼎熨香心。", 
      "燕歸搖動護花鈴。"
    ], 
    "rhythmic": "浣溪紗・浣溪沙"
  }, 
  {
    "author": "張炎", 
    "paragraphs": [
      "蕊香不戀琵琶結。", 
      "舞衣折損藏花蝶。", 
      "春夢未堪憑。", 
      "幾時春夢真。", 
      "愁把殘更數。", 
      "淚落燈前雨。", 
      "歌酒可曾忺。", 
      "情懷似去年。"
    ], 
    "rhythmic": "菩薩蠻"
  }, 
  {
    "author": "張炎", 
    "paragraphs": [
      "鶯吟翠屏。", 
      "簾吹絮雲。", 
      "東風也怕花瞋。", 
      "帶飛花趕春。", 
      "鄰娃笑迎。", 
      "嬉遊趁晴。", 
      "明朝何處相尋。", 
      "那人家柳陰。"
    ], 
    "rhythmic": "四字令・醉太平"
  }, 
  {
    "author": "張炎", 
    "paragraphs": [
      "穿花省路，傍竹尋鄰，如何故隱都荒。", 
      "問取堤邊，因甚減卻垂楊。", 
      "消磨縱然未盡，滿煙波、添了斜陽。", 
      "空嘆息，又翻成無限，杜老淒涼。", 
      "一舸清風何處，把秦山晉水，分貯詩囊。", 
      "發已飄飄，休問歲晚空江。", 
      "鬆陵試招舊隱，怕白鷗、猶識清狂。", 
      "漸溯遠，望幷州、卻是故鄉。"
    ], 
    "rhythmic": "聲聲慢"
  }, 
  {
    "author": "張炎", 
    "paragraphs": [
      "湘羅幾翦黏新巧。", 
      "似過雨、胭脂全少。", 
      "不教枝上春痕鬧。", 
      "都被海棠分了。", 
      "帶柳色、愁眉暗惱。", 
      "謾遙指、孤村自好。", 
      "深巷明朝休起早。", 
      "空等賣花人到。"
    ], 
    "rhythmic": "杏花天"
  }, 
  {
    "author": "張炎", 
    "paragraphs": [
      "柳侵闌角。", 
      "畫簾風軟紅香泊。", 
      "引人蝴蝶翻輕薄。", 
      "已自關情，和夢近來惡。", 
      "眉梢輕把閒愁著。", 
      "如今愁重眉梢弱。", 
      "雙眉不畫愁消卻。", 
      "不道愁痕，來傍眼邊覺。"
    ], 
    "rhythmic": "醉落魄・一斛珠"
  }, 
  {
    "author": "張炎", 
    "paragraphs": [
      "過千巖萬壑古蓬萊，招隱竟忘還。", 
      "想乾坤清氣，霏霏冉冉，卻在闌干。", 
      "洞戶來時不鎖，歸水映花關。", 
      "只可自怡悅，持寄應難。", 
      "狂客如今何處，甚酒船去後，煙水空寒。", 
      "正黃塵沒馬，林下一身閒。", 
      "幾消凝、此圖誰畫，細看來、元不是終南。", 
      "無心好、休教出岫，只在深山。"
    ], 
    "rhythmic": "甘州・八聲甘州"
  }, 
  {
    "author": "張炎", 
    "paragraphs": [
      "清氣飛來望似空。", 
      "數椽何用草，膝堪容。", 
      "卷將一片當簾櫳。", 
      "難持贈，只在此山中。", 
      "魚影倦隨風。", 
      "無心成雨意，又西東。", 
      "都緣窗戶自玲瓏。", 
      "江楓外，不隔夜深鍾。"
    ], 
    "rhythmic": "小重山"
  }, 
  {
    "author": "張炎", 
    "paragraphs": [
      "晴光轉樹，曉氣分嵐，何人野渡橫舟。", 
      "斷柳枯蟬，涼意正滿西州。", 
      "匆匆載花載酒，便無情、也自風流。", 
      "芳晝短，奈不堪深夜，秉燭來遊。", 
      "誰識山中朝暮，向白雲一笑，今古無愁。", 
      "散發吟商，此興萬里悠悠。", 
      "清狂未應似我，倚高寒、隔水呼鷗。", 
      "須待月，冼多清、都付與秋。"
    ], 
    "rhythmic": "聲聲慢"
  }, 
  {
    "author": "張炎", 
    "paragraphs": [
      "幽棲身懶動，邃庭悄、日偏長。", 
      "甚不隱山林，不喧車馬，不斷生香。", 
      "澄心淡然止水，笑東風、引得落花忙。", 
      "慵對魚翻暗藻，閒留鶯管垂楊。", 
      "徜徉。", 
      "淨幾明窗。", 
      "穿窈窕、染芬芳。", 
      "看白鶴無聲，蒼雲息影，物外行藏。", 
      "桃源去塵更遠，問當年、何事識漁郎。", 
      "爭似重門晝掩，自看生意池塘。"
    ], 
    "rhythmic": "木蘭花慢"
  }, 
  {
    "author": "張炎", 
    "paragraphs": [
      "留得一團和氣，此花開盡，春已規圓。", 
      "虛白窗深，恍訝碧落星懸。", 
      "颺芳叢、低翻雪羽，凝素豔、爭簇冰蟬。", 
      "向西園。", 
      "幾回錯認，明月鞦韆。", 
      "欲覓生香何處，盈盈一水，空對娟娟。", 
      "待折歸來，倩誰偷解玉連環。", 
      "試結取、鴛鴦錦帶，好移傍、鸚鵡珠簾。", 
      "晚階前。", 
      "落梅無數，因甚啼鵑。"
    ], 
    "rhythmic": "玉蝴蝶"
  }, 
  {
    "author": "張炎", 
    "paragraphs": [
      "一片赤城霞。", 
      "無心戀海涯。", 
      "遠飛來、喬木人家。", 
      "且向琴書深處隱，終勝似、聽琵琶。", 
      "休近七香車。", 
      "年華已破瓜。", 
      "怕依然、劉阮桃花。", 
      "欲問長生何處好，金鼎內、轉丹砂。"
    ], 
    "rhythmic": "南樓令・唐多令"
  }, 
  {
    "author": "張炎", 
    "paragraphs": [
      "空谷幽人。", 
      "曳冰簪霧帶，古色生春。", 
      "結根未同蕭艾，獨抱孤貞。", 
      "自分生涯淡薄，隱蓬蒿、甘老山林。", 
      "風煙伴憔悴，冷落吳宮，草暗花深。", 
      "霽痕消蕙雪，向崖陰飲露，應是知心。", 
      "所思何處，愁滿楚水湘雲。", 
      "肯信遺芳千古，尚依依、澤畔行吟。", 
      "香痕已成夢，短操誰彈，月冷瑤琴。"
    ], 
    "rhythmic": "國香"
  }, 
  {
    "author": "張炎", 
    "paragraphs": [
      "列屋烘爐，深門響竹，催殘客裏時序。", 
      "投老情懷，薄遊滋味，消得幾多悽楚。", 
      "聽雁聽風雨，更聽過、數聲柔艫。", 
      "暗將一點歸心，試託醉鄉分付。", 
      "借問西樓在否。", 
      "休忘了盈盈，端正窺戶。", 
      "鐵馬春冰，柳蛾晴雪，次第滿城簫鼓。", 
      "閒見誰家月，渾不記、舊遊何處。", 
      "伴我微吟，恰有梅花一樹。"
    ], 
    "rhythmic": "探春慢"
  }, 
  {
    "author": "張炎", 
    "paragraphs": [
      "隔水呼舟，採香何處追遊好。", 
      "一年春事二分花，猶有花多少。", 
      "容易繁華過了。", 
      "趁園林、飛紅未掃。", 
      "舊酲新醉，幾日不來，綠陰芳草。"
    ], 
    "rhythmic": "燭影搖紅"
  }, 
  {
    "author": "張炎", 
    "paragraphs": [
      "萬花深處隱，安一點、世塵無。", 
      "步翠麓幽尋，白雲自在，流水縈紆。", 
      "攜歌緩遊細賞，倩何人、重寫輞川圖。", 
      "遲日香生草木，淡風聲和琴書。", 
      "安居。", 
      "歌引巾車。", 
      "童放鶴、我知魚。", 
      "看靜裏閒中，醒來醉後，樂意偏殊。", 
      "桃源帶春去遠，有園林、如此更何如。", 
      "回首丹光滿谷，恍然卻是蓬壺。"
    ], 
    "rhythmic": "木蘭花慢"
  }, 
  {
    "author": "張炎", 
    "paragraphs": [
      "風月吳娃。", 
      "柳陰中認得，第二香車。", 
      "春深妝減豔，波轉影流花。", 
      "鶯語滑，透紋紗。", 
      "有低唱人誇。", 
      "怕誤卻，周郎醉眼，倚扇佯遮。", 
      "底須拍碎紅牙。", 
      "聽曲終奏雅，可是堪嗟。", 
      "無人知此意，明月又誰家。", 
      "塵滾滾，老年華。", 
      "付情在琵琶。", 
      "更嘆我，黃蘆苦竹，萬里天涯。"
    ], 
    "rhythmic": "意難忘"
  }, 
  {
    "author": "張炎", 
    "paragraphs": [
      "瘦筇訪隱，正繁陰閒鎖，一壺幽綠。", 
      "喬木蒼寒圖畫古，窈窕行人韋曲。", 
      "鶴響天高，水流花淨，笑語通華屋。", 
      "虛堂鬆外，夜深涼氣吹燭。", 
      "樂事楊柳樓心，瑤臺月下，有生香堪掬。", 
      "誰理商聲簾外悄，蕭瑟懸璫鳴玉。", 
      "一笑難逢，四愁休賦，任我雲邊宿。", 
      "倚闌歌罷，露螢飛上秋竹。"
    ], 
    "rhythmic": "壺中天・念奴嬌"
  }, 
  {
    "author": "張炎", 
    "paragraphs": [
      "穿幽透密，傍園林宴樂，清時鐘鼓。", 
      "簾隔波紋分晝影，融得一壺春聚。", 
      "篆徑通花，花多迷徑，難省來時路。", 
      "緩尋深靜，野雲松下無數。", 
      "空翠暗溼荷衣，夷猶舒嘯，日涉成佳趣。", 
      "香雪因風晴更落，知是山中何樹。", 
      "響石橫琴，懸崖擁檻，待月慵歸去。", 
      "忽來詩思，水田飛下白鷺。"
    ], 
    "rhythmic": "壺中天・念奴嬌"
  }, 
  {
    "author": "張炎", 
    "paragraphs": [
      "江濤如許。", 
      "更一夜聽風聽雨。", 
      "短篷容與。", 
      "盤礴那堪數。", 
      "弭節澄江樹。", 
      "不爲蓴鱸歸去。", 
      "怕教冷落蘆花，誰招得舊鷗鷺。", 
      "寒汀古漵。", 
      "盡日無人喚渡。", 
      "此中清楚。", 
      "寄情在譚麈。", 
      "難覓真閒處。", 
      "肯被水雲留住。", 
      "泠然棹入川流，去天尺五。"
    ], 
    "rhythmic": "清波引"
  }, 
  {
    "author": "張炎", 
    "paragraphs": [
      "猗蘭聲歇。", 
      "抱孤琴思遠，幾番彈徹。", 
      "洗耳無人，寂寂行歌古時月。", 
      "一笑東風又急。", 
      "黯消凝、恨聽啼鴂。", 
      "想少陵、還嘆飄零，遣興在吟篋。", 
      "愁絕。", 
      "更離別。", 
      "待款語遲留，賦歸心切。", 
      "故園夢接。", 
      "花影閒門掩春蝶。", 
      "重訪山中舊隱，有羈懷、未須輕說。", 
      "莫相忘，堤上柳、此時共折。"
    ], 
    "rhythmic": "暗香"
  }, 
  {
    "author": "張炎", 
    "paragraphs": [
      "艤孤篷。", 
      "正叢篁護碧，流水曲池通。", 
      "傴僂穿巖，紆盤尋徑，忽見倒影凌空。", 
      "擁一片、花陰無地，細看來、猶帶古春風。", 
      "勝事園林，舊家陶謝，詩酒相逢。", 
      "眼底煙霞無數，料神仙即我，何處崆峒。", 
      "清氣分來，生香不斷，洞戶自有云封。", 
      "認奇字、摩挲峭石，聚萬景、只在此山中。", 
      "人倚虛闌喚鶴，月白千峯。"
    ], 
    "rhythmic": "一萼紅"
  }, 
  {
    "author": "張炎", 
    "paragraphs": [
      "故園空杳。", 
      "霜風勁、南塘吹斷瑤草。", 
      "已無清氣礙雲山，奈此時懷抱。", 
      "尚記得、修門賦曉。", 
      "杜陵花竹歸來早。", 
      "傍雅亭幽榭，慣款語英遊，好懷無限歡笑。", 
      "不見換羽移商，杏樑塵遠，可憐都付殘照。", 
      "坐中泣下最誰多，歎賞音人少。", 
      "悵一夜、梅花頓老。", 
      "今年因甚無詩到。", 
      "待喚起清魂□，說與淒涼，定應愁了。"
    ], 
    "rhythmic": "霜葉飛"
  }, 
  {
    "author": "張炎", 
    "paragraphs": [
      "記瓊筵卜夜，錦檻移春，同惱鶯嬌。", 
      "暗水流花徑，正無風院落，銀燭遲銷。", 
      "鬧枝淺壓髫髻，香臉泛紅潮。", 
      "甚如此遊情，還將樂事，輕趁冰消。", 
      "飄零又成夢，但長歌嫋嫋，柳色迢迢。", 
      "一葉江心冷，望美人不見，隔浦難招。", 
      "認得舊時鷗鷺，重過月明橋。", 
      "溯萬里天風，清聲謾憶何處簫。"
    ], 
    "rhythmic": "憶舊遊"
  }, 
  {
    "author": "張炎", 
    "paragraphs": [
      "水痕吹杏雨，正人在、隔江船。", 
      "看燕集春蕪，漁棲暗竹，溼影浮煙。", 
      "餘寒尚猶戀柳，怕東風、未肯擘晴綿。", 
      "愁重遲教醉醒，夢長催得詩圓。", 
      "樓前。", 
      "笑語當年。", 
      "情款密、思留連。", 
      "記白月依弦，青天墮酒，袞袞山川。", 
      "垂髫至今在否，倚飛臺、誰擲買花錢。", 
      "不是尋春較晚，都緣聽得啼鵑。"
    ], 
    "rhythmic": "木蘭花慢"
  }, 
  {
    "author": "張炎", 
    "paragraphs": [
      "空山彈古瑟，掬長流、洗耳復誰聽。", 
      "倚闌干不語，江潭樹老，風挾波鳴。", 
      "愁裏不須啼鴂，花落石牀平。", 
      "歲月鷗前夢，耿耿離情。", 
      "記得相逢竹外，看詞源倒瀉，一雪塵纓。", 
      "笑匆匆呼酒，飛雨夜行舟。", 
      "又天涯、零落如此，掩閒門、得似晉人清。", 
      "相思恨，趁楊花去，錯到長亭。"
    ], 
    "rhythmic": "瀟瀟雨・踏莎行"
  }, 
  {
    "author": "張炎", 
    "paragraphs": [
      "分明柳上春風眼，曾看少年人老。", 
      "雁拂沙黃，天垂海白，野艇誰家昏曉。", 
      "驚心夢覺。", 
      "謾慷慨悲歌，賦歸不早。", 
      "想得相如，此時終是倦遊了。", 
      "經行幾度怨別，酒痕消未盡，空被花惱。", 
      "茂苑重來，竹溪深隱，還勝飄零多少。", 
      "羈懷頓掃。", 
      "尚識得妝樓，那回蘇小。", 
      "寄語盟鷗，問春何處好。"
    ], 
    "rhythmic": "臺城路・齊天樂"
  }, 
  {
    "author": "張炎", 
    "paragraphs": [
      "目光牛背上，更時把、漢書看。", 
      "記落葉江城，孤雲海樹，漂泊忘還。", 
      "懸知偶然是夢，夢醒來、未必是邯鄲。", 
      "笑指螢燈借暖，愁憐鏡雪驚寒。", 
      "投閒。", 
      "寄傲怡顏。", 
      "要一似、白鷗閒。", 
      "且旋緝荷衣，琴尊客裏，歲月人間。", 
      "菟裘漸營瘦竹，任重門、近水隔花關。", 
      "數畝清風自足，元來不在深山。"
    ], 
    "rhythmic": "木蘭花慢"
  }, 
  {
    "author": "張炎", 
    "paragraphs": [
      "秋水涓涓。", 
      "人正遠、魚雁待拂吟箋。", 
      "也知遊意，多在第二橋邊。", 
      "花底鴛鴦深處影，柳陰淡隔裏湖船。", 
      "路綿綿。", 
      "夢吹舊笛，如此山川。", 
      "平生幾謝屐，任放歌自得，直上風煙。", 
      "峭壁誰家，長嘯竟落鬆前。", 
      "十年孤劍萬里，又何似、畦分抱甕泉。", 
      "山中酒，且醉餐石髓，白眼青天。"
    ], 
    "rhythmic": "瑤臺聚八仙・新雁過妝樓"
  }, 
  {
    "author": "張炎", 
    "paragraphs": [
      "想西湖、段橋疏樹。", 
      "梅花多是風雨。", 
      "如今見說閒雲散，煙水少逢鷗鷺。", 
      "歸未許。", 
      "又款竹誰家，遠思愁□庾。", 
      "重遊倦旅。", 
      "縱認得鄉山，長江滾滾，隔浦正延佇。", 
      "垂楊渡。", 
      "握手荒城舊侶。", 
      "不知來自何處。", 
      "春窗翦韭青燈夜，疑與夢中相語。", 
      "闌屢拊。", 
      "甚轉眼流光，短髮真堪數。", 
      "從教醉舞。", 
      "試借地看花，揮毫賦雪，孤艇且休去。"
    ], 
    "rhythmic": "摸魚子", 
    "tags": [
      "長江", 
      "西湖"
    ]
  }, 
  {
    "author": "張炎", 
    "paragraphs": [
      "海山縹緲。", 
      "算人間自有，移來蓬島。", 
      "一粒粟中生倒景，日月光融丹竈。", 
      "玉洞分春，雪巢不夜，心寂凝虛照。", 
      "鶴溪遊處，肯將琴劍同調。", 
      "休問掛樹瓢空，窗前清意，贏得不除草。", 
      "只恐漁郎曾誤入，翻被桃花一笑。", 
      "潤色茶經，評量山水，如此閒方好。", 
      "神仙陸地，長房應未知道。"
    ], 
    "rhythmic": "壺中天・念奴嬌"
  }, 
  {
    "author": "張炎", 
    "paragraphs": [
      "危樓古鏡影猶寒。", 
      "倒景忽相看。", 
      "桃花不識東西晉，想如今、也夢邯鄲。", 
      "縹緲神仙海上，飄零圖畫人間。", 
      "寶光丹氣共迴環。", 
      "水弱小舟閒。", 
      "秋風難老三珠樹，尚依依、脆管清彈。", 
      "說與霓裳莫舞，銀橋不到深山。"
    ], 
    "rhythmic": "風入松"
  }, 
  {
    "author": "張炎", 
    "paragraphs": [
      "好遊人老，秋鬢蘆花共色。", 
      "征衣猶戀去年客。", 
      "古道依然黃葉。", 
      "誰家蕭瑟。", 
      "自笑我、如何是得。", 
      "酒樓仍在，流落天涯醉白。", 
      "孤城寒樹美人隔。", 
      "煙水此程應遠，須尋梅驛。", 
      "又漸數、花風第一。"
    ], 
    "rhythmic": "數花風・鳳凰閣"
  }, 
  {
    "author": "張炎", 
    "paragraphs": [
      "風雨怯殊鄉。", 
      "梧桐又小窗。", 
      "甚秋聲、今夜偏長。", 
      "憶著舊時歌舞地，誰得似、牧之狂。", 
      "茉莉擁釵樑。", 
      "雲窩一枕香。", 
      "醉瞢騰、多少思量。", 
      "明月半牀人睡覺，聽說道、夜深涼。"
    ], 
    "rhythmic": "南樓令・唐多令"
  }, 
  {
    "author": "張炎", 
    "paragraphs": [
      "重整舊漁蓑。", 
      "江湖風雨多。", 
      "好襟懷、近日消磨。", 
      "流水桃花隨處有，終不似、隱煙蘿。", 
      "南浦又漁歌。", 
      "桃雲泛遠波。", 
      "想孤山、山下經過。", 
      "見說梅花都老盡，恁爲問、是如何。"
    ], 
    "rhythmic": "南樓令・唐多令"
  }, 
  {
    "author": "張炎", 
    "paragraphs": [
      "楚腰一捻。", 
      "羞翦青絲結。", 
      "力未勝春嬌怯怯。", 
      "暗託鶯聲細說。", 
      "愁蹙眉心鬥雙葉。", 
      "正情切。", 
      "柔枝未堪折。", 
      "應不解、管離別。", 
      "奈如今已入東風睫。", 
      "望斷章臺，馬蹄何處，閒了黃昏淡月。"
    ], 
    "rhythmic": "淡黃柳"
  }, 
  {
    "author": "張炎", 
    "paragraphs": [
      "候蛩悽斷。", 
      "人語西風岸。", 
      "月落沙平江似練。", 
      "望盡蘆花無雁。", 
      "暗教愁損蘭成，可憐夜夜關情。", 
      "只有一枝梧葉，不知多少秋聲。"
    ], 
    "rhythmic": "清平樂"
  }, 
  {
    "author": "張炎", 
    "paragraphs": [
      "修眉刷翠春痕聚。", 
      "難翦愁來處。", 
      "斷絲無力綰韶華。", 
      "也學落紅流水、到天涯。", 
      "那回錯認章臺下。", 
      "卻是陽關也。", 
      "待將新恨趁楊花。", 
      "不識相思一點、在誰家。"
    ], 
    "rhythmic": "虞美人"
  }, 
  {
    "author": "張炎", 
    "paragraphs": [
      "鎖香亭榭。", 
      "花豔烘春曾卜夜。", 
      "空想芳遊。", 
      "不到秋涼不信愁。", 
      "酒遲歌緩。", 
      "月色平分窗一半。", 
      "誰伴孤吟。", 
      "手擘黃花碎卻心。"
    ], 
    "rhythmic": "減字木蘭花"
  }, 
  {
    "author": "張炎", 
    "paragraphs": [
      "柳未三眠，風才一訊。", 
      "催人步屧吹笙徑。", 
      "可曾中酒似當時，如今卻是看花病。", 
      "老願春遲，愁嫌晝靜。", 
      "鞦韆院落寒猶剩。", 
      "捲簾休問海棠開，相傳燕子歸來近。"
    ], 
    "rhythmic": "踏莎行"
  }, 
  {
    "author": "張炎", 
    "paragraphs": [
      "歌扇錦連枝。", 
      "問著東風已不知。", 
      "怪底樓前多種柳，相思。", 
      "那葉渾如舊樣眉。", 
      "醉裏眼都迷。", 
      "遮莫東牆帶笑窺。", 
      "行到尋常遊冶處，慵歸。", 
      "只道看花似向時。"
    ], 
    "rhythmic": "南鄉子"
  }, 
  {
    "author": "張炎", 
    "paragraphs": [
      "頗愛楊瓊妝淡注。", 
      "猶理螺鬟，擾擾鬆雲聚。", 
      "兩翦秋痕流不去。", 
      "佯羞卻把周郎顧。", 
      "欲訴閒愁無說處。", 
      "幾過鶯簾，聽得間關語。", 
      "昨夜月明香暗度。", 
      "相思忽到梅花樹。"
    ], 
    "rhythmic": "蝶戀花"
  }, 
  {
    "author": "張炎", 
    "paragraphs": [
      "仙子鋤雲親手種。", 
      "春鬧枝頭，消得微霜凍。", 
      "可是東風吹不動。", 
      "金鈴懸網珊瑚重。", 
      "社燕盟鷗詩酒共。", 
      "未足遊情，剛把斜陽送。", 
      "今夜定應歸去夢。", 
      "青苹流水簫聲弄。"
    ], 
    "rhythmic": "蝶戀花"
  }, 
  {
    "author": "張炎", 
    "paragraphs": [
      "巧結分枝黏翠艾。", 
      "翦翦香痕，細把泥金界。", 
      "小簇葵榴芳錦隘。", 
      "紅妝人見應須愛。", 
      "午鏡將拈開鳳蓋。", 
      "倚醉凝嬌，欲戴還慵戴。", 
      "約臂猶餘朱索在。", 
      "梢頭添掛朱符袋。"
    ], 
    "rhythmic": "蝶戀花"
  }, 
  {
    "author": "張炎", 
    "paragraphs": [
      "暗香千樹。", 
      "結屋中間住。", 
      "明月一方流水護。", 
      "夢入梨雲深處。", 
      "清冰隔斷塵埃。", 
      "無人踏碎蒼苔。", 
      "一似逋仙歸後，吟詩不下山來。"
    ], 
    "rhythmic": "清平樂"
  }, 
  {
    "author": "張炎", 
    "paragraphs": [
      "閒苑深迷，趁香隨粉都行遍。", 
      "隔窗花氣暖扶春，只許鶯鶯佔。", 
      "燭焰晴烘醉臉。", 
      "想東鄰、偷窺笑眼。", 
      "欲尋無處，暗掐新聲，銀屏斜掩。", 
      "一片雲閒，那知顧曲周郎怨。", 
      "看花猶自未分明，畢竟何時見。", 
      "已信仙緣較淺。", 
      "謾凝思、風簾倒卷。", 
      "出門一笑，月落江橫，數峯天遠。"
    ], 
    "rhythmic": "燭影搖紅"
  }, 
  {
    "author": "張炎", 
    "paragraphs": [
      "亂紅自雨，正翠蹊誤曉，玉洞明春。", 
      "蛾眉淡掃，背風不語盈盈。", 
      "莫恨小溪流水，引劉郎、不是飛瓊。", 
      "羅扇底，從教淨冶，遠障歌塵。", 
      "一掬瑩然生意，伴壓架酴醿，相惱芳吟。", 
      "玄都觀裏，幾回錯認梨雲。", 
      "花下可憐仙子，醉東風、猶自吹笙。", 
      "殘照晚，漁翁正迷武陵。"
    ], 
    "rhythmic": "露華"
  }, 
  {
    "author": "張炎", 
    "paragraphs": [
      "行歌趁月，喚酒延秋，多買鶯鶯笑。", 
      "蕊枝嬌小。", 
      "渾無奈、一掬醉鄉懷抱。", 
      "籌花鬥草。", 
      "幾曾放、好春閒了。", 
      "芳意闌，可惜香心，一夜酸風掃。", 
      "海上仙山縹緲。", 
      "問玉環何事，苦無分曉。", 
      "舊愁空杳。", 
      "藍橋路、深掩半庭斜照。", 
      "餘情暗惱。", 
      "都緣是、那時年少。", 
      "驚夢迴、懶說相思，畢竟如今老。"
    ], 
    "rhythmic": "解語花"
  }, 
  {
    "author": "張炎", 
    "paragraphs": [
      "及春遊，卜夜飲，人醉萬花醒。", 
      "轉眼年華，白髮半垂領。", 
      "與鷗同一清波，風蘋月樹，又何事、浮蹤不定。", 
      "靜中省。", 
      "便須門掩柴桑，黃卷伴孤隱。", 
      "一粟生涯，樂事在瓢飲。", 
      "愛閒休說山深，有梅花處，更添個、暗香疏影。"
    ], 
    "rhythmic": "祝英臺近"
  }, 
  {
    "author": "張炎", 
    "paragraphs": [
      "楚竹閒挑。", 
      "千日酒、樂意稍稍漁樵。", 
      "那回輕散，飛夢便覺迢遙。", 
      "似隔芙蓉無路到，如何共此可憐宵。", 
      "舊愁消。", 
      "故人念我，來問寂寥。", 
      "登臨試開笑口，看垂垂短髮，破帽休飄。", 
      "款語微吟，清氣頓掃花妖。", 
      "明朝柳岸醉醒，又知在煙波第幾橋。", 
      "懷人處，任滿身風露，踏月吹簫。"
    ], 
    "rhythmic": "瑤臺聚八仙・新雁過妝樓"
  }, 
  {
    "author": "張炎", 
    "paragraphs": [
      "傅粉何郎，比玉樹、瓊枝謾誇。", 
      "看生子、東塗西抹，笑語浮華。", 
      "蝴蝶一生花裏活，似花還卻似非花。", 
      "最可人、嬌豔正芳年，如破瓜。", 
      "離別恨，生嘆嗟。", 
      "歡情事，起喧譁。", 
      "聽歌喉清潤，片玉無瑕。", 
      "洗盡人間笙笛耳，賞音多向五侯家。", 
      "好思量、都在步蓮中，裙翠遮。"
    ], 
    "rhythmic": "滿江紅"
  }, 
  {
    "author": "張炎", 
    "paragraphs": [
      "帶飄飄，衣楚楚。", 
      "空谷飲甘露。", 
      "一轉花風，蕭艾遂如許。", 
      "細看息影雲根，淡然詩思，曾□被、生香輕誤。", 
      "此中趣。", 
      "能消幾筆幽奇，羞掩衆芳譜。", 
      "薜老苔荒，山鬼竟無語。", 
      "夢遊忘了江南，故人何處，聽一片、瀟湘夜雨。"
    ], 
    "rhythmic": "祝英臺近"
  }, 
  {
    "author": "張炎", 
    "paragraphs": [
      "老枝無著秋聲處，蕭蕭倦聽風雨。", 
      "暗飲春腴，欣榮晚節，不載天河人去。", 
      "心存太古。", 
      "喜冰雪相看，此君欲語。", 
      "共倚雲根，歲寒羞並歲寒所。", 
      "當年曾見漢館，捲簾頻坐對，飛夢湘楚。", 
      "嘆我重來，何堪如此，落葉空江無數。", 
      "盤桓屢撫。", 
      "似冉冉吹衣，頗疑非霧。", 
      "素壁高堂，晉人清幾許。"
    ], 
    "rhythmic": "臺城路・齊天樂"
  }, 
  {
    "author": "張炎", 
    "paragraphs": [
      "跨匹馬、東瀛煙樹。", 
      "轉首十年，旅愁無數。", 
      "此日重逢，故人猶記舊遊否。", 
      "雨今雲古。", 
      "更秉燭、渾疑夢語。", 
      "袞袞登臺，嘆野老、白頭如許。", 
      "歸去。", 
      "問當初鷗鷺。", 
      "幾度西湖霜露。", 
      "漂流最苦。", 
      "便一似、斷蓬飛絮。", 
      "情可恨、獨棹扁舟，浩歌向、清風來處。", 
      "有多少相思，都在一聲南浦。"
    ], 
    "rhythmic": "長亭怨・長亭怨慢", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "笑銘崖筆倦，訪雪舟寒，覓裏尋鄰。", 
      "半掩閒門草，看長鬆落蔭，舊榻懸塵。", 
      "自憐此來何事，不爲憶鱸蓴。", 
      "但回首當年，芙蓉城裏，勝友如雲。", 
      "思君。", 
      "度遙夜，謾疑是梅花，檐下空巡。", 
      "蝶與周俱夢，折一枝聊寄，古意殊真。", 
      "渺然望極來雁，傳與異鄉春。", 
      "尚記得行歌，陽關西出無故人。"
    ], 
    "rhythmic": "憶舊遊"
  }, 
  {
    "author": "張炎", 
    "paragraphs": [
      "花引春來，手擎春住。", 
      "芳心一點誰分付。", 
      "微歌微笑驀思量，瞥然拋與東流去。", 
      "帶潤偷拈，和香密護。", 
      "歸時自有留連處。", 
      "不隨煙水不隨風，不教輕把劉郎誤。"
    ], 
    "rhythmic": "踏莎行"
  }, 
  {
    "author": "張炎", 
    "paragraphs": [
      "香霧溼雲環。", 
      "蕊佩珊珊。", 
      "酒醒微步晚波寒。", 
      "金鼎尚存丹已化，雪冷虛壇。", 
      "遊冶未知還。", 
      "鶴怨空山。", 
      "瀟湘無夢繞叢蘭。", 
      "碧海茫茫歸不去，卻在人間。"
    ], 
    "rhythmic": "浪淘沙"
  }, 
  {
    "author": "張炎", 
    "paragraphs": [
      "落落奇花未吐，離離瑤草偏幽。", 
      "蓬山元是不知秋。", 
      "卻笑人間春瘦。", 
      "瀟麗寒犀麈尾，玲瓏潤玉搔頭。", 
      "半窗晴日水痕收。", 
      "不怕杜鵑啼後。"
    ], 
    "rhythmic": "西江月"
  }, 
  {
    "author": "張炎", 
    "paragraphs": [
      "桃花扇底歌聲杳。", 
      "愁多少。", 
      "便覺道花陰閒了。", 
      "因甚不歸來，甚歸來不早。", 
      "滿院飛花休要掃。", 
      "待留與、薄情知道。", 
      "怕一似飛花，和春都老。"
    ], 
    "rhythmic": "珍珠令"
  }, 
  {
    "author": "張炎", 
    "paragraphs": [
      "波明晝錦，看芳蓮迎曉，風弄晴碧。", 
      "喬木千年長潤屋，清蔭圖書琴瑟。", 
      "龜甲屏開，蝦鬚簾卷，瑤草秋無色。", 
      "和薰蘭麝，綵衣歡擁詩伯。", 
      "溪上燕往鷗還，筆牀茶竈，筇竹隨遊屐。", 
      "閒似神仙閒最好，未必如今閒得。", 
      "書染芝香，驛傳梅信，次第來雲北。", 
      "金尊須滿，月光長照歌席。"
    ], 
    "rhythmic": "壺中天・念奴嬌"
  }, 
  {
    "author": "張炎", 
    "paragraphs": [
      "溯空明、霽蟾飛下，湖湘難辨遙樹。", 
      "流來那得清如許，不與衆流東注。", 
      "浮淨宇。", 
      "任消息虛盈，壺內藏今古。", 
      "停杯問取。", 
      "甚玉笛移宮，銀橋散影，依舊廣寒府。", 
      "休凝佇。", 
      "鼓枻漁歌在否。", 
      "滄浪渾是煙雨。", 
      "黃河路接銀河路。", 
      "炯炯近天尺五。", 
      "還自語。", 
      "奈一寸閒心，不是安愁處。", 
      "凌風遠舉。", 
      "趁冰玉光中，排雲萬里，秋艇載詩去。"
    ], 
    "rhythmic": "摸魚子", 
    "tags": [
      "黃河"
    ]
  }, 
  {
    "author": "張炎", 
    "paragraphs": [
      "蔥倩滿身雲，酒暈淺融香頰。", 
      "水調數聲嫺雅，把芳心偷說。", 
      "風吹裙帶下階遲，驚散雙蝴蝶。", 
      "佯拈花枝微笑，溜晴波一瞥。"
    ], 
    "rhythmic": "好事近"
  }, 
  {
    "author": "張炎", 
    "paragraphs": [
      "陰過雲根冷不移。", 
      "古林疏又密，色依依。", 
      "何須噴飯笑當時。", 
      "篔簹谷，盈尺小鵝溪。", 
      "展玩似堪疑。", 
      "楚山從此去，望中迷。", 
      "不知何處倚湘妃。", 
      "空江晚，長笛一聲吹。"
    ], 
    "rhythmic": "小重山"
  }, 
  {
    "author": "張炎", 
    "paragraphs": [
      "求友林泉深密處。", 
      "弄舌調簧，如問春何許。", 
      "燕子先將雛燕去。", 
      "淒涼可是歌來暮。", 
      "喬木蕭蕭梧葉雨。", 
      "不似尋芳，翻落花心露。", 
      "認取門前楊柳樹。", 
      "數聲須入新年語。"
    ], 
    "rhythmic": "蝶戀花"
  }, 
  {
    "author": "張炎", 
    "paragraphs": [
      "天淨雨初晴。", 
      "秋清人更清。", 
      "滿吟窗、柳思周情。", 
      "一片香來鬆桂下，長聽得，讀書聲。", 
      "閒處卷黃庭。", 
      "年年兩鬢青。", 
      "佩芳蘭、不繫塵纓。", 
      "傍取溪邊端正月，對玉兔、話長生。"
    ], 
    "rhythmic": "南樓令・唐多令"
  }, 
  {
    "author": "張炎", 
    "paragraphs": [
      "新篁依約佩初搖。", 
      "老石潤山腰。", 
      "逸人未必猶酣酒，正溪頭、風雨瀟瀟。", 
      "礪齒猶隨市隱，虛心肯受春招。", 
      "從教三徑入漁樵。", 
      "對此覺塵消。", 
      "娟枝冷葉無多子，伴明窗、書卷詩瓢。", 
      "清過炎天梅蕊，淡欺雪裏芭蕉。"
    ], 
    "rhythmic": "風入松"
  }, 
  {
    "author": "張炎", 
    "paragraphs": [
      "水落槎枯，田荒玉碎。", 
      "夜闌秉燭驚相對。", 
      "故家人物已無傳，一燈卻照清江外。", 
      "色展天機，光搖海貝。", 
      "錦囊日月奚童背。", 
      "重逢何處撫孤鬆，共吟風月西湖醉。"
    ], 
    "rhythmic": "踏莎行", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "因風整帽，借柳維舟，休登故苑荒臺。", 
      "去歲何年，遊處半入蒼苔。", 
      "白鷗舊盟未冷，但寒沙、空與愁堆。", 
      "謾嘆息，問西門灑淚，不忍徘徊。", 
      "眼底江山猶在，把冰弦彈斷，苦憶顏回。", 
      "一點歸心，分付布襪青鞋。", 
      "相尋已期到老，那知人、如此情懷。", 
      "悵望久，海棠開、依舊燕來。"
    ], 
    "rhythmic": "聲聲慢"
  }, 
  {
    "author": "張炎", 
    "paragraphs": [
      "□聲短棹，柳色長條，無花但覺風香。", 
      "萬境天開，逸興縱我清狂。", 
      "白鷗更閒似我，趁平蕪、飛過斜陽。", 
      "重嘆息，卻如何不□，夢裏黃梁。", 
      "一自三高非舊，把詩囊酒具，千古淒涼。", 
      "近日煙波，樂事盡逐漁忙。", 
      "山橫洞庭夜月，似瀟湘、不似瀟湘。", 
      "歸未得，數清遊、多在水鄉。"
    ], 
    "rhythmic": "聲聲慢", 
    "tags": [
      "洞庭湖"
    ]
  }, 
  {
    "author": "張炎", 
    "paragraphs": [
      "百花洲畔，十里湖邊，沙鷗未許盟寒。", 
      "舊隱琴書，猶記渭水長安。", 
      "蒼雲數千萬疊，卻依然、一笑人間。", 
      "似夢裏，對清尊白髮，秉燭更闌。", 
      "渺渺煙波無際，喚扁舟欲去，且與憑闌。", 
      "此別何如，能消幾度陽關。", 
      "江南又聽夜雨，怕梅花、零落孤山。", 
      "歸最好，甚閒人，猶自未閒。"
    ], 
    "rhythmic": "聲聲慢"
  }, 
  {
    "author": "張炎", 
    "paragraphs": [
      "二分春是雨，採香徑、綠陰鋪。", 
      "正私語晴蛙，于飛晚燕，閒掩紋疏。", 
      "流光慣欺病酒，問楊花、過了有花無。", 
      "啼鴂初聞院宇，釣船猶系菰蒲。", 
      "林逋。", 
      "樹老山孤。", 
      "渾忘卻、隱西湖。", 
      "嘆扇底歌殘，蕉間夢醒，難寄中吳。", 
      "秋痕尚懸鬢影，見蓴絲、依舊也思鱸。", 
      "黏壁蝸涎幾許，清風只在樵漁。"
    ], 
    "rhythmic": "木蘭花慢", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "□花一葉。", 
      "比似前時別。", 
      "煙水茫茫無處說。", 
      "冷卻西湖□月。", 
      "貞芳只合深山。", 
      "紅塵了不相關。", 
      "留得許多清影，幽香不到人間。"
    ], 
    "rhythmic": "清平樂", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "□□不了。", 
      "都被紅塵老。", 
      "一粒粟中休道好。", 
      "弱水竟通蓬島。", 
      "孤雲漂泊難尋。", 
      "如今卻在□□。", 
      "莫趁清風出岫，此中方是無心。"
    ], 
    "rhythmic": "清平樂"
  }, 
  {
    "author": "張炎", 
    "paragraphs": [
      "平沙流水。", 
      "葉老蘆花未。", 
      "落雁無聲還有字。", 
      "一片瀟湘古意。", 
      "扁舟記得幽尋。", 
      "相尋只在□□。", 
      "莫趁春風飛去，玉關夜雪猶深。"
    ], 
    "rhythmic": "清平樂"
  }, 
  {
    "author": "張炎", 
    "paragraphs": [
      "翦翦春水出萬壑，和春帶出芳叢。", 
      "誰分弱水洗塵紅。", 
      "低迴金叵羅，約略玉玲瓏。", 
      "昨夜洞庭雲一片，朗吟飛過天風。", 
      "戲將瑤草散虛空。", 
      "靈根何處覓，只在此山中。"
    ], 
    "rhythmic": "臨江仙", 
    "tags": [
      "洞庭湖"
    ]
  }, 
  {
    "author": "張炎", 
    "paragraphs": [
      "夢裏瞢騰說夢華。", 
      "鶯鶯燕燕已天涯。", 
      "蕉中覆處應無鹿，漢上從來不見花。", 
      "今古事，古今嗟。", 
      "西湖流水響琵琶。", 
      "銅駝煙雨棲芳草，休向江南問故家。"
    ], 
    "rhythmic": "思佳客", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "柳間花外。", 
      "日日離人淚。", 
      "憶得樓心和月醉。", 
      "落葉與愁俱碎。", 
      "如今一笑吳中。", 
      "眼青猶認衰翁。", 
      "先泛扁舟煙水，西湖多定相逢。"
    ], 
    "rhythmic": "清平樂", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "□□晴樹。", 
      "寒食無風雨。", 
      "記得當時遊冶處。", 
      "桂底一身香露。", 
      "神仙只在蓬萊。", 
      "不知白鶴飛來。", 
      "乘興飄然歸去，瞋人踏破青苔。"
    ], 
    "rhythmic": "清平樂"
  }, 
  {
    "author": "張炎", 
    "paragraphs": [
      "滿頭風雪昔同遊。", 
      "同載月明舟。", 
      "回來又續西湖夢，繞江南、那處無愁。", 
      "贏得如今老大，依然只是漂流。", 
      "故人翦燭對花謳。", 
      "不記此身浮。", 
      "征衣冷落荷衣暖，徑雖荒、也合歸休。", 
      "明□□□煙水，相思卻在幷州。"
    ], 
    "rhythmic": "風入松", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "□卯灣頭屋數間。", 
      "放船收盡一溪山。", 
      "聊適興，且怡顏。", 
      "問天難買是真閒。"
    ], 
    "rhythmic": "漁歌子"
  }, 
  {
    "author": "張炎", 
    "paragraphs": [
      "□□□□□溪流。", 
      "緊繫籬邊一葉舟。", 
      "沽酒去，閉門休。", 
      "從此清閒不屬鷗。"
    ], 
    "rhythmic": "漁歌子"
  }, 
  {
    "author": "張炎", 
    "paragraphs": [
      "□□□□白雲多。", 
      "童子貪眠枕綠蓑。", 
      "莞爾笑，浩然歌。", 
      "奈此蕭蕭落葉何。"
    ], 
    "rhythmic": "漁歌子"
  }, 
  {
    "author": "張炎", 
    "paragraphs": [
      "□□□□半樹梅。", 
      "捲簾一色玉蓬萊。", 
      "宜嘯詠，莫徘徊。", 
      "乘興扁舟好去來。"
    ], 
    "rhythmic": "漁歌子"
  }, 
  {
    "author": "張炎", 
    "paragraphs": [
      "□□□□□子同。", 
      "更無人識老漁翁。", 
      "來往事，有無中。", 
      "卻恐桃源自此通。"
    ], 
    "rhythmic": "漁歌子"
  }, 
  {
    "author": "張炎", 
    "paragraphs": [
      "□□□□□求魚。", 
      "釣不得魚還自如。", 
      "塵事遠，世人疏。", 
      "何須更寫絕交書。"
    ], 
    "rhythmic": "漁歌子"
  }, 
  {
    "author": "張炎", 
    "paragraphs": [
      "□□□□濯塵纓。", 
      "嚴瀨磻溪有重輕。", 
      "多少事，古今情。", 
      "今人當似古人清。"
    ], 
    "rhythmic": "漁歌子"
  }, 
  {
    "author": "張炎", 
    "paragraphs": [
      "□□□□□浮家。", 
      "篷底光陰鬢未華。", 
      "停短棹，艤平沙。", 
      "流水恐是杏壇花。"
    ], 
    "rhythmic": "漁歌子"
  }, 
  {
    "author": "張炎", 
    "paragraphs": [
      "□□□□□孤村。", 
      "路隔塵寰水到門。", 
      "斜照散，遠雲昏。", 
      "白鷺飛來老樹根。"
    ], 
    "rhythmic": "漁歌子"
  }, 
  {
    "author": "張炎", 
    "paragraphs": [
      "□□□年酒半酣。", 
      "知魚知我靜中參。", 
      "峯六六，徑三三。", 
      "此懷難與俗人談。"
    ], 
    "rhythmic": "漁歌子"
  }, 
  {
    "author": "張炎", 
    "paragraphs": [
      "悶蕊驚寒減豔痕。", 
      "蜂也消魂。", 
      "蝶也消魂。", 
      "醉歸無月傍黃昏。", 
      "知是花村。", 
      "知是前村。", 
      "留得閒枝葉半存。", 
      "好似桃根。", 
      "不似桃根。", 
      "小樓昨夜雨聲渾。", 
      "春到三分。", 
      "秋到三分。"
    ], 
    "rhythmic": "一翦梅"
  }, 
  {
    "author": "張炎", 
    "paragraphs": [
      "野色一橋分。", 
      "活水流雲直到門。", 
      "落葉堆籬從不掃，開尊。", 
      "醉裏教兒誦楚文。", 
      "隔斷馬蹄痕。", 
      "商鼎薰花獨自聞。", 
      "吟思更添清絕處，黃昏。", 
      "月白枝寒雪滿村。"
    ], 
    "rhythmic": "南鄉子"
  }, 
  {
    "author": "張炎", 
    "paragraphs": [
      "五湖一葉。", 
      "風浪何時歇。", 
      "醉裏不知花影別。", 
      "依舊空山明月。", 
      "夜深鶴怨歸遲。", 
      "此時那處堪歸。", 
      "門外一株楊柳，折來多少相思。"
    ], 
    "rhythmic": "清平樂"
  }, 
  {
    "author": "張炎", 
    "paragraphs": [
      "一夜凝寒，忽成瓊樹，換卻繁華。", 
      "因甚春深，片紅不到，綠水人家。", 
      "眼驚白晝天涯。", 
      "空望斷、塵香鈿車。", 
      "獨立迴風，東闌惆悵，莫是梨花。"
    ], 
    "rhythmic": "柳梢青"
  }, 
  {
    "author": "張炎", 
    "paragraphs": [
      "窗密春聲聚，花多水影重。", 
      "只留一路過東風。", 
      "圍得生香不斷、錦熏籠。", 
      "月地連金屋，雲樓瞰翠蓬。", 
      "惺忪笑語隔簾櫳。", 
      "知是誰調鸚鵡、柳陰中。"
    ], 
    "rhythmic": "南歌子"
  }, 
  {
    "author": "張炎", 
    "paragraphs": [
      "萬紅梅里幽深處。", 
      "甚杖履、來何暮。", 
      "草帶湘香穿水樹。", 
      "塵留不住。", 
      "雲留卻住。", 
      "壺內藏今古。", 
      "獨清懶入終南去。", 
      "有忙事、修花譜。", 
      "騎省不須重作賦。", 
      "園中成趣。", 
      "琴中得趣。", 
      "酒醒聽風雨。"
    ], 
    "rhythmic": "青玉案"
  }, 
  {
    "author": "張炎", 
    "paragraphs": [
      "當年不信江湖老，如今歲華驚晚。", 
      "路改家迷，花空陰落，誰識重來劉阮。", 
      "殊鄉頓遠。", 
      "甚猶帶羈懷，雁悽蛩怨。", 
      "夢裏忘歸，亂浦煙浪片帆轉。", 
      "閉門休嘆故苑。", 
      "杖藜遊冶處，蕭艾都遍。", 
      "雨色雲西，晴光水北，一洗悠然心眼。", 
      "行行漸懶。", 
      "快料理幽尋，酒瓢詩卷。", 
      "賴有湖邊，舊時鷗數點。"
    ], 
    "rhythmic": "臺城路・齊天樂"
  }, 
  {
    "author": "張炎", 
    "paragraphs": [
      "霜花鋪岸濃如雪。", 
      "田間水淺冰初結。", 
      "林密亂鴉啼。", 
      "山深雁過稀。", 
      "風恬湖似鏡。", 
      "冷浸樓臺影。", 
      "梅不怕隆寒。", 
      "疏葩正耐看。"
    ], 
    "rhythmic": "菩薩蠻"
  }, 
  {
    "author": "張炎", 
    "paragraphs": [
      "一白受春知。", 
      "獨愛老來，疏瘦偏宜。", 
      "古月黃昏，許松竹相依。", 
      "暈蘚枯槎半折，影浮波、渴龍倒窺。", 
      "歲華凋謝，水邊籬落，雪後忽橫枝。", 
      "百花頭上立，且休問、向北開遲。", 
      "老了何郎，不成便無詩。", 
      "惟只有、西州倦客，怕說著、西湖舊時。", 
      "難忘處，放鶴山空人未歸。"
    ], 
    "rhythmic": "尾犯", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "水空流，心不競，門掩柳陰早。", 
      "芸暖書薌，聲壓四檐悄。", 
      "斷塵飛遠清風，人間醒醉，任蝶夢、何時分曉。", 
      "古音少。", 
      "素琴久已無弦，俗子未知道。", 
      "聽雨看雲，依舊靜中好。", 
      "但教春風融融，一般意思，小窗外、不除芳草。"
    ], 
    "rhythmic": "祝英臺近"
  }, 
  {
    "author": "張炎", 
    "paragraphs": [
      "碧浮春蓋，黃點秋旗，細芳泛月。", 
      "露委殘釵，煙梳高髻曾戲折。", 
      "幾度宿寄山房，□麴塵雲屑。", 
      "香入蜂須，蜜房風味應別。", 
      "蒭酒浮湯，愛霏霏、粉黃清絕。", 
      "嫩苞新子，憑誰香歌五粒。", 
      "只怕東風吹盡，長蕭蕭黃髮。", 
      "獨鶴歸來，滿庭零亂金雪。"
    ], 
    "rhythmic": "華胥引"
  }, 
  {
    "author": "張炎", 
    "paragraphs": [
      "想不勞、添竹引龍鬚，斷梗忽傳芳。", 
      "記珠懸潤碧，飄飄秋影，曾印禪窗。", 
      "詩外片雲落莫，錯認是花光。", 
      "無色空塵眼，霧老煙荒。", 
      "一翦靜中生意，任前看冷淡，真味深長。", 
      "有清風如許，吹斷萬紅香。", 
      "且休教夜深人見，怕誤他、看月上銀牀。", 
      "凝眸久，卻愁捲去，難博西涼。"
    ], 
    "rhythmic": "甘州・八聲甘州"
  }, 
  {
    "author": "韓信同", 
    "paragraphs": [
      "望紫雲翁，啓明在東，長庚在西。", 
      "但空有寸心，荊州江漢，未能百里，弱水沙黎。", 
      "菊底秋深，樵邊信至，一曲陽春草木知。", 
      "長吟詠，覺聲如韓操，骨似陶詩。", 
      "不應鬢髮能稀。", 
      "七十壽強如六十耆。", 
      "想高談傾坐，風斯下矣，微辭漱物，清且漣漪。", 
      "謾說磻翁，休誇淇叟，用舍行藏各有時。", 
      "真修養，有近思家學，字字參芝。"
    ], 
    "rhythmic": "沁園春"
  }, 
  {
    "author": "王炎午", 
    "paragraphs": [
      "又是年時，杏紅欲臉，柳綠初芽。", 
      "奈尋春步遠，馬嘶湖曲，賣花聲過，人唱窗紗。", 
      "暖日晴煙，輕衣羅扇，看遍王孫七寶車。", 
      "誰知道，十年魂夢，風雨天涯。", 
      "休休何必傷嗟。", 
      "謾贏得、青青兩鬢華。", 
      "且不知門外，桃花何代，不知江左，燕子誰家。", 
      "世事無情，天公有意，歲歲東風歲歲花。", 
      "拚一笑、且醒來杯酒，醉後杯茶。"
    ], 
    "rhythmic": "沁園春"
  }, 
  {
    "author": "徐瑞", 
    "paragraphs": [
      "多事春風，年年綠遍江南草。", 
      "羅裙色好。", 
      "莫把相如惱。", 
      "夢入瑤臺，搔背麻姑爪。", 
      "還驚覺。", 
      "杜鵑啼早。", 
      "一夜相思老。"
    ], 
    "rhythmic": "點絳脣"
  }, 
  {
    "author": "王去疾", 
    "paragraphs": [
      "吳波深處波聲急。", 
      "欄干下瞰魚龍宅。", 
      "江北與江南。", 
      "斜陽山外山。", 
      "十洲三島地。", 
      "夢裏身曾至。", 
      "今日醉危亭。", 
      "神仙邀我盟。"
    ], 
    "rhythmic": "菩薩蠻"
  }, 
  {
    "author": "劉將孫", 
    "paragraphs": [
      "水際輕煙，沙邊微雨。", 
      "荷花芳草垂楊渡。", 
      "多情移徙忽成愁，依稀恰是西湖路。", 
      "血染紅箋，淚題錦句。", 
      "西湖豈憶相思苦。", 
      "只應幽夢解重來，夢中不識從何去。"
    ], 
    "rhythmic": "踏莎行", 
    "tags": [
      "西湖"
    ]
  }, 
  {
    "author": "劉將孫", 
    "paragraphs": [
      "斜陽江路柳青青。", 
      "傳杯那放停。", 
      "上船不記送人行。", 
      "南風吹酒醒。", 
      "江曲曲，路縈縈。", 
      "月明潮水生。", 
      "送將殘夢作浮萍。", 
      "角聲何處城。"
    ], 
    "rhythmic": "阮郎歸"
  }, 
  {
    "author": "劉將孫", 
    "paragraphs": [
      "山色泛秋光。", 
      "點點東籬菊又黃。", 
      "歲月欺人如此去，堂堂。", 
      "一事無成兩鬢霜。", 
      "佳節共持觴。", 
      "無限杯供有限狂。", 
      "明月明年詩句苦，茫茫。", 
      "細把茱萸感慨長。"
    ], 
    "rhythmic": "南鄉子"
  }, 
  {
    "author": "劉將孫", 
    "paragraphs": [
      "不看萸、把酒對名山，無帽厭西風。", 
      "渺四海故人，一尊今雨，萬里長空。", 
      "宇宙此山此日，今夕幾人同。", 
      "舉世誰不醉，獨屬陶公。", 
      "當日白衣幾許，漫悽其寄興，落日籬東。", 
      "撫停雲六合，借醉託孤蹤。", 
      "□弔古、不須多感，□古人、那得共杯中。", 
      "拚酩酊，明年此會，誰此從容。"
    ], 
    "rhythmic": "八聲甘州"
  }, 
  {
    "author": "劉將孫", 
    "paragraphs": [
      "看東風、天上放梅開，經歲又新成。", 
      "笑柳眼迷青，桃腮改白，蝶舞塵驚。", 
      "任是萬紅千紫，無力與春爭。", 
      "想建章鳷鵲，猶是殘霙。", 
      "不比臘前憔悴，撥寒爐榾柮，茶薄煙清。", 
      "快玉龍戰罷，四野迥收兵。", 
      "望紅花、扶桑國裏，玉玲瓏、□□海天平。", 
      "晴窗下，疏疏花雨，滴滴春聲。"
    ], 
    "rhythmic": "八聲甘州"
  }, 
  {
    "author": "劉將孫", 
    "paragraphs": [
      "又江南、三月更明朝，便已是南風。", 
      "擬強駐韶光，狂追柳絮，臥佔殘紅。", 
      "早向尊前沈醉，莫聽五更鐘。", 
      "贏得春工笑，惱殺渠儂。", 
      "只道春風不改，□年來歲去，柳密花濃。", 
      "但沈腰潘鬢，無復舊時容。", 
      "春還是、多情多恨，便不教、綠滿洛陽宮。", 
      "只消得，無情風雨，斷送匆匆。"
    ], 
    "rhythmic": "八聲甘州"
  }, 
  {
    "author": "劉將孫", 
    "paragraphs": [
      "正好花時，忽辦得、匆匆來去。", 
      "道一往無情，卻又別顰愁嫵。", 
      "四海雲鬟高樣髻，長思紅袖□分路。", 
      "怪近來、不怨客氈寒，嬋娟誤。", 
      "黃花約，終難據。", 
      "曾未肯，清園住。", 
      "只晝思夜夢，淺斟低訴。", 
      "蓮子擘開誰在意，徐娘一笑來何暮。", 
      "又爭知、寂寞白頭吟，寒機素。"
    ], 
    "rhythmic": "滿江紅"
  }, 
  {
    "author": "劉將孫", 
    "paragraphs": [
      "南浦綠波，只斷送、行人行色。", 
      "雖只是、鵬摶九萬，天池春碧。", 
      "鸞侶鳳朋爭快睹，鷗盟鷺宿空曾識。", 
      "到玉堂、天上念西江，今非昔。", 
      "公去也，寧懷別。", 
      "人感舊，情空切。", 
      "但歲寒松柏，相期茂悅。", 
      "好在莫償塵土債，風流寧可金門客。", 
      "俯人間、大暑少清風，多炎熱。"
    ], 
    "rhythmic": "滿江紅"
  }, 
  {
    "author": "劉將孫", 
    "paragraphs": [
      "千里酸風，茂陵客、咸陽古道。", 
      "宮門夜、馬嘶無跡，東關雲曉。", 
      "牽上魏車將漢月，憶君清淚知多少。", 
      "悵土花、三十六宮牆，秋風嫋。", 
      "浥露蘭，啼痕繞。", 
      "畫闌桂，雕香早。", 
      "便天還知道，和天也老。", 
      "獨出攜盤誰送客，劉郎陵上煙迷草。", 
      "悄渭城、已遠月荒涼，波聲小。"
    ], 
    "rhythmic": "滿江紅"
  }, 
  {
    "author": "劉將孫", 
    "paragraphs": [
      "又匆匆、一番元夕，無燈更愁風雨。", 
      "人間天上無歸夢，惟有春來春去。", 
      "愁不語。", 
      "漫淚溼香綃，□草人何許。", 
      "百年勝處。", 
      "還更有琉璃，春棚月架，萬眼蝶羅否。", 
      "風流事，孤負後來兒女。", 
      "可憐薄命三五。", 
      "千金無買吳呆處，更說龍飛鳳舞。", 
      "今又古。", 
      "便剩有才情，無分登樓賦。", 
      "春醪獨撫。", 
      "也難覓阿瞞，肯容狂客，醉裏試歌舞。"
    ], 
    "rhythmic": "摸魚兒"
  }, 
  {
    "author": "劉將孫", 
    "paragraphs": [
      "雨蕭蕭、春寒欲暮。", 
      "杜鵑聲轉□□。", 
      "東風與汝何恩怨，強管人間去住。", 
      "行且去。", 
      "漫憔悴十年，愁得身成樹。", 
      "青青故宇。", 
      "看浩蕩靈脩，徘徊落日，不樂復何故。", 
      "曾聽處。", 
      "少日京華行路。", 
      "青燈夢斷無語。", 
      "風林颯颯雞聲亂，搖落壯心如土。", 
      "今又古。", 
      "任啼到天明，清血流紅雨。", 
      "人生幾許。", 
      "且贏得劉郎，看花眼慣，懶復賦前度。"
    ], 
    "rhythmic": "摸魚兒"
  }, 
  {
    "author": "劉將孫", 
    "paragraphs": [
      "甚平生、風流謝客，刀頭夢送酸楚。", 
      "不堪又得花間曲，猛憶雲英霜杵。", 
      "閒情賦。", 
      "誰催就月明，雲鬢犀梳吐。", 
      "才情幾許。", 
      "待遺策重來，吹簫一弄，鸞鳳共輕舉。", 
      "留春住。", 
      "買得綠波南浦。", 
      "黃金□散如土。", 
      "薔薇洞口三生路。", 
      "無奈春光頓阻。", 
      "新□緒。", 
      "也待見東鄰，花豔牆低處。", 
      "東風看取。", 
      "便嬌送飛梭，半攜編貝，笑詠尚高古。"
    ], 
    "rhythmic": "摸魚兒"
  }, 
  {
    "author": "劉將孫", 
    "paragraphs": [
      "我老無能矣。", 
      "嘆人生、得開笑口，一年閒幾。", 
      "去景悠悠如有待，白髮已非春事。", 
      "便一笑、何曾是喜。", 
      "我本漁樵孟諸野，向舉家、盡嘆今如是，空自苦，有誰似。", 
      "堆堆獨坐文書裏。", 
      "是無能、愛閒愛靜，清時有味。", 
      "出處古今無真是，往往君言有理。", 
      "看攘臂、後來鋒起。", 
      "漢晉唐虞一杯水，只魯連、猶未知之耳。", 
      "況碌碌，共餘子。"
    ], 
    "rhythmic": "金縷曲・賀新郎"
  }, 
  {
    "author": "劉將孫", 
    "paragraphs": [
      "雲濤白鳳賀瑤池。", 
      "仗葳蕤。", 
      "路芳菲。", 
      "十月溫湯，賜浴卸羅衣。", 
      "半點檀心天一笑，瓊奴弱，玉環肥。", 
      "風流誰合婿金閨。", 
      "露將晞。", 
      "雪爭暉。", 
      "貝闕珠宮，環佩月中歸。", 
      "誤殺洛濱狂子建，情脈脈，恨依依。"
    ], 
    "rhythmic": "江城子"
  }, 
  {
    "author": "劉將孫", 
    "paragraphs": [
      "明霞回雨霽秋空。", 
      "笑難逢。", 
      "步城東。", 
      "直上翠微，客有可人同。", 
      "回首向來輕節序，筋力異，心猶在，愧鬢蓬。", 
      "悲年冉冉江滾滾。", 
      "騎臺平，蔣陵冷。", 
      "天高年晚，山河險，煙霧冥濛。", 
      "一幅烏紗，閒著傲西風。", 
      "古往今來只如此，便潦倒，渺乾坤，醉眼中。"
    ], 
    "rhythmic": "江城梅花引"
  }, 
  {
    "author": "劉將孫", 
    "paragraphs": [
      "天涯倦客，如夢說今宵。", 
      "承平事，車塵漲，馬鳴蕭。", 
      "火城朝。", 
      "狂歌閒嬉笑，平康客，五陵俠，閒相待，沙河路，灞陵橋。", 
      "萬眼琉璃，目眩去閒買，一翦梅燒。", 
      "數金蛾彩蝶，簇帶那人嬌。", 
      "說著魂銷。", 
      "掩鮫綃。", 
      "波翻海，塵換世，銅仙淚，鐵心嬈。", 
      "渺何地，跢朱履，解金貂。", 
      "步宮腰。", 
      "瑤池驚燕罷，瓶落井，箭離弨。", 
      "燈樓倒，吳兒老，絳都迢。", 
      "點點梅梢殘雪，似東風、吹恨難消。", 
      "悄山村漁火，風鬢立春宵。", 
      "繞寒潮。"
    ], 
    "rhythmic": "六州歌頭"
  }, 
  {
    "author": "劉將孫", 
    "paragraphs": [
      "搖風猶似旆，傾雨不成盤。", 
      "西風未禁十日，早作背時看。", 
      "寂寞六郎秋扇，牽補靈均破屋，風露半襟寒。", 
      "坐感青年晚，不但翠雲殘。", 
      "嘆此君，深隱映，早闌珊。", 
      "人間受盡炎熱，暑夕幾恁闌。", 
      "待得良宵灝氣，正是好天良月，紅到綠垂乾。", 
      "搖落從此始，感慨不能閒。"
    ], 
    "rhythmic": "水調歌頭"
  }, 
  {
    "author": "劉將孫", 
    "paragraphs": [
      "壬戌之秋，七夕既望，蘇子泛舟。", 
      "正赤壁風清，舉杯屬客，東山月上，遺世乘流。", 
      "桂棹叩舷，洞簫倚和，何事嗚嗚怨泣幽。", 
      "悄危坐，撫蒼蒼東望，渺渺荊州。", 
      "客雲天地蜉蝣。", 
      "記千里舳艫旗幟浮。", 
      "嘆孟德周郎，英雄安在，武昌夏口，山水相繆。", 
      "客亦知夫，盈虛如彼，山月江風有盡不。", 
      "喜更酌，任東方既白，與子遨遊。"
    ], 
    "rhythmic": "沁園春"
  }, 
  {
    "author": "劉將孫", 
    "paragraphs": [
      "十月雪堂，將歸臨皋，二客從坡。", 
      "適薄暮得魚，細鱗巨口，新霜脫葉，月步行歌。", 
      "有客無餚，有餚無酒，如此風清月白何。", 
      "歸謀婦，得舊藏斗酒，重載婆娑。", 
      "登虯踞虎嵯峨。", 
      "更憑醉攀翻棲鶻窠。", 
      "曾歲月幾何，江流斷岸，山川非昔，夜嘯捫蘿。", 
      "孤鶴橫江，羽衣入夢，應悟飛鳴昔我過。", 
      "開戶視，但寂寥四顧，萬頃煙波。"
    ], 
    "rhythmic": "沁園春"
  }, 
  {
    "author": "劉將孫", 
    "paragraphs": [
      "流水斷橋，壞壁春風，一曲韋娘。", 
      "記宰相開元，弄權瘡痏，全家駱谷，追騎倉皇。", 
      "彩鳳隨鴉，瓊奴失意，可似人間白麪郎。", 
      "知他是，燕南牧馬，塞北驅羊。", 
      "啼痕自訴衷腸。", 
      "尚把筆低徊愧下堂。", 
      "嘆國手無棋，危塗何策，書窗如夢，世路方長。", 
      "青冢琵琶，穹廬笳拍，未比渠儂淚萬行。", 
      "二十載，竟何時委玉，何地埋香。"
    ], 
    "rhythmic": "沁園春"
  }, 
  {
    "author": "劉將孫", 
    "paragraphs": [
      "正落花時節，憔悴東風，綠滿愁痕。", 
      "悄客夢驚呼伴侶，斷鴻有約，回泊歸雲。", 
      "江空共道惆悵，夜雨隔篷聞。", 
      "盡世外縱橫，人間恩怨，細酌重論。", 
      "嘆他鄉異縣，渺舊雨新知，歷落情真。", 
      "匆匆那忍別，料當君思我，我亦思君。", 
      "人生自非麋鹿，無計久同羣。", 
      "此去重銷魂，黃昏細雨人閉門。"
    ], 
    "rhythmic": "憶舊遊"
  }, 
  {
    "author": "陳恕可", 
    "paragraphs": [
      "素姬初宴瑤池，佩環誤落雲深處。", 
      "分香華井，洗妝湘渚，天姿淡濘。", 
      "碧蓋吹涼，玉冠迎曉，盈盈笑語。", 
      "記當時乍識，江明夜靜，只愁被、嬋娟誤。", 
      "幾點沙邊飛鷺。", 
      "舊盟寒、遠迷煙雨。", 
      "相思未盡，纖羅曳水，清鉛泣露。", 
      "玉鏡臺空，銀瓶綆絕，斷魂何許。", 
      "待今宵試探，中流一葉，共凌波去。"
    ], 
    "rhythmic": "水龍吟"
  }, 
  {
    "author": "陳恕可", 
    "paragraphs": [
      "碧柯搖曳聲何許，陰陰晚涼庭院。", 
      "露溼身輕，風生翅薄，昨夜綃衣初翦。", 
      "琴絲宛轉。", 
      "弄幾曲新聲，幾番悽惋。", 
      "過雨高槐，爲渠一洗故宮怨。", 
      "清虛襟度漫與，向人低訴處，幽思無限。", 
      "敗葉枯形，殘陽絕響，消得西風腸斷。", 
      "塵情已倦。", 
      "任翻鬢雲寒，綴貂金淺。", 
      "蛻羽難留，頓覺仙夢遠。"
    ], 
    "rhythmic": "齊天樂"
  }, 
  {
    "author": "陳恕可", 
    "paragraphs": [
      "蛻仙飛佩流空遠，珊珊數聲林杪。", 
      "薄暑眠輕，濃陰聽久，勾引淒涼多少。", 
      "長吟未了。", 
      "想猶怯高寒，又移深窈。", 
      "與整綃衣，滿身風露正清曉。", 
      "微薰庭院晝永，那回曾記得，如訴幽抱。", 
      "斷響難尋，餘悲獨省，葉底還驚秋早。", 
      "齊宮路杳。", 
      "嘆往事魂消，夜闌人悄。", 
      "謾省輕盈，粉奩雙鬢好。"
    ], 
    "rhythmic": "齊天樂"
  }, 
  {
    "author": "陳恕可", 
    "paragraphs": [
      "西風故國。", 
      "記乍免內黃，歸夢溪曲。", 
      "還是秦星夜映，楚霜秋足。", 
      "無腸枉抱東流恨，任年年、褪匡微綠。", 
      "草汀篝火，蘆洲緯箔，早寒漁屋。", 
      "敘舊別、芳蒭薦玉。", 
      "正香擘新橙，清泛佳菊。", 
      "依約行沙亂雪，誤驚窗竹。", 
      "江湖歲晚相思遠，對寒燈、謾懷幽獨。", 
      "嫩湯浮眼，枯形蛻殼，斷魂重續。"
    ], 
    "rhythmic": "桂枝香"
  }, 
  {
    "author": "陳深", 
    "paragraphs": [
      "此翁疑是香山，老來愈覺才情富。", 
      "天孫借與，金刀玉尺，裁雲縫霧。", 
      "一曲陽春，樽前惟欠，柳蠻櫻素。", 
      "對蒼松翠竹，江空歲晚，伴明月、傾芳醑。", 
      "深谷修蘭楚楚。", 
      "續離騷、載歌初度。", 
      "麻姑素約，天寒相訪，遺餘瓊露。", 
      "擬借青鸞，吹笙碧落，採芝玄圃。", 
      "奈玉堂催召，文園醉叟，草凌雲賦。"
    ], 
    "rhythmic": "水龍吟"
  }, 
  {
    "author": "陳深", 
    "paragraphs": [
      "丹鳳翔雲表。", 
      "覽德輝、翩然飛下，翠蓬仙島。", 
      "銀漢無聲天似水，昨夜新涼多少。", 
      "聽一曲、瓊簫音渺。", 
      "千尺秦臺凌空峻，見一雙、翠羽先飛到。", 
      "披紫霧，攬瑤草。", 
      "風流別乘當英妙。", 
      "對江山、掀髯把酒，浩歌長嘯。", 
      "綠髮公候何足浼，自是無雙才調。", 
      "況槐陰、青青天杪。", 
      "月殿姮娥雲深處，近清秋、丹桂催開早。", 
      "斟綠醑，戴花帽。"
    ], 
    "rhythmic": "賀新郎"
  }, 
  {
    "author": "陳深", 
    "paragraphs": [
      "浪跡煙霞，有酒千鍾，有書五車。", 
      "任從來蕭散，閒心似水，何堪嫵媚，笑面如花。", 
      "濯發滄浪，放歌江海，肯被紅塵半點遮。", 
      "誰知道，抱無名鉅璞，重價難賒。", 
      "嘻嗟。", 
      "大澤龍蛇。", 
      "且蟠屈、深潛得計些。", 
      "看淋漓醉墨，神情自足，摩挲雄劍，肝膽無邪。", 
      "渭水煙蓑，營丘繡袞，出處何嘗有異耶。", 
      "今何在，但素蟾東出，紅日西斜。"
    ], 
    "rhythmic": "沁園春"
  }, 
  {
    "author": "陳深", 
    "paragraphs": [
      "秋濤欲漲西陵渡，江亭曉來雄觀。", 
      "帝子吹笙，洛妃起舞，應喜蓬宮仙誕。", 
      "鬥墟東畔。", 
      "望縹緲星槎，來從河漢。", 
      "明月樓臺，繡筵重啓曼桃宴。", 
      "莊椿一樹翠色，五枝芳桂長，金蕊玉幹。", 
      "自笑狂疏，尊前起壽，不似衛郎溫潤。", 
      "一卮泛滿。", 
      "羨彭澤風流，醉巾長岸。", 
      "老圃黃花，清香宜歲晚。"
    ], 
    "rhythmic": "齊天樂"
  }, 
  {
    "author": "陳深", 
    "paragraphs": [
      "龍沫流芳旎旎，犀沈鋸削霏霏。", 
      "薇心玉露練香泥。", 
      "厭盡人間花氣。", 
      "銀葉初溫火緩，金猊靜嫋煙微。", 
      "此時清賞只心知。", 
      "難向人前舉似。"
    ], 
    "rhythmic": "西江月"
  }, 
  {
    "author": "陳深", 
    "paragraphs": [
      "玉搔斜壓烏雲墮。", 
      "拄頰看書臥。", 
      "開元天子惜娉婷。", 
      "一笑嫣然何事、便傾城。", 
      "馬嵬風雨歸時路。", 
      "豔骨銷黃土。", 
      "多情誰寫書畫中。", 
      "江水江花千古、恨無窮。"
    ], 
    "rhythmic": "虞美人"
  }, 
  {
    "author": "陳深", 
    "paragraphs": [
      "銀波湛碧，遙泛仙槎早。", 
      "婺宿熒煌瑞雲曉。", 
      "慶芳傳丹桂，歡動連枝，稱壽處，一簇蓬萊翠窈。", 
      "步虛聲宛轉，清澈瑤壇，疑是鈞霄鳳音渺。", 
      "正金姥、禮虛皇，天階淨，涼入綃衣風嫋。", 
      "想金書、祕字賜長生，進九醞霞卮，練顏長好。"
    ], 
    "rhythmic": "洞仙歌"
  }, 
  {
    "author": "劉鉉", 
    "paragraphs": [
      "石榴花下薄羅衣。", 
      "睡起卻尋棋。", 
      "未省高低，被伊春筍，拈了白玻璃。", 
      "釧脫釵斜渾不省，意重子聲遲。", 
      "對面癡心，只愁收局，腸斷欲輸時。"
    ], 
    "rhythmic": "少年遊"
  }, 
  {
    "author": "劉鉉", 
    "paragraphs": [
      "人自憐春春未去。", 
      "萱草石榴，也解留春住。", 
      "只道送春無送處。", 
      "山花落得紅成路。", 
      "高處鶯啼低蝶舞。", 
      "何況日長，燕子能言語。", 
      "付與光陰相客主。", 
      "晴雲又卷西邊雨。"
    ], 
    "rhythmic": "蝶戀花"
  }, 
  {
    "author": "劉鉉", 
    "paragraphs": [
      "垂楊影裏殘紅。", 
      "甚匆匆。", 
      "只有榴花、全不怨東風。", 
      "暮雨急。", 
      "曉鴉溼。", 
      "綠玲瓏。", 
      "比似茜裙初染、一般同。"
    ], 
    "rhythmic": "烏夜啼"
  }, 
  {
    "author": "樑明夫", 
    "paragraphs": [
      "萬里朝天去。", 
      "見潯陽江上，風引仙舟淮浦。", 
      "到得玉階方寸地，歷歷蒼生辛苦。", 
      "要盡活、江南一路。", 
      "晝繡歸來沾御渥，聽邦人、簫鼓迎初度。", 
      "龜與鶴，亦掀舞。", 
      "前身定是磻溪呂。", 
      "笑當時、八十始卜，非熊非虎。", 
      "試數行年逢革卦，革命正逢湯武。", 
      "真千載、風雲會遇。", 
      "擬向廬山招五老，詣道山、同獻蓬萊賦。", 
      "仍剪菊，薦秋露。"
    ], 
    "rhythmic": "賀新郎", 
    "tags": [
      "廬山"
    ]
  }, 
  {
    "author": "梅坡", 
    "paragraphs": [
      "華桐日永，泛蘭風細，節近朱明十日。", 
      "玉麟何事吐書來，瑞世應、文章東壁。", 
      "綠衣戲彩，金樽酌醴，蘭玉階庭森列。", 
      "更看千歲樹青青，管取並、三槐手植。"
    ], 
    "rhythmic": "鵲橋仙"
  }, 
  {
    "author": "梅坡", 
    "paragraphs": [
      "天佑生賢，安排個、麥秋六日。", 
      "人盡道、英雄慷慨，中興人物。", 
      "佛祖慶生宜後兩，洞賓初度猶遲七。", 
      "欲急流勇退作神仙，如何得。", 
      "州縣考，勞書績。", 
      "東西府，今虛席。", 
      "看臺星北拱，壽星南極。", 
      "即見紫泥書下逮，須還玉筍班頭立。", 
      "願得君、千載慶風雲，齊箕翼。"
    ], 
    "rhythmic": "滿江紅"
  }, 
  {
    "author": "梅坡", 
    "paragraphs": [
      "五月進農黍，三葉換階蓂。", 
      "不知今夕何夕，嵩嶽慶生申。", 
      "蓮幕泮宮小試，花懸二車遍歷，所至藹芳聲。", 
      "一札頒明詔，千里寄專城。", 
      "席方溫，邊報警，塞飛塵。", 
      "腹中數萬兵甲，笑卻狄人兵。", 
      "金印明年如鬥，黃閣有人引類，闊步到公卿。", 
      "遙拜祝椿算，長願侍楓宸。"
    ], 
    "rhythmic": "水調歌頭"
  }, 
  {
    "author": "梅坡", 
    "paragraphs": [
      "兩葉蓂開，千年桃熟，恰近秋期十三日。", 
      "壽星輝映福星現，壽山高對城山立。", 
      "蕊宮仙，王母宴，瑤池客。", 
      "齊勸芳樽斟玉液。", 
      "齊唱新詞翻玉笛。", 
      "歲歲今朝陪燕集。", 
      "榮華富貴長年出，重重錦上花添色。", 
      "謝庭蘭，燕山桂，登科必。"
    ], 
    "rhythmic": "千秋歲引"
  }, 
  {
    "author": "徐觀國", 
    "paragraphs": [
      "儒官措大，是官曰都得做。", 
      "宰相故崇下，呼召也須同，太原公子，能武又能文，閒暇裏，抱琴書，車馬時相過。", 
      "樽開北海，減請還知麼。", 
      "叵耐這點徒，剛入詞、把人點污。", 
      "儒冠屈辱，和我被幹連，累告訐，孟嘗君，帶累三千個。"
    ], 
    "rhythmic": "驀山溪"
  }, 
  {
    "author": "某邑妓", 
    "paragraphs": [
      "十月小春梅蕊破。"
    ], 
    "rhythmic": "漁家傲"
  }, 
  {
    "author": "阮郎中", 
    "paragraphs": [
      "東風捻就，腰兒纖細。", 
      "系的粉裙兒不起。", 
      "近來只慣掌中看，忍教在、燭花影裏。", 
      "更闌應是，酒紅微褪。", 
      "暗蹙損、眉兒嬌翠。", 
      "夜深著兩小鞋兒，靠那個、屏風立地。"
    ], 
    "rhythmic": "失調名"
  }, 
  {
    "author": "吳某", 
    "paragraphs": [
      "剪羅幡兒，斜插真珠髻。"
    ], 
    "rhythmic": "失調名"
  }, 
  {
    "author": "吳某", 
    "paragraphs": [
      "樓臺裏、東風淡蕩。"
    ], 
    "rhythmic": "南鄉子"
  }, 
  {
    "author": "吳某", 
    "paragraphs": [
      "乍卷珠簾新燕入。"
    ], 
    "rhythmic": "南鄉子"
  }, 
  {
    "author": "吳某", 
    "paragraphs": [
      "幾聲天外歸鴻。"
    ], 
    "rhythmic": "多麗"
  }, 
  {
    "author": "吳某", 
    "paragraphs": [
      "鶗鴂一聲初報曉。"
    ], 
    "rhythmic": "漁家傲"
  }, 
  {
    "author": "俞克成", 
    "paragraphs": [
      "夢斷池塘驚乍曉。", 
      "百舌無端，故作枝頭鬧。", 
      "報道不禁寒料峭。", 
      "未教舒展閒花草。", 
      "盡日簾垂人不到。", 
      "老去情疏，底事傷春瘦。", 
      "相對一樽歸計早。", 
      "玉山不減巫山好。"
    ], 
    "rhythmic": "蝶戀花"
  }, 
  {
    "author": "胡浩然", 
    "paragraphs": [
      "燈月交光，漸輕風布暖，先到南國。", 
      "羅綺嬌容，十里絳紗籠燭。", 
      "花豔驚郎醉目。", 
      "有多少、佳人如玉。", 
      "春衫袂，整整齊齊，內家新樣妝束。", 
      "歡情未足。", 
      "更闌謾勾牽舊恨，縈亂心曲。", 
      "悵望歸期，應是紫姑頻卜。", 
      "暗想雙眉對蹙。", 
      "斷絃待、鸞膠重續。", 
      "休迷戀，野草閒花，鳳簫人在金谷。"
    ], 
    "rhythmic": "萬年歡"
  }, 
  {
    "author": "胡浩然", 
    "paragraphs": [
      "殘臘收寒，三陽初轉，已換年華。", 
      "東君律管，迤邐到山家。", 
      "處處笙簧鼎沸，會佳宴、坐列仙娃。", 
      "花叢裏，金爐滿爇，龍麝煙斜。", 
      "此景轉堪誇。", 
      "深意祝、壽山福海增加。", 
      "玉觥滿泛，且莫厭流霞。", 
      "幸有迎春壽酒，銀瓶浸、幾朵梅花。", 
      "休辭醉，園林秀色，百草萌芽。"
    ], 
    "rhythmic": "東風齊著力"
  }, 
  {
    "author": "胡浩然", 
    "paragraphs": [
      "荼壘安扉，靈馗掛戶，神儺烈竹轟雷。", 
      "動念流光，四序式週迴。", 
      "須知今歲今宵盡，似頓覺明年明日催。", 
      "向今夕，是處迎春送臘，羅綺筵開。", 
      "今古遍同此夜，賢愚共添一歲，貴賤仍偕。", 
      "互祝遐齡，山海固難摧。", 
      "石崇富貴籛鏗壽，更潘岳儀容子建才。", 
      "仗東風盡力，一齊吹送，入此門來。"
    ], 
    "rhythmic": "送入我門來"
  }, 
  {
    "author": "胡浩然", 
    "paragraphs": [
      "遲日融和，乍雨歇東郊，嫩草凝碧。", 
      "紫燕雙飛，海棠相襯，妝點上林春色。", 
      "黯然望極。", 
      "因人天氣渾無力。", 
      "又聽得。", 
      "園苑，數聲鶯囀柳陰直。", 
      "當此暗想，故國繁華，儼然遊人，依舊南陌。", 
      "院深沈、梨花亂落，那堪如練點衣白。", 
      "酒量頓寬洪量窄。", 
      "算此情景，除非殢酒狂歡，恣歌沈醉，有誰知得。"
    ], 
    "rhythmic": "春霽・秋霽"
  }, 
  {
    "author": "胡浩然", 
    "paragraphs": [
      "瀟灑佳人，風流才子，天然分付成雙。", 
      "蘭堂綺席，燭影耀熒煌。", 
      "數輻紅羅繡帳，寶妝篆、金鴨焚香。", 
      "分明是，芙蕖浪裏，一對浴鴛鴦。", 
      "歡娛，當此際，山盟海誓，地久天長。", 
      "願五男二女，七子成行。", 
      "男作公卿將相，女須嫁、君宰侯王。", 
      "從茲去，榮華富貴，福祿壽無疆。"
    ], 
    "rhythmic": "滿庭芳"
  }, 
  {
    "author": "宋豐之", 
    "paragraphs": [
      "花樣妖嬈柳樣柔。", 
      "眼波流不斷、滿眶秋。", 
      "窺人佯整玉搔頭。", 
      "嬌無力，舞罷卻成羞。", 
      "無計與遲留。", 
      "滿懷禁不得、許多愁。", 
      "一溪春水送行舟。", 
      "無情月，偏照水東樓。"
    ], 
    "rhythmic": "小衝山・小重山"
  }, 
  {
    "author": "孫夫人", 
    "paragraphs": [
      "銷滅芳容，端的爲郎煩惱。", 
      "鬢慵梳、宮妝草草。", 
      "別離情緒，待歸來都告。", 
      "怕傷郎、又還休道。", 
      "利鎖名繮，幾阻當年歡笑。", 
      "更那堪、鱗鴻信杳。", 
      "蟾枝高折，願從今須早。", 
      "莫辜負、鳳幃人老。"
    ], 
    "rhythmic": "風中柳・謝池春"
  }, 
  {
    "author": "陳若晦", 
    "paragraphs": [
      "五洞深沈，九峯迴抱，望中雲漢相侵。", 
      "暮春天氣，宮殿翠煙深。", 
      "一片山光澹淨，溪月上、碧水浮金。", 
      "環樓杪，仙人度曲，空外響虛音。", 
      "龍香，時暗引，青鸞白鶴，飛下秋陰。", 
      "露華冷、環珠點綴瑤林。", 
      "猶記華胥夢斷，從別後、幾許追尋。", 
      "人間世，逝川東注，紅日又西沈。"
    ], 
    "rhythmic": "滿庭芳"
  }, 
  {
    "author": "徐一初", 
    "paragraphs": [
      "對茱萸、一年一度。", 
      "龍山今在何處。", 
      "參軍莫道無勳業，消得從容尊俎。", 
      "君看取。", 
      "便破帽飄零，也博名千古。", 
      "當年幕府。", 
      "知多少時流，等閒收拾，有個客如許。", 
      "追往事，滿目山河晉土。", 
      "徵鴻又過邊羽。", 
      "登臨莫上高層望，怕見故宮禾黍。", 
      "觴綠醑。", 
      "澆萬斛牢愁，淚閣新亭雨。", 
      "黃花無語。", 
      "畢竟是西風，朝來披拂，猶憶舊時主。"
    ], 
    "rhythmic": "摸魚兒"
  }, 
  {
    "author": "吳叔", 
    "paragraphs": [
      "煙橫山腹，雁點秋容。"
    ], 
    "rhythmic": "聲聲慢"
  }, 
  {
    "author": "陳彥章妻", 
    "paragraphs": [
      "記得爺爺，說與奴奴，陳郎俊哉。", 
      "笑世人無眼，老夫得法，官人易聘，國士難媒。", 
      "印信乘龍，夤綠葉鳳，選似揚鞭選得來。", 
      "果然是，西雍人物，京樣官坯。", 
      "送郎上馬三杯。", 
      "莫把離愁惱別懷。", 
      "那孤燈只硯，郎君珍重，離愁別恨，奴自推排。", 
      "白髮夫妻，青衫事業，兩句微吟當折梅。", 
      "彥章去，早歸則個，免待相催。"
    ], 
    "rhythmic": "沁園春"
  }, 
  {
    "author": "鄭文妻", 
    "paragraphs": [
      "花深深。", 
      "一鉤羅襪行花陰。", 
      "行花陰。", 
      "閒將柳帶，細結同心。", 
      "日邊消息空沈沈。", 
      "畫眉樓上愁登臨。", 
      "愁登臨。", 
      "海棠開後，望到如今。"
    ], 
    "rhythmic": "憶秦娥"
  }, 
  {
    "author": "劉鼎臣妻", 
    "paragraphs": [
      "金屋無人夜剪繒。", 
      "寶釵翻作齒痕輕。", 
      "臨行執手殷勤送，襯取蕭郎兩鬢青。", 
      "聽囑付，好看承。", 
      "千金不抵此時情。", 
      "明年宴罷瓊林晚，酒面微紅相映明。"
    ], 
    "rhythmic": "鷓鴣天"
  }, 
  {
    "author": "張任國", 
    "paragraphs": [
      "掛起招牌。", 
      "一聲喝采，舊店新開。", 
      "熟事孩兒，家懷老子，畢竟招財。", 
      "當初合下安排。", 
      "又不豪門買呆。", 
      "自古道、正身替代，見任添差。"
    ], 
    "rhythmic": "柳梢青"
  }, 
  {
    "author": "福建士子", 
    "paragraphs": [
      "月上小樓西，雞唱霜天曉。", 
      "淚眼相看話別時，把定纖纖手。", 
      "伊道不忘人，伊卻都忘了。", 
      "我若無情似你時，瞞不得、橋頭柳。"
    ], 
    "rhythmic": "卜算子"
  }, 
  {
    "author": "鍾辰翁", 
    "paragraphs": [
      "皓皓一何潔，更暴以秋陽。", 
      "秋毫塵滓，如何浣得這肝腸。", 
      "況對金風初度，酌彼銀河靜浴，六月凜冰霜。", 
      "精白生來別，日月許爭光。", 
      "清明朝，清要路，遍流芳。", 
      "澄清閩嶠，姑命申伯式南邦。", 
      "洗得甲兵靜了，去作讀書元帥，卻入相吾皇。", 
      "清問同天老，俾爾壽而昌。"
    ], 
    "rhythmic": "水調歌頭"
  }, 
  {
    "author": "鍾辰翁", 
    "paragraphs": [
      "南牆槐竹風搖翠。", 
      "歡聲爲誰吹起。", 
      "水秀龜神，鬆清鶴健，人在蓬壺深處。", 
      "金猊噴霧。", 
      "睹鬢雪青歸，臉霞紅駐。", 
      "一點壽星，分明光照梅花樹。", 
      "三年冰櫱清苦。", 
      "這長生富貴，天應分付。", 
      "經閱黃庭，鼎烹丹井，心事澹然如水。", 
      "東山霖雨。", 
      "正出洗太虛，未容別墅。", 
      "紫詔飛來，玉堂鏘步武。"
    ], 
    "rhythmic": "齊天樂"
  }, 
  {
    "author": "蕭仲芮", 
    "paragraphs": [
      "五馬南來。", 
      "一騎東馳，詔黃已催。", 
      "正尋幽擇勝，閒邊點檢，吟風弄月，忙處徘徊。", 
      "玉井蓮房，碧筒酒熟，趁得長年千歲杯。", 
      "杯浮處，正芒寒南極，色映三臺。", 
      "明光殿北屏門，記御筆親題名姓來。", 
      "看河東召入，韓侯歸覲，通班玉筍。", 
      "穩上鸞臺。", 
      "作漢元功，繼唐八葉，綠鬢依然晝繡回。", 
      "安排了，待秋風先看，雙桂聯魁。"
    ], 
    "rhythmic": "沁園春"
  }, 
  {
    "author": "陳士豪", 
    "paragraphs": [
      "把酒西湖，問梅一笑，爲誰試花。", 
      "有淡庵人品，精忠許國，文昌地位，清白傳家。", 
      "鸞檢封芝，麟符剖竹，立馬嘶風催戍瓜。", 
      "從今好，聽夜郎江上，譙鼓喧歈。", 
      "雌堂玉暖吳娃。", 
      "向燕寢香中早放衙。", 
      "但一麾十里，風清畫戟，五溪六詔、雲擁高牙。", 
      "褒璽疏榮，鋒車趣召，萬壽杯中色翠霞。", 
      "何須更，問武陵玉屑，勾漏丹砂。"
    ], 
    "rhythmic": "沁園春", 
    "tags": [
      "西湖"
    ]
  }, 
  {
    "author": "趙通判", 
    "paragraphs": [
      "賀白文章，英衛規模，簪纓世家。", 
      "更襟懷，芳潤光風齊月，筆端奇偉，春藻天葩。", 
      "課最嚴城，升班清禁，蔽芾棠陰人競誇。", 
      "爭知道，富恩波袞袞，萬頃無涯。", 
      "清輝庭桂方花。", 
      "映瀲灩仙杯浮紫霞。", 
      "慶雲龍風虎，明良際會，鴻動駿業，重疊輝華。", 
      "壽挹南峯，福迎廬水，未羨還丹九轉砂。", 
      "從此去，看腰黃眼赤，迤邐堤沙。"
    ], 
    "rhythmic": "沁園春"
  }, 
  {
    "author": "趙汝恂", 
    "paragraphs": [
      "金塘瑞溢，愛琉璃十頃，風漪搖碧。", 
      "玉女三千擎翠蓋，簇擁芙蓉仙伯。", 
      "鸞鶴迴翔，龍蛇飛動，醉墨揮仙筆。", 
      "磨崖書壽，分明知是今日。", 
      "應爲今日生申，銀鉤照坐，光滿圖書壁。", 
      "竹馬兒童傳好語，小住湖山開國。", 
      "玉璽成文，金蓮賜封，劍履登玄石。", 
      "丹砂九轉，功成依舊頭黑。"
    ], 
    "rhythmic": "念奴嬌"
  }, 
  {
    "author": "石麟", 
    "paragraphs": [
      "一騎飛來速。", 
      "報平山、將頒鳳檢，寵分符竹。", 
      "自是平淮勳名在，姓字屏風紀錄。", 
      "正欲革、潢池風俗。", 
      "古括久思賢太守，待東山、一起蒼生福。", 
      "唐李段，追芳躅。", 
      "橫舟竹下憑青鹿。", 
      "慶生朝、稱觴藹藹，履珠簪玉。", 
      "爭奈回溪民望切，計日帶牛佩犢。", 
      "便合早、秣騶脂轂。", 
      "聖眷處公猶未愜，俟朱幡、才下鋒車趣。", 
      "符已兆，臺星六。"
    ], 
    "rhythmic": "賀新涼・賀新郎"
  }, 
  {
    "author": "石麟", 
    "paragraphs": [
      "欲上南樓壽。", 
      "記當年、祥佔玉燕。", 
      "一陽生候。", 
      "今數書雲猶七日，宮線未添刺繡。", 
      "便草就、壽詞盈袖。", 
      "合捧金荷稱鶴算，想華堂、剩醉眉春酒。", 
      "慚斐句，爲觴侑。", 
      "功名八稚年方少。", 
      "自歸來、陶廬蔣徑，菊鬆爲友。", 
      "軒築易安栽花葯，不墜家聲五柳。", 
      "況滿砌、芝蘭爭秀。", 
      "歲歲斑斕衣戲處，老人星、一點輝南鬥。", 
      "顧對此，共長久。"
    ], 
    "rhythmic": "金縷詞・賀新郎"
  }, 
  {
    "author": "石麟", 
    "paragraphs": [
      "九葉仙茅秀，旬浹一陽生。", 
      "中山瑞氣和暖，融作玉壺春。", 
      "昨夜洪臨跨鶴，翌早綠華驂鳳，今日嶽生申。", 
      "須信神仙侶，引從降蓬瀛。", 
      "文中虎，壽中鶴，酒中鯨。", 
      "一門盛事相繼，橋梓奮鵬程。", 
      "應羨華堂燕處，許大規摹涵養，大器晚方成。", 
      "醒後宮花句，佇看賦瓊林。"
    ], 
    "rhythmic": "水調歌頭"
  }, 
  {
    "author": "石麟", 
    "paragraphs": [
      "欲壽中山不老仙。", 
      "壽詞更擬辦千篇。", 
      "九蓂日秀堯階地，五色雲祥魯觀天。", 
      "吟逸老，醉逃禪。", 
      "香傳丹桂子孫賢。", 
      "莫言大器韜藏久，猶是樑魁擢第年。"
    ], 
    "rhythmic": "鷓鴣天"
  }, 
  {
    "author": "石麟", 
    "paragraphs": [
      "日暖唐宮繡，雲絢魯臺觀。", 
      "九葉仙茅方茂，瑞氣靄中山。", 
      "逸老堂前戲彩，新抱玄孫彌月，紅字寫眉間。", 
      "八十慶公壽，添撇更成千。", 
      "壽中星，人中傑，酒中仙。", 
      "功名富貴，事業分付子孫賢。", 
      "贏得濠梁真樂，剩有陶園佳趣，杖屨日安閒。", 
      "第恐非熊兆，好事逼新年。"
    ], 
    "rhythmic": "水調歌頭"
  }, 
  {
    "author": "黃通判", 
    "paragraphs": [
      "太守風流，管領盡、十分春色。", 
      "開藩了、萬花妝就，舒長化國。", 
      "太白方觀宮錦樣，老人又現端門側。", 
      "聽螺州、千里沸觀聲，春無極。", 
      "龍種貴，蟾宮客。", 
      "熊軾彥，魚書直。", 
      "更精神天賦，寒光停碧。", 
      "寶篆定膺銅狄數，金樽好按梁州拍。", 
      "待予環、赤舄映貂蟬，頭方黑。"
    ], 
    "rhythmic": "滿江紅"
  }, 
  {
    "author": "高子芳", 
    "paragraphs": [
      "蔥蔥佳氣，人都道、今日垂弧令旦。", 
      "怪得歡聲如鼎沸，準擬華堂開宴。", 
      "三虎容儀，二喬態度，爭捧金盃勸。", 
      "瑤池王母，何妨引領仙眷。", 
      "況有道骨仙風，靈丹祕決，鐘鼎何心戀。", 
      "卻笑玉階軒冕客，難脫功名羈絆。", 
      "蕭散陶籬，徜徉裴野，風月堪爲伴。", 
      "拳拳祝頌，壽齡期等龜算。"
    ], 
    "rhythmic": "念奴嬌"
  }, 
  {
    "author": "高子芳", 
    "paragraphs": [
      "去年曾祝夫人壽。", 
      "今歲也又還依舊。", 
      "鬢綠與顏朱。", 
      "神仙想不如。", 
      "骨相真難老。", 
      "疑是居蓬島。", 
      "那更舞霓裳。", 
      "笙歌溢畫堂。"
    ], 
    "rhythmic": "菩薩蠻"
  }, 
  {
    "author": "蕭仲", 
    "paragraphs": [
      "笑問鷗盟，所不同心，有如大江。", 
      "念淵明漫仕，雖輕鬥粟，絃歌有得，難慕柴桑。", 
      "相業流芳，元樞新躅，拈作先生一瓣香。", 
      "長生酒，仗西風桂子，吹到河陽。", 
      "湘江。", 
      "笑綰銅章。", 
      "便好築綿州六一堂。", 
      "看千年遼鶴，重歸故里，一般明月，又上瀟湘。", 
      "橐紫翻荷，官黃書詔，不待陰成蔽芾棠。", 
      "中書考，更侯封酇國，湯沐寧鄉。"
    ], 
    "rhythmic": "沁園春"
  }, 
  {
    "author": "熊德修", 
    "paragraphs": [
      "洪崖仙裔，接武浮丘袂。", 
      "佩玉長裾下塵世。", 
      "東尋山水，獨抱一琴來錦裏。", 
      "不犯人間宮祉。", 
      "城山堂宇靜，百丈樓高，湖海元龍浩然氣。", 
      "初度啓初筵，晝永堂垂，笙鶴鏗、轟出雲際。", 
      "問雅樂、何時獻三雍，待漢殿明年，日長風細。"
    ], 
    "rhythmic": "洞仙歌"
  }, 
  {
    "author": "範飛", 
    "paragraphs": [
      "律轉黃鐘，堯蓂尚、零星一葉。", 
      "人盡道、當年此日，誕生豪傑。", 
      "我是君家門下士，三年屢獻陽春雪。", 
      "更此行、騎鶴上揚州，恩稠疊。", 
      "君有子，文章伯。", 
      "君有女，誇才色。", 
      "更風流醞藉，東牀佳客。", 
      "胥祝長生兒祝壽，玉杯舉罷金盃接。", 
      "願年年、長醉臘前梅，梅梢月。"
    ], 
    "rhythmic": "滿江紅"
  }, 
  {
    "author": "程和仲", 
    "paragraphs": [
      "呼伯雅來，滿進鬆精，致壽於公。", 
      "況富矣錦囊，吟邊得句，森然武庫，書裏稱雄。", 
      "亭長新封，畝宮雅趣，一笑侯王名位穹。", 
      "閒官守，任平章批抹，明月清風。", 
      "年年申慶桑蓬。", 
      "幸至節今晨恰又逢。", 
      "想靄靄其祥，瑞雲闓兆，綿綿之算，線日增紅。", 
      "一段文章，三千功行，名在長生寶籙中。", 
      "人間窄，待驂鸞駕鶴，上祝融峯。"
    ], 
    "rhythmic": "沁園春"
  }, 
  {
    "author": "詠槐", 
    "paragraphs": [
      "綠長階蓂九。", 
      "近黃鍾、薰晴愛日，漸添宮繡。", 
      "乾鵲檐頭聲聲喜，催與東屏祝壽。", 
      "怪一點、星明南鬥。", 
      "玉燕當年儲瑞氣，記垂弧、共醉蓬萊酒。", 
      "無傑語，爲觴侑。", 
      "英風耿耿拿雲手。", 
      "向青春、蟾宮已步，桂香盈袖。", 
      "卻要詩書成曲糵，醞釀錦心繡口。", 
      "待匣裏、青萍雷吼。", 
      "今日功名乘機會，笑談間、首入英雄彀。", 
      "看父子，繼藍綬。"
    ], 
    "rhythmic": "賀新郎"
  }, 
  {
    "author": "陳夢協", 
    "paragraphs": [
      "瑞雲濃，縹緲弦月當庭，天香滿院。", 
      "玉女傳言，把真珠簾卷。", 
      "擁鵲橋仙，引江城子，醉蓬萊宴。", 
      "吹紫玉簫，唱黃金縷，按拍聲聲慢。", 
      "晝錦堂前，傾杯爲壽，祝快活年，應天長遠。", 
      "喜似孃兒，解稱人心願。", 
      "夢蘭蕙芳，種宜男草，丹鳳吟非晚。", 
      "更步蟾宮，宴瓊林日，漢宮春暖。"
    ], 
    "rhythmic": "渡江雲"
  }, 
  {
    "author": "劉清之", 
    "paragraphs": [
      "柳色青青罩翠煙。", 
      "花光灼灼映臨川。", 
      "欲知窈窕呈祥日，恰近清明淑景天。", 
      "浮瑞靄，慶真仙。", 
      "不須男女祝椿年。", 
      "異時早約西王母，剩折蟠桃薦壽筵。"
    ], 
    "rhythmic": "鷓鴣天"
  }, 
  {
    "author": "王紹", 
    "paragraphs": [
      "天正朔旦開新曆。", 
      "吾家伯父長生日。", 
      "蘭玉傍庭階。", 
      "稱觴特地來。", 
      "後年逢七十。", 
      "今歲瞻南極。", 
      "南極壽星宮。", 
      "分明矍鑠翁。"
    ], 
    "rhythmic": "菩薩蠻"
  }, 
  {
    "author": "程節齋", 
    "paragraphs": [
      "吾家三母。", 
      "先後相爲壽。", 
      "管領諸郎盡明秀。", 
      "都是婺女星宿。", 
      "華筵今日居先。", 
      "適逾甲子周天。", 
      "敬以莊椿爲祝，舉觴我願年年。"
    ], 
    "rhythmic": "清平樂"
  }, 
  {
    "author": "程節齋", 
    "paragraphs": [
      "瑤池開宴後，問甚處、賦蟠桃。", 
      "有砌底芝蘭，澗邊蘋藻，淑德方高。", 
      "閨中秀、林下氣，是尋常空委蓬蒿。", 
      "相映魚軒黃綬，行膺鸞錦金羅。", 
      "自慚半子誤恩多。", 
      "所祝意如何。", 
      "願臺星旁映，壽星齊照，樂自陶陶。", 
      "芝田閬風何在，但從今、歲歲此高歌。", 
      "敬上一卮爲壽，神仙九醞香醪。"
    ], 
    "rhythmic": "木蘭花・玉樓春"
  }, 
  {
    "author": "程節齋", 
    "paragraphs": [
      "髧彼兩髦，未幾見兮，突而弁兮。", 
      "記昔年犀玉，奇資秀質，今朝簪佩，豐頰修眉。", 
      "滿面春風，一團和氣，發露胸中書與詩。", 
      "人都羨，是君家駒子，天上麟兒。", 
      "畫堂人物熙熙。", 
      "會簪履雍容舉慶宜。", 
      "看筮日禮賓，陳鍾列俎，三加致祝，一獻成儀。", 
      "綠鬢貂蟬，朱顏豸角，早有君臣慶會期。", 
      "榮冠帶，看綬懸若若，印佩累累。"
    ], 
    "rhythmic": "沁園春"
  }, 
  {
    "author": "程節齋", 
    "paragraphs": [
      "秋色正瀟灑，佳氣夜充閭。", 
      "人傳好語，君家門左正垂弧。", 
      "畢萬從來有後，釋氏果然抱送，丹穴鳳生雛。", 
      "未作湯餅客，先寫弄獐書。", 
      "參軍婦，賢相敵，古來無。", 
      "鍾奇毓秀，應是積善慶之餘。", 
      "想見珠庭玉角，表表出羣英物，我已預知渠。", 
      "他日容相顧，啼看定何如。"
    ], 
    "rhythmic": "水調歌頭"
  }, 
  {
    "author": "程節齋", 
    "paragraphs": [
      "自古人言，慶在子孫，端有由來。", 
      "看長庚孕李，昴星佐漢，福從人召，瑞自天開。", 
      "曾憶當年，乃翁熊夢，豈在區區春祀禖。", 
      "祗憑個、仁心積累，厚德栽培。", 
      "天工信巧安排。", 
      "試說與君當一笑哉。", 
      "記年時此際，嗷嗷萬口，俾之粒食，活及嬰孩。", 
      "歲始星周，事還好在，故遣麒麟出此胎。", 
      "何須問，是興宗必矣，業廣基恢。"
    ], 
    "rhythmic": "沁園春"
  }, 
  {
    "author": "程節齋", 
    "paragraphs": [
      "三百篇詩，三十六篇，以祈壽言。", 
      "惟上天所佑，錫之君子，中心豈弟，蓋有仁存。", 
      "允矣我公，韋平世胄，學問於茲有本原。", 
      "臨民處，看精神秋徹，氣宇春溫。", 
      "由來淑景中分。", 
      "第一日桑弧掛左門。", 
      "是賦受不凡，仁而宜壽，笑渠諂子，徒費辭繁。", 
      "命匪在天，算非由數，我只把公心地論。", 
      "從今去，管亟登槐棘，福遍乾坤。"
    ], 
    "rhythmic": "沁園春"
  }, 
  {
    "author": "程節齋", 
    "paragraphs": [
      "西風吹昨夢，直飛上、廣寒宮。", 
      "見絳節霓旌，常娥延佇，玉立雙童。", 
      "殷勤桂枝分付，卻爲言、當日有仙翁。", 
      "謫墮人間幾載，只今恰掛桑蓬。", 
      "佳音未返碧樓空。", 
      "青鳥耗難通。", 
      "聞洞府已成，南州占斷，皓月光風。", 
      "前期十日佳席，倩一言、爲寫此清衷。", 
      "三島十洲佳致，奈何攜近塵籠。"
    ], 
    "rhythmic": "木蘭花慢"
  }, 
  {
    "author": "程節齋", 
    "paragraphs": [
      "養氣兼養勇，豈不丈夫哉。", 
      "何人剛欲鬥力，謾向此間來。", 
      "莫論施身文繡，看取兼人膽諒，胸次盡嵬嵬。", 
      "獨步登壇後，諸子盡輿臺。", 
      "笑渠儂，身賁育，伎嬰孩。", 
      "虛嬌自恃，未識金德木雞才。", 
      "始也旁觀退聽，少則直前交臂，智與力俱摧。", 
      "世有賞音者，爲唱凱歌回。"
    ], 
    "rhythmic": "水調歌・水調"
  }, 
  {
    "author": "程節齋", 
    "paragraphs": [
      "都尉部千弩，舊事漢材官。", 
      "連拳一臂三石，夜半破陰山。", 
      "曾使中有捫足，造次摧堅挫銳，分白辱寵涓。", 
      "省括一機耳，人未識黃間。", 
      "錦爲標，雖有戲，技爲難。", 
      "疾飛兩箭，兄弟齊奪姓名還。", 
      "虎帳有籌第一，龍榜預佔雙捷，底事足榮觀。", 
      "未數蹶張輩，容易立朝端。"
    ], 
    "rhythmic": "水調歌・水調"
  }, 
  {
    "author": "張仲殊", 
    "paragraphs": [
      "笙歌喜慶爭催曉。", 
      "篆煙舞、龍鸞縹緲。", 
      "香羅上、不畫壽仙人，獻一段、長生壽草。", 
      "一心一意同歡笑。", 
      "兩心事、卒難得了。", 
      "教傳語、天上太白星，剩借取、幾千年好。"
    ], 
    "rhythmic": "步蟾宮"
  }, 
  {
    "author": "吳氏2", 
    "paragraphs": [
      "臘近漸知春，已有早梅堪折。", 
      "況是誕辰佳宴，擁笙簧羅列。", 
      "玉杯休惜十分斟，金爐更頻爇。", 
      "連理願同千歲。", 
      "看蟠桃重結。"
    ], 
    "rhythmic": "好事近"
  }, 
  {
    "author": "吳編修", 
    "paragraphs": [
      "出處男兒事。", 
      "甚從前、說著淵明，放高頭地。", 
      "點檢柴桑無剩粟，未肯低頭爲米。", 
      "算此事、非難非易。", 
      "三十年間如昨日，秀才瞞、撰到專城貴。", 
      "飽共暖，已不翅。", 
      "旁人問我歸耶未。", 
      "數癡年、平頭六十，更須三歲。", 
      "把似如今高一著，更好聞雞禁市。", 
      "總不似、長伸腳睡。", 
      "六月荷風薌州路，北螺山、別是般滋味。", 
      "今不去，視江水。"
    ], 
    "rhythmic": "賀新涼・賀新郎"
  }, 
  {
    "author": "吳編修", 
    "paragraphs": [
      "系酒船、夜入古江樓，渾莫辨西東。", 
      "嘆從前眼底，一丁不識，四海曾空。", 
      "老去休休莫莫，誰識舊元龍。", 
      "尚解被襟去，賦大王雄。", 
      "回首演仙高處，問赤松無恙，舍子何從。", 
      "便不然學稼，猶有相牛翁。", 
      "小婆娑、東家故舍，也著儂、四下二之中。", 
      "薌州外溪風山月，鷗鷺盟同。"
    ], 
    "rhythmic": "八聲甘州"
  }, 
  {
    "author": "吳編修", 
    "paragraphs": [
      "予何人、此何時節，駕言我欲行志。", 
      "青原煮豆然萁後，誰豢龍蛇赤子。", 
      "心爲碎。", 
      "寬底是、翻疑又怕嚴底是。", 
      "吾方左計。", 
      "冷眼別人看，畏首畏尾，身復尚餘幾。", 
      "陶元亮，自古真奇男子。", 
      "督郵尚若人耳。", 
      "秋風一曲柴桑路，新秫炊香正美。", 
      "黃鵠起。", 
      "見說道、山光潭影皆歡喜。", 
      "晴窗靜倚。", 
      "還我向來高，仙人羽客，別有一天地。"
    ], 
    "rhythmic": "摸魚兒"
  }, 
  {
    "author": "趙龍圖", 
    "paragraphs": [
      "吾今老矣。", 
      "好歸來、了取青山活計。", 
      "甲子一週餘半紀，諳盡人間物理。", 
      "婚嫁隨緣，田舍粗給，知足生慚愧。", 
      "心田安逸，自然綽有餘地。", 
      "還是初度來臨，葛巾野服，不減貂蟬貴。", 
      "門外風波煙浪惡，我已收心無累。", 
      "弟勸兄酬，兒歌女舞，落得醺醺醉。", 
      "滿堂一笑，大家百二十歲。"
    ], 
    "rhythmic": "念奴嬌"
  }, 
  {
    "author": "竹林亭長", 
    "paragraphs": [
      "自笑生身，歷事以來，垂六十年。", 
      "今浮湛閭里，半非識面，交遊朋友，各色華顛。", 
      "富貴不來，少年已去，空見悠悠歲月遷。", 
      "雖然是，只壯心一點，猶自依然。", 
      "新陽又長天邊。", 
      "人指似山間詩酒仙。", 
      "算胸次崔嵬，不勝百榼，筆端枯槁，難足千篇。", 
      "隱几杖藜，相耕聽誦，聊看諸郎相後先。", 
      "餘何□，但讀書煮茗，日晏高眠。"
    ], 
    "rhythmic": "沁園春"
  }, 
  {
    "author": "楊樵雲", 
    "paragraphs": [
      "只道空煙，又疑流水，依依卻是行雲。", 
      "瞭然相對，又是夢紛紜。", 
      "半面春風圖畫，黃金在、難鑄昭君。", 
      "溪橋斷，梅花晴雪，端的白三分。", 
      "真真。", 
      "難喚醒，三年抽藕，織得榴裙。", 
      "甚徘徊窺鏡，交翼鸞文。", 
      "一片飛花來去，並刀快、翦取晴紋。", 
      "無情處，分明著眼，強半帶春醺。"
    ], 
    "rhythmic": "滿庭芳"
  }, 
  {
    "author": "楊樵雲", 
    "paragraphs": [
      "多情不在分明，繡窗日日花陰午。", 
      "依依雲絮，溶溶香雪，覷他尋路。", 
      "一滴東風，怎生消得，翠苞紅栩。", 
      "被疏鐘敲斷，流鶯喚起，但長記、弓彎舞。", 
      "定是相思入骨，到如今、月痕同醉。", 
      "教人枉了，若還真個，匆匆如此。", 
      "全未惺鬆，纈紋生眼，胡牀猶據。", 
      "算從前、總是無憑，待說與、如何寄。"
    ], 
    "rhythmic": "水龍吟"
  }, 
  {
    "author": "楊樵雲", 
    "paragraphs": [
      "一枝斜墮牆腰，向人顫嫋如相媚。", 
      "是誰翦取，斷雲零玉，輕輕妝綴。", 
      "不是幽人，如何能到，水邊沙際。", 
      "又匆匆過了，春風半面，盡長把、重門閉。", 
      "只管相思成夢，道無情、又關鄉意。", 
      "蒼苔半畝，如今已是，鹿胎田地。", 
      "甚欲追陪，卻嫌花下，翠環解語。", 
      "待何時月轉，幽房醉了，不教歸去。"
    ], 
    "rhythmic": "小樓連苑・水龍吟"
  }, 
  {
    "author": "劉應雄", 
    "paragraphs": [
      "梅妝堪點額，覺殘雪、未全消。", 
      "忽春遞南枝，小窗明透，漸褪寒驕。", 
      "天公似憐人意，便挽回、和氣做元宵。", 
      "太守公家事了，何妨銀燭高燒。", 
      "旋開鐵鎖粲星橋。", 
      "快燈市、客相邀。", 
      "且同樂時平，唱彈絃索，對舞纖腰。", 
      "傳柑記陪佳宴，待說來、須更換金貂。", 
      "只恐出關人早，雞鳴又報趣朝。"
    ], 
    "rhythmic": "木蘭花慢"
  }, 
  {
    "author": "曾隸", 
    "paragraphs": [
      "繡額雲橫，銀鉤月小，綠楊庭院。", 
      "疏明滿幅，永晝未忺高卷。", 
      "愛空紋、巧勻曲波，弄晴日色花陰轉。", 
      "任篩金影碎，輕敲檐玉，礙雙飛燕。", 
      "凝見。", 
      "窗留篆影，六曲雕闌，翠深絳淺。", 
      "香風暗度，不隔嬌鬆鶯囀。", 
      "似無情、重霧下垂，嫩桃想像添笑臉。", 
      "望瑤階、窣地雙鴛，注盻金蓮遠。"
    ], 
    "rhythmic": "鎖窗寒・瑣寒窗"
  }, 
  {
    "author": "黃水村", 
    "paragraphs": [
      "鳳樓倚倦。", 
      "正海棠睡足，錦香衾軟。", 
      "似不似、霧閣雲窗，擁絕妙靈君，霎時曾見。", 
      "屏裏吳山，又依約、獸環半掩。", 
      "到教人覷了，非假非真，一種春怨。", 
      "遊絲落花滿院。", 
      "料當時、錯怪杏樑歸燕。", 
      "記得栩栩多情，似蝴蝶飛來，撲翻輕扇。", 
      "偷眼簾帷，早不見、畫眉人面。", 
      "但凝紅生半臉，枕痕一線。"
    ], 
    "rhythmic": "解連環"
  }, 
  {
    "author": "姜個翁", 
    "paragraphs": [
      "園林罷組織。", 
      "樹樹東風翠雲滴。", 
      "草滿舊家行跡。", 
      "時聽得聲聲，曉鶯如覓。", 
      "愁紅半溼。", 
      "煞憔悴、牆根堪惜。", 
      "可念我、飄零如此，一地送岑寂。", 
      "龜石。", 
      "當年第一。", 
      "也似老、人間風日。", 
      "餘葩選甚顏色。", 
      "羞拈江南，斷腸詞筆。", 
      "留春渾未得。", 
      "翻些入、啼鵑夜泣。", 
      "清江晚，綠楊歸思，隔岸數峯出。"
    ], 
    "rhythmic": "霓裳中序第一"
  }, 
  {
    "author": "彭芳遠", 
    "paragraphs": [
      "愁滿關山，又吹得、蘆花雪深。", 
      "西樓外、天低水涌，龍挾秋吟。", 
      "回首人間無此曲，數峯江上落餘音。", 
      "似斷雲、飛絮兩悠悠，何處尋。", 
      "江南路，晴又陰，聲韻改，淚盈襟。", 
      "自中郎去後，羽泛商沈。", 
      "牛背斜陽添別恨，鸞膠秋月續琴心。", 
      "待醉騎、黃鶴度蒼寒，霜滿林。"
    ], 
    "rhythmic": "滿江紅"
  }, 
  {
    "author": "戴山隱", 
    "paragraphs": [
      "醉倚江樓，長空外、行雲遙駐。", 
      "甚淒涼孤吹，含商引羽。", 
      "薄夜冷侵沙浦雁，老龍吟徹寒潭雨。", 
      "驀涼飈、一陣卷潮來，驚飛去。", 
      "重欲聽，知何處。", 
      "誰爲我，胡牀據。", 
      "謾尋尋覓覓，凝情如許。", 
      "舊日山陽空有恨，杏花明月今誰賦。", 
      "恐憑闌、人有愛梅心，空愁佇。"
    ], 
    "rhythmic": "滿江紅"
  }, 
  {
    "author": "李裕翁", 
    "paragraphs": [
      "計江南、許多風景，繁華只在晴晝。", 
      "些兒淡沲衝融意，到處粘花著柳。", 
      "疏雨後。", 
      "更豔豔綿綿，潑眼濃如酒。", 
      "飛浮宇宙。", 
      "但借日浮香，隨煙著物，巧筆畫難就。", 
      "惆悵處，曾記蘇堤攜手。", 
      "十年驚覺回首。", 
      "蒼埃霽景成陰晦，湖水湖煙依舊。", 
      "凝望久。", 
      "問燕燕鶯鶯，識此年華否。", 
      "長門別有。", 
      "脈脈斷腸人，柔情盪漾，長是爲伊瘦。"
    ], 
    "rhythmic": "摸魚兒"
  }, 
  {
    "author": "龍端是", 
    "paragraphs": [
      "問南樓月色，十載相疏，何似今宵。", 
      "舊雨菰蒲國，想波光雁影，遠撼沅瀟。", 
      "擬蘇堤上楊柳，煙碧爲誰搖。", 
      "嘆庾扇塵深，胡牀夢淺，翠減香銷。", 
      "迢迢。", 
      "謾回首，記酹酒江山，曾共金鑣。", 
      "暮色沈西壘，幾狂朋來往，舟葉招招。", 
      "浩歌拍手歸去，風月兩長橋。", 
      "算此會何時，劉郎去後多嫩桃。"
    ], 
    "rhythmic": "憶舊遊"
  }, 
  {
    "author": "蕭東父", 
    "paragraphs": [
      "扇鸞收影驚秋晚，梧桐又供疏雨。", 
      "翠箔涼多，繡囊香減，陡覺簟冰如許。", 
      "溫存誰與。", 
      "更禁得荒苔，露蛩相訴。", 
      "恨結愁縈，風刀難翦幾千縷。", 
      "閒思前事易遠，悵舊歡無據，月墮湘浦。", 
      "軟玉分裯，膩雲侵枕，猶憶噴蘭低語。", 
      "如今最苦。", 
      "甚怕見燈昏，夢遊間阻。", 
      "怨殺嬌癡，綠窗還嚏否。"
    ], 
    "rhythmic": "齊天樂"
  }, 
  {
    "author": "王從叔", 
    "paragraphs": [
      "門外春風幾度。", 
      "馬上行人何處。", 
      "休更卷朱簾。", 
      "草連天。", 
      "立盡海棠花月。", 
      "飛到荼䕷香雪。", 
      "莫怪夢難成。", 
      "夢無憑。"
    ], 
    "rhythmic": "昭君怨"
  }, 
  {
    "author": "王從叔", 
    "paragraphs": [
      "風中柳絮水中萍。", 
      "聚散兩無情。", 
      "斜陽路上短長亭。", 
      "今朝第幾程。", 
      "何限事，可憐生。", 
      "能消幾度春。", 
      "別時言語總傷心。", 
      "何曾一字真。"
    ], 
    "rhythmic": "阮郎歸"
  }, 
  {
    "author": "王從叔", 
    "paragraphs": [
      "碧樹留雲溼，青山似笠低。", 
      "鷓鴣啼罷竹雞啼。", 
      "不曉天天何意、要梅肥。", 
      "昨日穿新葛，今朝御夾衣。", 
      "思家懷抱政難爲。", 
      "只恐歸來憔悴、卻羞歸。"
    ], 
    "rhythmic": "南柯子・南歌子"
  }, 
  {
    "author": "王從叔", 
    "paragraphs": [
      "水月精神玉雪胎。", 
      "乾坤清氣化生來。", 
      "斷橋流水領春回。", 
      "昨夜醉眠苔上石，天香冉冉下瑤臺。", 
      "起來窗外見花開。"
    ], 
    "rhythmic": "浣溪沙"
  }, 
  {
    "author": "王從叔", 
    "paragraphs": [
      "薄薄羅衣乍暖，紅入酒痕潮面。", 
      "絮花舞倦帶嬌眼。", 
      "昨夜平堤水淺。", 
      "故人信斷風箏線。", 
      "誤歸燕。", 
      "夢魂不怕山路遠。", 
      "無奈棋聲隔院。"
    ], 
    "rhythmic": "秋蕊香"
  }, 
  {
    "author": "吳元可", 
    "paragraphs": [
      "更不成愁，何曾是醉，豆花雨後輕陰。", 
      "似此心情自可，多了閒吟。", 
      "秋在西樓西畔，秋較淺、不似情深。", 
      "夜來月，爲誰瘦小，塵鏡羞臨。", 
      "彈箏，舊家伴侶，記雁啼秋水，下指成音。", 
      "聽未穩、當時自誤，又況如今。", 
      "那是柔腸易斷，人間事、獨此難禁。", 
      "雕籠近，數聲別似春禽。"
    ], 
    "rhythmic": "鳳凰臺上憶吹簫"
  }, 
  {
    "author": "吳元可", 
    "paragraphs": [
      "露葉猶青，巖花遲動，幽幽未似秋陰。", 
      "似梅風帶溽，吹度長林。", 
      "記當日、西廊共月，小屏輕扇，人語涼深。", 
      "對清觴，醉笑醒顰，何似如今。", 
      "臨高欲賦，甚年來、漸減狂心。", 
      "爲誰倚多才，難憑易感，早付銷沈。", 
      "解事張郎風致，鱸魚好、歸聽吳音。", 
      "又夜闌聞笛，故人忽到幽襟。"
    ], 
    "rhythmic": "楊州慢"
  }, 
  {
    "author": "吳元可", 
    "paragraphs": [
      "江南二月春深淺，芳草青時，燕子來遲。", 
      "翦翦輕寒不滿衣。", 
      "清宵欲寐還無寐，顧影顰眉。", 
      "整帶心思。", 
      "一樣東風兩樣吹。"
    ], 
    "rhythmic": "採桑子"
  }, 
  {
    "author": "吳元可", 
    "paragraphs": [
      "淺約未曾來。", 
      "一逕蒼苔。", 
      "緗桃無數棘花開。", 
      "怪得閉門機杼靜，挑菜初回。", 
      "幽樹鳥聲催。", 
      "欲去徘徊。", 
      "□□別久易相猜。", 
      "幽緒一晴無處著，戲打青梅。"
    ], 
    "rhythmic": "浪淘沙"
  }, 
  {
    "author": "李太古", 
    "paragraphs": [
      "玉砌標鮮，雪園風致，似曾相識。", 
      "蟬錦霞香，烏絲雲溼，吹渴蟾蜍滴。", 
      "青青白白，關關滑滑，寒損銖衣狂客。", 
      "盡聲聲、不如歸去，歸也怎生歸得。", 
      "含桃紅小，香芹翠軟，惆悵宜城山色。", 
      "百折浮嵐，幾灣流水，那一些兒直。", 
      "落花情味，露花魂夢，蒲花消息。", 
      "撫纖眉，織烏西下，爲君凝碧。"
    ], 
    "rhythmic": "永遇樂"
  }, 
  {
    "author": "李太古", 
    "paragraphs": [
      "桔花風信滿院香。", 
      "摘青梅、猶自怕嘗。", 
      "向綠密、紅疏處，喜相逢、飛下一雙。", 
      "堪憐堪惜還堪愛，喚青衣、推上繡窗。", 
      "暗記得、憑肩語，對菱花、啼損晚妝。"
    ], 
    "rhythmic": "戀繡衾"
  }, 
  {
    "author": "李太古", 
    "paragraphs": [
      "月下秦淮海，花前晏小山。", 
      "二仙仙去幾時還。", 
      "留得月魂花魄、在人間。", 
      "河漢流旌節，天風嫋珮環。", 
      "滿空香霧溼雲鬟。", 
      "何處一聲橫笛、杏花寒。"
    ], 
    "rhythmic": "南歌子"
  }, 
  {
    "author": "李太古", 
    "paragraphs": [
      "西風海色秋無際。", 
      "雙淚如鉛水。", 
      "白羊成隊夢初平。", 
      "掛杖敲雲、雲外曉鴻驚。", 
      "小瓊閒抱銀箏笑。", 
      "問有芳卿否。", 
      "玉書分付莫開封。", 
      "明日人間臨水、拾流紅。"
    ], 
    "rhythmic": "虞美人"
  }, 
  {
    "author": "李太古", 
    "paragraphs": [
      "盡道是傷春，不似悲秋怨。", 
      "門外分明見遠山，人不見，空腸斷。", 
      "朝來一霎晴，薄暮西風遠。", 
      "卻憶黃花小雨聲，誤落下、三四點。"
    ], 
    "rhythmic": "卜算子"
  }, 
  {
    "author": "黃子行", 
    "paragraphs": [
      "湖光冷浸玻璃，蕩一餉薰風，小舟如葉。", 
      "藕花十丈，雲梳霧洗，翠嬌紅怯。", 
      "壺觴圍坐處，正酒醁吹波紅映頰。", 
      "尚記得、玉臂生涼，不放汗香輕浹。", 
      "殢人小摘牆榴，爲碎掐猩紅，細認裙褶。", 
      "舊遊如夢，新愁似織，淚珠盈睫。", 
      "秋娘風味在，怎得對銀釭生笑靨。", 
      "消瘦沈約詩腰，彷佛堪捻。"
    ], 
    "rhythmic": "西湖月"
  }, 
  {
    "author": "黃子行", 
    "paragraphs": [
      "初弦月掛林梢，又一番西園，探梅消息。", 
      "粉牆朱戶，苔枝露蕊，淡勻輕飾。", 
      "玉兒應有恨，爲悵望東昏相記憶。", 
      "便解珮、飛入雲階，長伴此花傾國。", 
      "詩腰瘦損劉郎，記立馬攀條，倚闌橫笛。", 
      "少年風味，拈花弄蕊，愛香憐色。", 
      "揚州何遜在，試點染吟箋留醉墨。", 
      "謾贏得、疏影寒窗，夜深孤寂。"
    ], 
    "rhythmic": "西湖月"
  }, 
  {
    "author": "黃子行", 
    "paragraphs": [
      "開遍寒梅萼。", 
      "正東皇、排酥砌玉，幻成樓閣。", 
      "十萬瓊琚仙女隊，來趁春光遊樂。", 
      "向醉裏、玉簪輕落。", 
      "零亂不知何處去，甚人間、一夜東風惡。", 
      "吹起在，畫檐角。", 
      "參差向曉森如削。", 
      "似吳姬、妝殘粉指，向人垂著。", 
      "好似西園春筍瘦，紅錦䙀兒乍剝。", 
      "且莫遣、兒童敲卻。", 
      "擬辦羔兒香甕酒，喚劉叉、來醉尊前約。", 
      "吟好句，再描摸。"
    ], 
    "rhythmic": "賀新郎"
  }, 
  {
    "author": "黃子行", 
    "paragraphs": [
      "津鼓匆匆，猶記得、故人相送。", 
      "春江上、鳥啼花影，馬嘶香鞚。", 
      "情逐陽關金縷斷，淚和楊柳春絲重。", 
      "算別來、幾度月明時，相思夢。", 
      "山萬壘，愁眉聳。", 
      "春一點，歸心動。", 
      "問風儔月侶，有誰遊從。", 
      "百里家山明日到，一尊芳酒今宵共。", 
      "任樓頭、吹盡五更風，梅花弄。"
    ], 
    "rhythmic": "滿江紅"
  }, 
  {
    "author": "黃子行", 
    "paragraphs": [
      "誰倚青樓，把謫仙長笛，數聲吹裂。", 
      "一片乍零，千點還飛，正是雨晴時節。", 
      "水晶簾外東風起，卷不盡、滿庭香雪，畫闌小，斜鋪亂颭，翠苔成纈。", 
      "嫋嫋餘香未歇。", 
      "空悵望音塵，兩眉愁切。", 
      "翠袖淚乾，粉額妝寒，此恨有誰同說。", 
      "江南春信無痕跡，餘情在、冷煙殘月。", 
      "夢魂遠，蘭燈伴人易滅。"
    ], 
    "rhythmic": "花心動"
  }, 
  {
    "author": "黃子行", 
    "paragraphs": [
      "一點斜陽紅欲滴。", 
      "白鷗飛不盡，楚天碧。", 
      "漁歌聲斷晚風急。", 
      "攪蘆花，飛雪滿林溼。", 
      "孤館百憂集。", 
      "家山千里遠，夢難覓。", 
      "江湖風月好休拾。", 
      "故溪雲，深處著蓑笠。"
    ], 
    "rhythmic": "小重山"
  }, 
  {
    "author": "龍紫蓬", 
    "paragraphs": [
      "雨簾雲棟重尋處，青紅半空飛去。", 
      "檻影侵鷗，檐光送雁，搖盪秋容千里。", 
      "歌珠舞翠。", 
      "怎禁得無情，一江流水。", 
      "可是西山，半眉新綠向人覷。", 
      "千年留下剩賞，盡登臨無限，須付才思。", 
      "壞堞閒愁，危檣往恨，欲拍闌干無路。", 
      "新碑舊記。", 
      "更今古匆匆，一番興廢。", 
      "立盡斜陽，共誰評半語。"
    ], 
    "rhythmic": "齊天樂"
  }, 
  {
    "author": "蕭允之", 
    "paragraphs": [
      "薔薇開欲謝，峭寒漸少，軒檻俯晴沙。", 
      "先來愁未了，又聽一聲，新闋落漁家。", 
      "徘徊佇立，似玉笛、三弄昭華。", 
      "春晝長、暗懷誰寫，戲墨亂翻鴉。", 
      "吁嗟。", 
      "詩情猶雋，酒興偏豪，記南樓月下。", 
      "曾共樂、沈煙綺席，燭影窗紗。", 
      "穠香秀色知何處，甚忘卻、堤柳汀葭。", 
      "空惆悵，無人共採蘋花。"
    ], 
    "rhythmic": "渡江雲"
  }, 
  {
    "author": "蕭允之", 
    "paragraphs": [
      "冷逼疏簾，渾不似、今春寂寞。", 
      "風雨橫，賞心歡事，總如雲薄。", 
      "柳眼花須空點綴，鶯情蝶思應蕭索。", 
      "但繞庭、流水碧潺潺，車音邈。", 
      "懷往事，孤素約。", 
      "酒未飲，愁先覺。", 
      "甚中年滋味，共誰商略。", 
      "芳草易添閒客恨，垂楊難系行人腳。", 
      "謾幾回、吟遍夕陽紅，闌干角。"
    ], 
    "rhythmic": "滿江紅"
  }, 
  {
    "author": "蕭允之", 
    "paragraphs": [
      "細雨收塵，輕寒弄日，柳絲掠道。", 
      "桃邊杏處，猶記玉驄曾到。", 
      "對東風、回首舊遊，香銷豔歇無音耗。", 
      "悵佳人、有約難來，綠遍滿庭芳草。", 
      "愁抱。", 
      "沈吟久，翠珥金鈿，爲何人好。", 
      "迴文細字，塵暗當年纖縞。", 
      "倚闌干、斜陽又西，歡期易失春易老。", 
      "待何時、再覓珍叢，共把清尊倒。"
    ], 
    "rhythmic": "瑣窗寒"
  }, 
  {
    "author": "蕭允之", 
    "paragraphs": [
      "十幅歸帆風力滿。", 
      "記得來時，買酒朱橋畔。", 
      "遠樹平蕪空目斷。", 
      "亂山惟見斜陽半。", 
      "誰把新聲翻玉管。", 
      "吹過滄洲，多少傷春怨。", 
      "已是客懷如絮亂。", 
      "畫樓人更回頭看。"
    ], 
    "rhythmic": "蝶戀花"
  }, 
  {
    "author": "蕭允之", 
    "paragraphs": [
      "朱樓曾記回嬌盼。", 
      "滿坐春風轉。", 
      "紅潮生面酒微醺。", 
      "一曲清歌留往、半窗雲。", 
      "大都咫尺無消息。", 
      "望斷青鸞翼。", 
      "夜長香短燭花紅。", 
      "多少思量只在、雨聲中。"
    ], 
    "rhythmic": "虞美人"
  }, 
  {
    "author": "蕭允之", 
    "paragraphs": [
      "花徑相逢，眼期心諾情如昨。", 
      "怕人疑著。", 
      "佯弄鞦韆索。", 
      "知有而今，何似留初莫。", 
      "愁難託。", 
      "雨鈴風鐸。", 
      "夢斷燈花落。"
    ], 
    "rhythmic": "點絳脣"
  }, 
  {
    "author": "段宏章", 
    "paragraphs": [
      "一庭晴雪，了東風孤注。", 
      "睡起濃香佔窗戶。", 
      "對翠蛟盤雨，白鳳迎風，知誰見、愁與飛紅流處。", 
      "想飛瓊弄玉，共駕蒼煙，欲向人間挽春住。", 
      "清淚滿檀心，如此江山，都付與、斜陽杜宇。", 
      "是曾約梅花帶春來，又自共梨花，送春歸去。"
    ], 
    "rhythmic": "洞仙歌"
  }, 
  {
    "author": "劉貴翁", 
    "paragraphs": [
      "宮鳥西飛，楊花北去，春風飄向伊誰。", 
      "盈盈小小，輕薄不堪肥。", 
      "天付風流到骨，消不盡、流落青池。", 
      "誰知道，踏歌朝暮，癡絕待渠歸。", 
      "愔愔，春似酒，日痕生紺，裙色明漪。", 
      "笑東家西沼，到處依依。", 
      "同是東風種得，獨無據，飄泊年時。", 
      "青梅落，水光簾影，小翠立橫枝。"
    ], 
    "rhythmic": "滿庭芳"
  }, 
  {
    "author": "黃霽宇", 
    "paragraphs": [
      "麗華一握青絲，金珠粟粟香環裏。", 
      "春窺綺閣，新妝風舞，銖衣如碎。", 
      "翠鳳蒼虯，騎來下界，蝶驚蜂避。", 
      "甚三生富貴，垂垂曉露，猶凝滿身珠翠。", 
      "誰共那人結髮，問何時、蹇修爲理。", 
      "對花一笑，香茸易翦，碎金難綴。", 
      "半點芳心，亂愁如織，縷絲傳意。", 
      "倩東皇、拂拭新條，更與作、來生計。"
    ], 
    "rhythmic": "水龍吟"
  }, 
  {
    "author": "劉天迪", 
    "paragraphs": [
      "瑞麟香軟飛瑤席，吟仙笑陪歡宴。", 
      "桐影吹香，梅陰弄碧，一味微涼堪薦。", 
      "停杯緩勸。", 
      "記羅帕求詩，琵琶遮面。", 
      "十載揚州，夢迴前事楚雲遠。", 
      "人生總是逆旅，但相逢一笑，如此何限。", 
      "採石宮袍，沈香醉筆，何似輕衫小扇。", 
      "流年暗換。", 
      "甚新雨情懷，故園心眼。", 
      "明日西江，斜陽帆影轉。"
    ], 
    "rhythmic": "齊天樂"
  }, 
  {
    "author": "劉天迪", 
    "paragraphs": [
      "擁孤衾，正朔風悽緊，氈帳夜生寒。", 
      "春夢無憑，秋期又誤，迢遞煙水雲山。", 
      "斷腸處、黃茅瘴雨，恨驄馬、憔悴只空還。", 
      "揉翠盟孤，啼紅怨切，暗老朱顏。", 
      "堪嘆揚州十里，甚倡條冶葉，不省春殘。", 
      "蔡琰悲笳，昭君怨曲，何預當日悲歡。", 
      "謾贏得、西鄰倦客，空惆悵、今古上眉端。", 
      "夢破梅花，角聲又報春闌。"
    ], 
    "rhythmic": "一萼紅"
  }, 
  {
    "author": "劉天迪", 
    "paragraphs": [
      "子規解勸春歸去。", 
      "春亦無心住。", 
      "江南風景正堪憐。", 
      "到得而今不去、待何年。", 
      "無端往事縈心曲。", 
      "兩鬢先驚綠。", 
      "薔薇花發望春歸。", 
      "謝了薔薇、又見楝花飛。"
    ], 
    "rhythmic": "虞美人"
  }, 
  {
    "author": "劉天迪", 
    "paragraphs": [
      "日暮楊花飛亂雪。", 
      "寶鏡慵拈，強整雙鴛結。", 
      "燒罷夜香愁萬疊。", 
      "穿花暗避階前月。", 
      "鳳尾羅衾寒尚怯，卻悔當時，容易成分別。", 
      "悶對枕鸞誰共說。", 
      "柔情一點薔薇血。"
    ], 
    "rhythmic": "蝶戀花"
  }, 
  {
    "author": "劉天迪", 
    "paragraphs": [
      "一翦晴波嬌欲溜。", 
      "綠怨紅愁，長爲春風瘦。", 
      "舞罷金盃眉黛皺。", 
      "揹人倦倚晴窗繡。", 
      "臉暈潮生微帶酒。", 
      "催唱新詞，不應頻搖手。", 
      "閒把琶調未就。", 
      "羞郎卻又垂紅袖。"
    ], 
    "rhythmic": "鳳棲梧・蝶戀花"
  }, 
  {
    "author": "劉天迪", 
    "paragraphs": [
      "一笑相逢，依稀似是桃根舊。", 
      "嬌波頻溜。", 
      "悄可靈犀透。", 
      "扶過危橋，輕引纖纖手。", 
      "頻回首。", 
      "何時還又。", 
      "微月黃昏後。"
    ], 
    "rhythmic": "點絳脣"
  }, 
  {
    "author": "張半湖", 
    "paragraphs": [
      "新綠池塘，一兩點、荷花微雨。", 
      "人正靜，桐陰竹影，半侵庭戶。", 
      "敧枕未圓蝴蝶夢，隔窗時聽幽禽語。", 
      "卷沙幃、隨意理琴絲，黃金縷。", 
      "鮫綃扇，輕輕舉。", 
      "龍涎餅，微微炷。", 
      "向水晶宮裏，坐消袢暑。", 
      "剝啄誰敲棋子響，鶯兒林裏驚飛去。", 
      "最好是、活水瀹新茶，醒春醑。"
    ], 
    "rhythmic": "滿江紅"
  }, 
  {
    "author": "張半湖", 
    "paragraphs": [
      "柳絲曳綠，正豆雨初晴，水天朱夏。", 
      "石榴綻也。", 
      "看猩紅萬點，倚亭敧榭。", 
      "鎖闥深中，料想酒闌歌罷。", 
      "日將下。", 
      "是那處藕花，香勝沈麝。", 
      "窗外風竹打。", 
      "似戛玉敲金，送聲瀟灑。", 
      "共觀古畫。", 
      "喚石鼎烹茶，細商幽話。", 
      "寶鴨煙消，天外新蟾低掛。", 
      "涼無價。", 
      "又丁東、數聲檐馬。"
    ], 
    "rhythmic": "掃花遊・掃地遊"
  }, 
  {
    "author": "劉景翔", 
    "paragraphs": [
      "甚情幻化，似流酥圍暖，酣春嬌寐。", 
      "不數錦篝烘古篆，沁入屏山瀋水。", 
      "笑吐丁香，紫綃襯粉，房列還同蒂。", 
      "翠球移影，媚人清曉風細。", 
      "依約玉骨盈盈，小春暖逗，開到燈宵際。", 
      "疑是九華仙夢冷，誤落人間遊戲。", 
      "比雪情多，評梅香淺。", 
      "三白還堪瑞。", 
      "塵緣洗盡，醒來還又蔥翠。"
    ], 
    "rhythmic": "念奴嬌"
  }, 
  {
    "author": "劉景翔", 
    "paragraphs": [
      "山翠晴嵐曲曲偎。", 
      "紅香浮玉醉窩頹。", 
      "不煩人築避風臺。", 
      "瀟湘路，隨意自徘徊。", 
      "春倦怕頻催。", 
      "琵琶私語近、問誰來。", 
      "春風那隔錦雲堆。", 
      "夢中蝶，飛去又飛來。"
    ], 
    "rhythmic": "小重山"
  }, 
  {
    "author": "劉景翔", 
    "paragraphs": [
      "可憐又誤江南景。", 
      "雨膩風喧愁入暝。", 
      "依稀碧玉水邊魂，憔悴綠珠樓外影。", 
      "點點隨人飛遠近。", 
      "薄倖相逢情怎忍。", 
      "年年三月化香塵，天上人間看夢醒。"
    ], 
    "rhythmic": "玉樓春"
  }, 
  {
    "author": "劉景翔", 
    "paragraphs": [
      "獨立荷汀煙渚。", 
      "一霎錦雲香雨。", 
      "似爲我無情，驚起鴛鴦飛去。", 
      "飛去。", 
      "飛去。", 
      "卻在綠楊深處。"
    ], 
    "rhythmic": "如夢令"
  }, 
  {
    "author": "周伯陽", 
    "paragraphs": [
      "又匆匆、月鞭露鐙，梅花江上歸路。", 
      "海圖破碎來時線，何似綵衣低舞。", 
      "風雪暮。", 
      "正望斷青山，一發雲橫處。", 
      "浩歌獨舉。", 
      "便想見迎門，牽衣兒女，總是舊眉嫵。", 
      "陽關曲，揮灑紫薇花露。", 
      "妙音清遠高古。", 
      "經寒楊柳休輕折，搖動一溪霜霧。", 
      "邯鄲步。", 
      "笑布襪青鞋，去住知何許。", 
      "汀鷗沙鷺。", 
      "若問我重來，明年有約，今日是前度。"
    ], 
    "rhythmic": "摸魚兒"
  }, 
  {
    "author": "周伯陽", 
    "paragraphs": [
      "浩蕩青冥。", 
      "正涼露如洗，萬里虛明。", 
      "鼓角悲健，秋入重城。", 
      "彷佛石上三生。", 
      "指蓬萊雲路，渺何許、月冷風清。", 
      "倚南樓、一聲長笛，幾點殘星。", 
      "西風舊年有約，聽候蛩語夜，客裏心驚。", 
      "紅樹山深，翠苔門掩，想見露草疏螢。", 
      "便乘風歸去，闌干外、河漢西傾。", 
      "笑淹留，劃然孤嘯，雲白天青。"
    ], 
    "rhythmic": "春從天上來"
  }, 
  {
    "author": "尹公遠", 
    "paragraphs": [
      "冰弦語。", 
      "在竹樹、院落深深處。", 
      "當年野草閒花，何許浮雲飛絮。", 
      "徵鴻止止，縱汗漫、遊人遠回顧。", 
      "遲瓊樓、五色簾開，喚醒玄鶴飛舞。", 
      "何事夢斷湖山，尚九里鬆聲，八月潮怒。", 
      "三十年餘池臺淚，應不爲、花奴羯鼓。", 
      "想天上、羣仙老矣，甚比似、人間更愁苦。", 
      "倩畫闌、留住西風，莫教愁入雲去。"
    ], 
    "rhythmic": "尉遲杯"
  }, 
  {
    "author": "尹公遠", 
    "paragraphs": [
      "江湖千里秋風客，翩然白雲黃鵠。", 
      "石鼎煙霏，篆書紅溼，隨處菊香泉綠。", 
      "幅巾野服。", 
      "盡掃葉開門，抱琴聽瀑。", 
      "何事蓬壺，歸來獨待海濤陸。", 
      "盧鴻舊時隱處，想斜陽草樹，水榭雲屋。", 
      "麈尾玄玄，筆花語語，剪盡雨窗殘燭。", 
      "黃庭誤讀。", 
      "且東老留詩，採和歌曲。", 
      "後日重尋，洞天三十六。"
    ], 
    "rhythmic": "齊天樂"
  }, 
  {
    "author": "李天驥", 
    "paragraphs": [
      "又何須、嚮明還滅，寒花點綴孤影。", 
      "玉龍度海吹魚浪，煙淡寶釵橫鬢。", 
      "斜又整。", 
      "是蟲滴驪珠、兩兩相交頸。", 
      "夜長人靜。", 
      "恁玉果低拋，金錢暗卜，此意有誰領。", 
      "歡娛事，料想憑伊先應。", 
      "帕綃新淚獨凝。", 
      "銀篦未忍輕挑下，只恐暗風吹燼。", 
      "重記省。", 
      "怕莫是、明朝有個青鸞信。", 
      "怎知無定。", 
      "算只解窺人，人孤影只，成瘦又成病。"
    ], 
    "rhythmic": "摸魚兒"
  }, 
  {
    "author": "劉應幾", 
    "paragraphs": [
      "記銅駝載酒，翠陌吹簫，曾聽相呼。", 
      "不盡離離意，覺柔腸如剪，立馬踟躕。", 
      "人生似此蒼鬢，禁得幾聲疏。", 
      "想怨入秋深，愁隨天遠，滿目平蕪。", 
      "音書未曾寄，正人在燕臺，忘卻回車。", 
      "奈菰蒲舊地，山空木落，霜老泉枯。", 
      "月明仙掌何處，轉首失棲烏。", 
      "待說與雲間，瀟湘近日風捲湖。"
    ], 
    "rhythmic": "憶舊遊"
  }, 
  {
    "author": "周孚先", 
    "paragraphs": [
      "訪梅江路遠，喜春在、劍川湄。", 
      "正雁磧雲深，漁村笛晚，茸帽斜敧。", 
      "舊遊不堪回首，更文園、多病減腰圍。", 
      "惟有秋娘聲價，風流仍似前時。", 
      "依稀壁粉舊曾題。", 
      "菸草半悽迷。", 
      "嘆單父臺荒，黃公壚寂，難覓佳期。", 
      "誰家歌樓催雪，遣夜來、風雨緊些兒。", 
      "醉後唾壺敲缺，龍光搖動晴漪。"
    ], 
    "rhythmic": "木蘭花慢"
  }, 
  {
    "author": "周孚先", 
    "paragraphs": [
      "曾唱陽關送客時。", 
      "臨岐借酒話分離。", 
      "如今酒被多情苦，卻唱陽關去別伊。", 
      "歡會遠，渺難期。", 
      "黃壚門掩晝陰遲。", 
      "青樓更有癡兒女，謾憶胡姬捧勸詞。"
    ], 
    "rhythmic": "鷓鴣天"
  }, 
  {
    "author": "周孚先", 
    "paragraphs": [
      "舟艤津亭何處樹。", 
      "曉起瓏璁，回首迷煙霧。", 
      "江上離人來又去。", 
      "飄零隻似風前絮。", 
      "倦倚蓬窗誰共語。", 
      "野草閒花，一一傷情緒。", 
      "明日重來須記取。", 
      "綠楊門巷深深處。"
    ], 
    "rhythmic": "蝶戀花"
  }, 
  {
    "author": "彭泰翁", 
    "paragraphs": [
      "九華驚覺，又偷承雨露，羞勻春色。", 
      "岸蓼汀蘋成色界，未必天香人識。", 
      "粉涴脂凝，霜銷霧薄，嬌顫渾無力。", 
      "黃昏月掩，山城那更閒笛。", 
      "應是未了塵緣，重來遲暮，草草西風客。", 
      "鶯燕無情庭院悄，愁滿闌干苔積。", 
      "宮錦尊前，霓裳月下，夢亦無消息。", 
      "嫣然一笑，江南如此風日。"
    ], 
    "rhythmic": "念奴嬌"
  }, 
  {
    "author": "彭泰翁", 
    "paragraphs": [
      "玉環扶淺醉，翠袖籠寒，香汗初融。", 
      "昨夜殘妝在，最難勝珠絡，都沁鉛紅。", 
      "朝雲低護深約，蜂蝶不知蹤。", 
      "奈燕子情多，斜飛輕觸，淚灑羞容。", 
      "重逢。", 
      "記前度，解翦燭調笙，踏月鳴驄。", 
      "風入人間遠，待塵緣洗盡，飛珮凌空。", 
      "丁寧爲我留住，攜酒壽東風。", 
      "便花譜重修，高堂再賦疑夢中。"
    ], 
    "rhythmic": "憶舊遊"
  }, 
  {
    "author": "彭泰翁", 
    "paragraphs": [
      "霧罥觚棱，塵侵團扇，恨滿哀彈倦理。", 
      "控雨籠雲，共閒情孤倚。", 
      "斂娥黛、怕似流鶯歷歷，惹得玉銷瓊碎。", 
      "可惜闌干，但苔花沈穗。", 
      "算天音、不入人間耳。", 
      "何人謾、裛損青山淚。", 
      "不是舊譜都忘，厭新腔嬌脆。", 
      "多生不得丹青意，重來又、花鎖長門閉。", 
      "到夜永、笙鶴歸時，月明天似水。"
    ], 
    "rhythmic": "拜星月慢"
  }, 
  {
    "author": "曾允元", 
    "paragraphs": [
      "日高深院無人，楊花撲帳春雲暖。", 
      "迴文未就，停針不語，繡牀倚遍。", 
      "翠被籠香，綠鬟墜膩，傷春成怨。", 
      "盡雲山煙水，柔情一縷，又暗逐、金鞍遠。", 
      "鸞佩相逢甚處，似當年、劉郎仙苑。", 
      "憑肩後約，畫眉新巧，從來未慣。", 
      "枕落釵聲，簾開燕語，風流雲散。", 
      "甚依稀難記，人間天上，有緣重見。"
    ], 
    "rhythmic": "水龍吟"
  }, 
  {
    "author": "曾允元", 
    "paragraphs": [
      "又老楊花，浮萍點點，一溪春色。", 
      "閒尋舊跡。", 
      "認溪頭、浣紗磧。", 
      "柔條折盡成輕別，向空外、瑤簪一擲。", 
      "算無情更苦，鶯巢暗葉，啼破幽寂。", 
      "凝立。", 
      "闌干側。", 
      "記露飲東園，聯鑣西陌。", 
      "容銷鬢減，相逢應自難識。", 
      "東風吹得愁似海，謾點染，空階自碧。", 
      "獨歸晚，解說心中事，月下短笛。"
    ], 
    "rhythmic": "月下笛"
  }, 
  {
    "author": "曾允元", 
    "paragraphs": [
      "碧梧枝上佔秋信，微聞雨聲還愜。", 
      "虹影分晴，雲光透晚，殘日依依團箑。", 
      "闌干一霎。", 
      "又長笛歸舟，亂鴉荒堞。", 
      "兩鬢西風，有人心事到紅葉。", 
      "嬌蓮相對欲語，奈蓮莖有刺，愁不成折。", 
      "天上歡期，人間巧意，今夜明河如雪。", 
      "新寬帶結。", 
      "想寶篆頻溫，翠奩低揭。", 
      "霧溼雲鬟，淺妝深拜月。"
    ], 
    "rhythmic": "齊天樂"
  }, 
  {
    "author": "曾允元", 
    "paragraphs": [
      "一夜東風，枕邊吹散愁多少。", 
      "數聲啼鳥。", 
      "夢轉紗窗曉。", 
      "來是春初，去是春將老。", 
      "長亭道。", 
      "一般芳草。", 
      "只有歸時好。"
    ], 
    "rhythmic": "點絳脣"
  }, 
  {
    "author": "朱元夫", 
    "paragraphs": [
      "心上浮香，軒前度影，約久傳梅。", 
      "奈月意風情，枝南枝北，雲婚雨嫁，年去年來。", 
      "幾望溪橋，屢肥芳信，歷盡冰霜春自回。", 
      "朝來報，報梢頭兒女，並蒂花開。", 
      "佩環飛下妝臺。", 
      "喜今度佳期不用催。", 
      "羨行李三千，金屏翠幄，仙姿第一，玉骨瓊腮。", 
      "雌蝶紛紛，雄蜂逐逐，爭道工爲使與媒。", 
      "翁知麼，有西樓過雁，暗爲徘徊。"
    ], 
    "rhythmic": "沁園春"
  }, 
  {
    "author": "朱元夫", 
    "paragraphs": [
      "人生有酒，得閒處、便合開懷隨意。", 
      "況對壽、龜仙鶴舞，猶直壺天一醉。", 
      "蠶麥江村，梅霖院落，立夏明朝是。", 
      "樽前回首，去年四月十二。", 
      "依舊洛裏吟窩，華臺書隱，心事無懷氏。", 
      "偃鼠醯雞空擾擾，海月天風誰寄。", 
      "珠璧禎祥，鬥牛光景，預可佔斯世。", 
      "先生出否，明年方六十歲。"
    ], 
    "rhythmic": "壺中天・念奴嬌"
  }, 
  {
    "author": "邵桂子", 
    "paragraphs": [
      "知是今年，一冬較暖，開遍梅花。", 
      "有一朵妖嬈，塘之東畔，東君愛惜，雲幕低遮。", 
      "小萼微紅，香腮傅粉，把壽陽妝取自誇。", 
      "誰知道，忽移來秀水，深處人家。", 
      "清香撲透窗紗。", 
      "漸仙李穠華無等差。", 
      "這冰姿一樣，玉顏雙好，月明靜夜，疏影橫斜。", 
      "傳語曹林，須將止渴，結子今番早早些。", 
      "梅自笑，嗔賀新郎曲，待拍紅牙。"
    ], 
    "rhythmic": "沁園春"
  }, 
  {
    "author": "邵桂子", 
    "paragraphs": [
      "新雨黃花路。", 
      "看清江、旌旗千騎，使君東去。", 
      "萬里歸來城頭角，吹徹家山舊處。", 
      "惜洲鷺、留君不駐。", 
      "白髮遺民壺觴語，笑浣花鄰里來襦褲。", 
      "誇見早，恨來暮。", 
      "故人只在山中住。", 
      "記年時、腸斷相望，天風海雨。", 
      "滿鬢星星華髮少，君鬢尚今青否。", 
      "休誇說、神仙官府。", 
      "玉笥平生清入夢，會有時、乘興攜吾侶。", 
      "就君醉，爲君舞。"
    ], 
    "rhythmic": "賀新郎"
  }, 
  {
    "author": "邵桂子", 
    "paragraphs": [
      "離卻京華，到這裏、二千八百。", 
      "窮醋大、齊齊整整，豈無貸揭。", 
      "隨地平章花與柳，爲天評品風和月。", 
      "只留得、一管鈍毛錐，一丸墨。", 
      "初不是，絲綿帛。", 
      "又不是，茶鹽鐵。", 
      "更有蘇州破硯，兔園舊冊。", 
      "一領征衣半塵土，兩頭箬笠幾風雪。", 
      "問欄頭、直得幾多錢，從頭說。"
    ], 
    "rhythmic": "滿江紅"
  }, 
  {
    "author": "邵桂子", 
    "paragraphs": [
      "三年幕畫，是小試相業，桐陰相譜。", 
      "協暫擁容心似佛，春在螺山螺浦。", 
      "白玉無瑕，黃扉倚重，一府中流柱。", 
      "簫然錦滿，扁舟明日歸去。", 
      "此去南北才名，看青雲隱駕，玉階徐步。", 
      "共說荊州老長史，宰相須還他做。", 
      "沙路星明，甘棠人遠，無計攀轅住。", 
      "薰香三祝，蒼生正望霖雨。"
    ], 
    "rhythmic": "百字令・念奴嬌"
  }, 
  {
    "author": "彭子翔", 
    "paragraphs": [
      "一點陽春小。", 
      "傍妝臺、梅梢粉嫩，桃花紅透。", 
      "合巹樽前人笑語，銀燭兩行紅補。", 
      "雲正暖、流蘇香獸。", 
      "金屋阿嬌元共貯，待玄霜、杵就方成偶。", 
      "□□□，□□□。", 
      "西園撲蝶春風早。", 
      "看浮花、浪蕊飛盡，娟娟閨秀。", 
      "柳帶菖蒲堪綰結，只綰同心未就。", 
      "算今夜、心都同了。", 
      "待闕鴛鴦情似海，錦衾溫、說到雞聲曉。", 
      "頭白也，鎮相守。"
    ], 
    "rhythmic": "賀新郎"
  }, 
  {
    "author": "彭子翔", 
    "paragraphs": [
      "仙家春不老，誰說到、牡丹休。", 
      "算蠻柳樊櫻，怎生了得，白傅風流。", 
      "枝頭。", 
      "摽梅實好，奈綠陰、庭戶不禁愁。", 
      "幸有琴中鳳語，能通鏡裏鸞求。", 
      "鏘璆。", 
      "雜佩下瀛洲。", 
      "寶箑紫煙浮。", 
      "望蘭情紅盼，三生曾識，一見如羞。", 
      "綢繆。", 
      "從今偕老，似柳郎、無負碧雲秋。", 
      "莫倚迴文妙手，放教遠覓封候。"
    ], 
    "rhythmic": "木蘭花慢"
  }, 
  {
    "author": "彭子翔", 
    "paragraphs": [
      "重陽來未。", 
      "誰領黃花意。", 
      "斟玉醑，歌金縷。", 
      "雲山籠瑞彩，風月溶清氣。", 
      "北山頂，壽星一點光無際。", 
      "六十今朝是。", 
      "甲子從頭起。", 
      "堂堂去，千千歲。", 
      "是非華表鶴，深淺蓬萊水。", 
      "翁不管，年年先共黃花醉。"
    ], 
    "rhythmic": "千秋歲"
  }, 
  {
    "author": "彭子翔", 
    "paragraphs": [
      "萸房初薦，橙子新槎。", 
      "菊鬆圖下捧金荷。", 
      "看翁將息，後生似、去年些。", 
      "更眼前、稚子又多。", 
      "鬢綠顏酡。", 
      "對花醉、把花歌。", 
      "熙寧安樂好行窩。", 
      "佳辰雖異，翁此興、不輸他。", 
      "更如何、歡喜也呵。"
    ], 
    "rhythmic": "聲聲慢"
  }, 
  {
    "author": "彭子翔", 
    "paragraphs": [
      "佛說波斯王此歲，衰顏羞見河流。", 
      "翁今丹臉發光浮。", 
      "毗盧金色界，爛熳菊花秋。", 
      "七個明朝方九日，年年稅在今朝。", 
      "八千秋老又從頭。", 
      "明朝無盡在，蝴蝶不須愁。"
    ], 
    "rhythmic": "臨江仙"
  }, 
  {
    "author": "彭子翔", 
    "paragraphs": [
      "停雲望極。", 
      "問秀溪何似，英溪風月。", 
      "劫火灰飛，又見雕檐照寒碧。", 
      "何事歸來歸去，似熙載、江南江北。", 
      "還又向、殊鄉初度。", 
      "故鄉人，卻爲客。", 
      "是則。", 
      "家咫尺。", 
      "不是有、蓴羹鱸鱠堪憶。", 
      "從心時節。", 
      "消得山陰幾雙屐。", 
      "莫把放翁笑我，又似憶、平泉花石。", 
      "籬菊老，梅枝亞，不歸怎得。"
    ], 
    "rhythmic": "暗香"
  }, 
  {
    "author": "百蘭", 
    "paragraphs": [
      "怪柳吟翻雪，梅笑衝寒，鬱蔥如彩。", 
      "還是瑤池，宴神儔侶。", 
      "羅幕輕掀，繡簾低揭，按霓裳宮羽。", 
      "寶炷薰濃，佩環聲顫，鳳飛鸞舞。", 
      "猶記年時，玉簫吹徹，並駕蕭郎，共驂贏女。", 
      "旋捧麒麟，種舊家前武。", 
      "政了摘星天上，早約個、嫦娥住。", 
      "妝點華堂，雙扶醉玉，黑顛如許。"
    ], 
    "rhythmic": "醉蓬萊"
  }, 
  {
    "author": "百蘭", 
    "paragraphs": [
      "有分非難，是緣終合，採來還換須臾。", 
      "少年培植，春意已敷腴。", 
      "畢竟花多駐果，堅牢是、蚌老生珠。", 
      "君知否，今番定也，顛不破璠璵。", 
      "遙知紛瑞靄，十分郎罷，黃溢眉須。", 
      "便何妨燕喜，剩賣歡娛。", 
      "況侍北堂難老，庭階映、玉樹森如。", 
      "金荷勸，從教酩酊，扶醉看孫株。"
    ], 
    "rhythmic": "滿庭芳"
  }, 
  {
    "author": "百蘭", 
    "paragraphs": [
      "飣鬥雲山，挨排煙水，六丁午夜文移。", 
      "道滁翁孫子，欲寄遊嬉。", 
      "高趁鶩霞舒嘯，低羣鷗鷺忘機。", 
      "牢籠兩下，樓乘汗漫，橋枕清漪。", 
      "灞陵吟暢，岳陽登覽，百色都副襟期。", 
      "還好是、行天馬渡，探月人歸。", 
      "倚柱荷香撲面，憑欄桂影侵衣。", 
      "索梅無便，春風不礙，容我追隨。"
    ], 
    "rhythmic": "雨中花・夜行船"
  }, 
  {
    "author": "丁持正", 
    "paragraphs": [
      "幾年辛苦搗元霜。", 
      "一朝瓊粉香。", 
      "雲英縹渺曳仙裳。", 
      "相將騎鳳凰。", 
      "鍧帝樂，酌天漿。", 
      "千年顏色芳。", 
      "從茲歸去白雲鄉。", 
      "碧桃春晝長。"
    ], 
    "rhythmic": "碧桃春・阮郎歸"
  }, 
  {
    "author": "李石才", 
    "paragraphs": [
      "武陵春色濃如酒。", 
      "遊冶才郎，初試花間手。", 
      "絳蠟燭殘人靜後。", 
      "眉峯便作傷春皺。", 
      "一霎風狂和雨驟。", 
      "柳嫩花柔，渾不禁僝僽。", 
      "明日餘香知否。", 
      "粉羅猶有殘紅透。"
    ], 
    "rhythmic": "一籮金・蝶戀花"
  }, 
  {
    "author": "魏順之", 
    "paragraphs": [
      "人世斗南瑞，天上璧東星。", 
      "誰分佳種，鍾作間世玉麒麟。", 
      "本是南陽相種，來應瑞龍間氣，試聽即英聲。", 
      "若問賢相敵，君去問參軍。", 
      "質金渾，標玉立，氣冰清。", 
      "梅花時候，結子便可鼎調金。", 
      "人謂丹山苞鳳，天產渥窪駿骨，德毓竇家椿。", 
      "來作湯餅客，何幸廁嘉賓。"
    ], 
    "rhythmic": "水調歌頭"
  }, 
  {
    "author": "伍梅城", 
    "paragraphs": [
      "甲子頭春雨。", 
      "知老天、淨冼荊揚，十年煙霧。", 
      "夜半墮中星一顆，飛下五雲深處。", 
      "帝親敕、六丁呵護。", 
      "須信斯人爲世瑞，非人龍、定是文中虎。", 
      "關世道，系天數。", 
      "此兒殊怕人驚顧。", 
      "況當家、廷評爲祖，大中爲父。", 
      "料想廷評公一笑，笑對大中共語。", 
      "應自把、小程誇取。", 
      "會見九州熙白日，做狀元、宰相榮門戶。", 
      "年正少，四親具。"
    ], 
    "rhythmic": "賀新郎"
  }, 
  {
    "author": "伍梅城", 
    "paragraphs": [
      "夢到天宮裏。", 
      "見長庚星顆，忽自月邊飛至。", 
      "直奏玉皇金闕道，臣已五年於此。", 
      "今亦欲、過宮一次。", 
      "福祿壽星齊讚歎，過宮時、須過廉泉位。", 
      "帝首肯，從他意。", 
      "朝來鵲送簾前喜。", 
      "聞廉泉、似是紫巖，螟蛉兄子。", 
      "是子南軒人物祥，功業行看相似。", 
      "豈同祖、同聞而已。", 
      "細把所聞詳所夢，想天文、實應人間事。", 
      "況真是，長庚李。"
    ], 
    "rhythmic": "賀新郎"
  }, 
  {
    "author": "伍梅城", 
    "paragraphs": [
      "知君久，勘破利名關。", 
      "未老得先閒。", 
      "今年最喜吟身健，生朝更覺酒腸寬。", 
      "且隨宜，將秫種，買花看。", 
      "門外吏、催科無一跡。", 
      "窗下客、談詩常經日。", 
      "兒玉樹，弟金蘭。", 
      "華堂舉案齊眉樂，錦天歌客笑聲歡。", 
      "問何如，福東海，壽南山。"
    ], 
    "rhythmic": "最高樓"
  }, 
  {
    "author": "伍梅城", 
    "paragraphs": [
      "倚東風笑問。", 
      "落紅啼鴂，清明來未。", 
      "小雨弄晴，做輕寒天氣。", 
      "南極光中，五雲深處，人慶千秋歲。", 
      "翡翠屏間，琉璃簾下，綵衣明媚。", 
      "九老風流，五候家數，如此乾坤，有人如此。", 
      "天正煩君，作江南一瑞。", 
      "世上今秦，山中古晉，盡不經吾意。", 
      "但要牡丹，年年今日，伴人沈醉。"
    ], 
    "rhythmic": "醉蓬萊"
  }, 
  {
    "author": "伍梅城", 
    "paragraphs": [
      "極知君、腰騎鶴，此心與水相似。", 
      "梧桐葉上黃昏雨，恨殺無情流水。", 
      "滔滔地。", 
      "今日大江頭，明日人千里。", 
      "君思往事。", 
      "兩袖淮雲，一輪明月，要亦尋常耳。", 
      "君去也，我亦扁舟東矣。", 
      "尊前何惜同醉。", 
      "五年未老君猶健，五十行當富貴。", 
      "書頻寄。", 
      "報王粲、何時可決荊州計。", 
      "俱胝一紙。", 
      "更細算何時，五星同會，天下太平未。"
    ], 
    "rhythmic": "摸魚兒"
  }, 
  {
    "author": "伍梅城", 
    "paragraphs": [
      "上界神仙府。", 
      "誰移來、登瀛堂畔，五雲深處。", 
      "江水一弓山萬朵，竹外梅花千樹。", 
      "看都入、高人庭戶。", 
      "南北兩廳相對起，要門前、便是浮嵐路。", 
      "依暖翠，開吟圃。", 
      "鶯遷喜奉高堂母。", 
      "向銷金帳下，坐看秦歌趙舞。", 
      "唐宋幾年名閥閱，到此步高一步。", 
      "君聽取，邦人慶語。", 
      "多少朱門隨世化，獨眼前、突兀新如許。", 
      "真個是，擎天柱。"
    ], 
    "rhythmic": "賀新郎"
  }, 
  {
    "author": "丁幾仲", 
    "paragraphs": [
      "喜溢蟾宮夢。", 
      "起推衣、平章寶桂，溼鴉飛動。", 
      "果報佳音傳絡秀，丹穴雛生綵鳳。", 
      "想孔釋、親來抱送。", 
      "不羨徐卿秋水澈，試聞聲、識破真英種。", 
      "培杞梓，待時用。", 
      "當年絳帳承新寵。", 
      "問何如歸來，碧荷香重。", 
      "都是劉郎看承處，多少溫柔從臾。", 
      "會起我嘉賓欽竦。", 
      "左氏公羊，從初所學，看家傳、聲譽今騰涌。", 
      "拚醉舞，與誰共。"
    ], 
    "rhythmic": "賀新郎"
  }, 
  {
    "author": "禪峯", 
    "paragraphs": [
      "中秋近也，正於門瑞氣，蔥蔥時節。", 
      "隔歲維熊佔吉夢，今夕天生英傑。", 
      "仙籍流芳，瑞龍毓秀，應是非凡骨。", 
      "詩書勳業，妙齡行見英發。", 
      "好是日滿三朝，剩陳湯餅，投轄留賓客。", 
      "玉果犀錢排綺宴，窈窕歌珠舞雪。", 
      "枕玉涼時，屏山深處，好事權休說。", 
      "小蠻楊柳，邇來還可攀折。"
    ], 
    "rhythmic": "百字謠・念奴嬌"
  }, 
  {
    "author": "劉澗谷", 
    "paragraphs": [
      "淑質生當良月，晬辰喜遇今朝。", 
      "掌心託個儒人苗。", 
      "早晚夫人爭叫。", 
      "阿母神仙苗裔，阿爺宰相丰標。", 
      "阿兄氣宇更飄飄。", 
      "阿弟看看速肖。"
    ], 
    "rhythmic": "西江月"
  }, 
  {
    "author": "遊稚仙", 
    "paragraphs": [
      "晬日先聯瑞日紅。", 
      "壽星明照壽筵中。", 
      "慶門樂事正重重。", 
      "明日賈逵添戲彩，異時李漢看乘龍。", 
      "魚軒玉軸定榮封。"
    ], 
    "rhythmic": "浣溪沙"
  }, 
  {
    "author": "李團湖", 
    "paragraphs": [
      "六桂傳家，三槐植庭，箕裘大儒。", 
      "甚二郎意氣，似同稷契，一時慶會，致主唐虞。", 
      "百揆登庸，雙親未老，此樂人間還有無。", 
      "那堪更、有棣華韡韡，聽履亨衢。", 
      "朝來天上傳呼。", 
      "便寫作、衣冠盛事圖。", 
      "有聲容備樂，傳宣錫動，充庭牲餼，簇擁歡娛。", 
      "整頓乾坤，鞏安宗社，亦有臣功如此乎。", 
      "中書考，願年年此日，春滿蓬壺。"
    ], 
    "rhythmic": "沁園春"
  }, 
  {
    "author": "黃誠之", 
    "paragraphs": [
      "五嶽三光，鍾秀氣、篤生人傑。", 
      "天付與、心腸錦繡，精神冰雪。", 
      "姓字早登龍虎榜，文書夜直絲綸閣。", 
      "謝君王、特地掇鸞坡，來閩粵。", 
      "幾千頃，恩波闊。", 
      "十萬戶，歡聲浹。", 
      "看致君堯舜，歸班夔契。", 
      "淡笑掃清沙漠淨，彌縫補就蒼天缺。", 
      "願年年、長醉臘前春，梅梢月。"
    ], 
    "rhythmic": "滿江紅"
  }, 
  {
    "author": "熊子默", 
    "paragraphs": [
      "春逢花好，一笑長相見。", 
      "令似當年徊仙苑。", 
      "況歌翻桃葉，香繞萊衣，須信道，人與千秋共遠。", 
      "不妨留絳節，看即沙堤，玉筍班高侍金輦。", 
      "問人間、緣底事，猶欠河清，須妙手、鴻鈞一傳。", 
      "待整頓乾坤、卻歸來，喚舞鶴翔雲，洞天遊伴。"
    ], 
    "rhythmic": "洞仙歌"
  }, 
  {
    "author": "陳惟哲", 
    "paragraphs": [
      "近畿賢太守，陸地隱神仙。", 
      "功高玉記，名通紫府自長年。", 
      "拂拭壺中光景，遊戲人間風月，富貴本青氈。", 
      "十載五分牧，惠澤浸江天。", 
      "把文章，做勳業，德才全。", 
      "龜峯堂上，滿城和氣入歌筵。", 
      "春在百花庭院，坐擁十眉珠翠，壽酒吸長川。", 
      "來歲稱觴處，穩向鳳池邊。"
    ], 
    "rhythmic": "水調歌頭"
  }, 
  {
    "author": "歐陽朝陽", 
    "paragraphs": [
      "正當紱麟時候，秋香還弄清曉。", 
      "雙旌五馬人間貴，千里共騰歡笑。", 
      "人未老。", 
      "看綠鬢朱顏，贏得花簪帽。", 
      "獸爐篆嫋。", 
      "聽檀板輕敲，歌珠一串，依約似蓬島。", 
      "青雲步，九萬論程未了。", 
      "芹宮多世儀表。", 
      "提封晉郡重拈出，留樣他年稱好。", 
      "書上考。", 
      "怕種滿棠陰，丹詔催歸早。", 
      "安期獻棗。", 
      "對鶴健丹香，龜輕蓮葉，起舞醉清醥。"
    ], 
    "rhythmic": "摸魚兒"
  }, 
  {
    "author": "碧虛", 
    "paragraphs": [
      "兗兗登臺閣。", 
      "問諸公、誰講誰明，詩書禮樂。", 
      "前日畢星光焰裏，有一濂渠伊洛。", 
      "被翠玉、江山佔卻。", 
      "天下國家多少事，好人才、半刺東南角。", 
      "當路者，欠商確。", 
      "壽杯端拜深深酌。", 
      "把尋常、祝頌蕪詞，一時刪削。", 
      "引飲萊公同鼎軸，共定澟淵一著。", 
      "二百載、無人能學。", 
      "文簡畢公真事業，非先生之託誰之託。", 
      "龜鶴舞，蛟龍躍。"
    ], 
    "rhythmic": "賀新郎"
  }, 
  {
    "author": "彭正大", 
    "paragraphs": [
      "千里儒流，稱觴此際，梅花三度。", 
      "書檯最上，健羨一翁如許。", 
      "問吳江、別來舊人，當時折柳憑誰語。", 
      "但春在芹宮，芳滋蘭畹，一簾今雨。", 
      "憑闌、凝望處。", 
      "有綠水青山，乾坤付與。", 
      "百年家譜，曾是斯文宗主。", 
      "世間好景相尋，墨客騷人爲伴侶。", 
      "待西風、桂子重開，又步青雲去。"
    ], 
    "rhythmic": "瑣寒窗"
  }, 
  {
    "author": "葉巽齋", 
    "paragraphs": [
      "冬嶺秀喬松，江南飛雪。", 
      "數朵梅花弄春色。", 
      "玉顏蒼鬢，人似鬆梅標格。", 
      "歲寒長不老，人奇絕。", 
      "簿領餘間，長生有道，福壽從今更千百。", 
      "孫枝浸盛，萬卷家傳方冊。", 
      "樽前頻醉，此宵風月。"
    ], 
    "rhythmic": "感皇恩"
  }, 
  {
    "author": "鐵筆翁", 
    "paragraphs": [
      "有灑如澠，便開懷痛飲，我歌君拍。", 
      "世事輪雲都莫問，只要顏紅鬢黑。", 
      "鸝燕風清，鴛鴦水暖，打當生申節。", 
      "薰風來也，幾人感戴翁德。", 
      "好是駕海胸襟，屠龍手段，一笑乾坤窄。", 
      "門外塵濤三百尺，不博剡溪一雪。", 
      "綠幕紅圍，妙歌細舞，且醉三千客。", 
      "問翁年紀，廣成千有二百。"
    ], 
    "rhythmic": "慶長春・念奴嬌"
  }, 
  {
    "author": "劉性初", 
    "paragraphs": [
      "喜首夏清和，槐綠成陰，榴紅正朵。", 
      "仙鶴翩躚，來致千秋賀。", 
      "南極長明，後天不老，瑞靄浮青瑣。", 
      "滿樹蟠桃，瑤池捧獻，一年一顆。", 
      "好敞亭臺，勝添花柳，時醉時歌，時行時坐。", 
      "受用黃庭，寶熟丹田火。", 
      "曉對青山，日吟白髮，盡功名江左。", 
      "戲彩亭邊，陶陶自得，有何不可。"
    ], 
    "rhythmic": "醉蓬萊"
  }, 
  {
    "author": "劉學顏", 
    "paragraphs": [
      "紅岡小塔楓林路，曾見承平歌舞。", 
      "舞罷人歸，月斜影轉，重見郎官星度。", 
      "鄉關境土，又二十餘年，桑麻深露。", 
      "說與閭巷，少年知得當時否。", 
      "如今蒼顏白髮，問耕聊爾耳，依稀農圃。", 
      "父老吾伊，深山雞黍，誰念亂離父母。", 
      "村南晝午。", 
      "謾對客烹茶，笑談今古。", 
      "千歲迢迢，竹風時掃戶。"
    ], 
    "rhythmic": "齊天樂"
  }, 
  {
    "author": "江史君", 
    "paragraphs": [
      "耳順恰當年，甲子方一數。", 
      "絳縣老人曾紀，四百四十五。", 
      "孫弘博士適遭逢，馬援擊蠻未遇。", 
      "五福祝君全備，更尊榮安富。"
    ], 
    "rhythmic": "好事近"
  }, 
  {
    "author": "徐架閣", 
    "paragraphs": [
      "年高德劭，休嘆老而傳。", 
      "縱白髮，尚紅顏。", 
      "楚丘且謂吾始壯，大致仕亦宜然。", 
      "更尊榮，安富貴，壽綿延。", 
      "聞道生辰當月吉，萬福千祥降自天。", 
      "獻春酒，展華筵。", 
      "從心奚止不逾矩，絳人彭祖信齊肩。", 
      "更殷勤，加頌禱，等椿年。"
    ], 
    "rhythmic": "最高樓"
  }, 
  {
    "author": "立齋", 
    "paragraphs": [
      "表表耆英，松柏貞剛，冰霜潔清。", 
      "正持囊紫禁，急流勇退，步角巾綠野，閒處安身。", 
      "里社雞豚，家山猿鶴，物我相忘法從榮。", 
      "東溪畔，似非熊尚父，在渭之濱。", 
      "閒來袖手梅亭。", 
      "似桃李紛紛谷自春。", 
      "算高風難進，縉紳楷式，頹波立，鄉曲儀刑。", 
      "厚德清名，疏星碧落，屈指如公今幾人。", 
      "無他祝，但似山難老，鎮壓囂塵。"
    ], 
    "rhythmic": "沁園春"
  }, 
  {
    "author": "黃革", 
    "paragraphs": [
      "堂堂卿月，奉君恩來作，潛藩賢守。", 
      "喜遇慈闈年八十，特向新正稱壽。", 
      "千里春風，滿堂和氣，是處歌聲奏。", 
      "荷衣紫綬，捧觴齊上春酒。", 
      "人道彭祖高年，壽高八百，管從來稀有。", 
      "似此遐齡，屈指算、猶有十分之九。", 
      "惠滿梅山，寵新芝檢，歸展調羹手。", 
      "疏封國號，天教富貴長久。"
    ], 
    "rhythmic": "酹江月・念奴嬌"
  }, 
  {
    "author": "陳潛心", 
    "paragraphs": [
      "梅峯孕秀，慶仙翁、咫尺元宵三夕。", 
      "盛德溫溫如玉粹，多少殊勳嘉績。", 
      "兩擁朱幡，獨清節，高誼真難屈。", 
      "景疏堂下，臺星長伴南極。", 
      "雅羨椿桂聯芳，金章紫綬，拜舞歡聲溢。", 
      "福備宜高仁者壽，喜占人間八十。", 
      "漢重申公，周登尚父，盛事今猶昔。", 
      "九重注想，備車行聘遺逸。"
    ], 
    "rhythmic": "百字令・念奴嬌"
  }, 
  {
    "author": "羅子", 
    "paragraphs": [
      "過了元宵，見七葉蓂又飛。", 
      "恰今朝、昴宿降瑞。", 
      "初度果生賢，盡道丰姿絕異。", 
      "翰林人物，雲霄富貴。", 
      "自棲鸞展驥。", 
      "迤邐黃堂，每登要路無留滯。", 
      "暫歸來，訪鬆菊，趣裝行用濟。", 
      "增崇福祿，壽延千百歲。"
    ], 
    "rhythmic": "三登樂"
  }, 
  {
    "author": "劉公子", 
    "paragraphs": [
      "攙先四日花朝節。", 
      "紅紫爭羅列。", 
      "傳言玉女降生朝。", 
      "箕宿光聯婺宿、燦雲霄。", 
      "斒衣紅袖齊歌舞。", 
      "稱頌椒觴舉。", 
      "羣仙列侍宴瑤池。", 
      "王母麻姑同壽、更無期。"
    ], 
    "rhythmic": "虞美人"
  }, 
  {
    "author": "三槐", 
    "paragraphs": [
      "武夷秀氣，萃君家、春色融和時節。", 
      "賞了花朝才六日，曾記挺生英傑。", 
      "量吸鯨川，志吞牛渚，標格冰壺潔。", 
      "臺星明處，年年輝映南極。", 
      "須信早晚橫翔，雲霄直上，寧久棲鸞棘。", 
      "富貴榮華年正少，謝砌芝蘭秀髮。", 
      "行及瓜期，榮趨花縣，百里民懷德。", 
      "交騰薦剡，褒遷大振勳業。"
    ], 
    "rhythmic": "百字謠・念奴嬌"
  }, 
  {
    "author": "程東灣", 
    "paragraphs": [
      "毓德婺虛，聯輝魁宿，天啓儒英。", 
      "正仲春蓂階，三留葉秀，曉來蓬矢，六掛門榮。", 
      "星昴誕蕭，神嵩降甫，怎似今朝記始生。", 
      "當此際，有滿城和氣，萬井歡聲。", 
      "龔黃政事勳名。", 
      "鏡裏文書吏膽驚。", 
      "況百年經界，於今修復，四賢道學，至此彰明。", 
      "月對豔陽，日逢初度，紫詔行催覲玉京。", 
      "黃堂上、壽觴稱處，介福邦民。"
    ], 
    "rhythmic": "沁園春"
  }, 
  {
    "author": "張倅", 
    "paragraphs": [
      "榆煙新起，正清明節過，翠蓂九葉。", 
      "欣會謫仙初度日，鳳穴產真鸑鷟。", 
      "心腸琅琅，文章錦繡，看鏡期勳業。", 
      "暫居馬帳，後知有賴先覺。", 
      "可想大器晚成，功名有志，未遜蘇秦學。", 
      "奈不在身先在子，果向秋風摶鶚。", 
      "詩酒琴棋，風花雪月，養浩全真樂。", 
      "壽觴五福，太公須遇文獵。"
    ], 
    "rhythmic": "百字謠・念奴嬌"
  }, 
  {
    "author": "胡德芳", 
    "paragraphs": [
      "湛湛玉清水，矗矗煉丹山。", 
      "秀環侯泮，廣文分得括蒼仙。", 
      "虞殿薰風初入。", 
      "堯陛祥蓂七葉，此際誕真賢。", 
      "學術瑞王國，聲譽藹人寰。", 
      "綠槐宮，丹桂殿，杏花壇。", 
      "英華粲發，聊將文教布龍藩。", 
      "我亦執經北面，喜見發祥南鬥，再拜祝長年。", 
      "丹詔爛鴉墨，綠髮映貂蟬。"
    ], 
    "rhythmic": "水調歌・水調"
  }, 
  {
    "author": "趙宰", 
    "paragraphs": [
      "洞賓仙客，誕節明朝，方齋今日稱觴。", 
      "爲有金丹，希年近也康強。", 
      "平生鐵石肺腑，肯依阿、貪戀朝行。", 
      "芹溪上，把等閒出處，付與滄浪。", 
      "花竹午橋蔥倩，身退靜、功名大耐偏長。", 
      "濟世經綸，暫時收斂何妨。", 
      "黃扉有分須到，況玉皇、久待平章。", 
      "康時了，萬千年、姓字彌香。"
    ], 
    "rhythmic": "聲聲慢"
  }, 
  {
    "author": "張宰", 
    "paragraphs": [
      "氣吐虹霓，筆飛鸞鳳，從來錦繡文章。", 
      "謫仙才調，復見慶流芳。", 
      "向自題名雁塔，不十載、德播河陽。", 
      "慰民望，一麾出守，風月任平章。", 
      "清和，時欲半，呂仙誕日，正此相當。", 
      "欣逢初度旦，敢獻椒觴。", 
      "只恐經綸大手，應休期、便趣曹裝。", 
      "願箕宿，照臨南極，拱北遠流光。"
    ], 
    "rhythmic": "滿庭芳"
  }, 
  {
    "author": "樑大年", 
    "paragraphs": [
      "九十炎光，又過了、三分之一。", 
      "記當年光際，誕生良弼。", 
      "崧嶽降神鍾秀氣，孕成間世真英傑。", 
      "妙文章、拾芥立功名，誰能敵。", 
      "周孔業，鄒軻質。", 
      "伊尹志，淵明節。", 
      "袖經綸妙手，屢投班筆。", 
      "富貴一朝知己逼，封候談笑真堪覓。", 
      "信功名、管取出長年，看箕翼。"
    ], 
    "rhythmic": "滿江紅"
  }, 
  {
    "author": "樑大年", 
    "paragraphs": [
      "南極壽星現，佳氣藹庭除。", 
      "誰爲絳人甲子，爲我一軒渠。", 
      "恰喜亥成二首，還慶陽來七日，和氣漸舒徐。", 
      "敬爲圖南祝，一瓣問興居。", 
      "傲鬆筠，撫龜鶴，樂蓬壺。", 
      "斑衣戲舞，春滿蘭玉正森如。", 
      "卻憶杜陵老子，因羨碧山學士，茅屋換銀魚。", 
      "何似溫柔地，絲竹伴琴書。"
    ], 
    "rhythmic": "水調歌頭"
  }, 
  {
    "author": "鼓峯", 
    "paragraphs": [
      "風入虞弦，麥秋向晚梅天潤。", 
      "彩絲長命鬥新奇，還是端陽近。", 
      "想見瑤池仙韻。", 
      "對蟠桃、朱顏相映。", 
      "篆飄寶鼎，酒滿霞觴，黃堂深靜。", 
      "超悟真筌，鳳歸不作登臺恨。", 
      "慶餘有子在河圖，詳試龔黃政。", 
      "好是棠陰清永。", 
      "且遊戲、壺中光景。", 
      "會有飛詔，卻奉輕軒，天朝歸覲。"
    ], 
    "rhythmic": "燭影搖紅"
  }, 
  {
    "author": "程霽巖", 
    "paragraphs": [
      "夏秋晦朔之間，伊誰爲作交承主。", 
      "顒昂仙伯，挺生此日，賓涼餞暑。", 
      "絳縣老人，問將甲子，恰今歲數。", 
      "舉香山晏會，才先一載，愚深幸、獲叨預。", 
      "何以壽君初度。", 
      "願朱顏、年年如許。", 
      "棘棲鸞鳳，瑞浮鸂鶒，爭如燕處。", 
      "雙桂漸香，靈椿好在，福全九五。", 
      "向畫堂深處，不妨重按，舊時歌舞。"
    ], 
    "rhythmic": "水龍吟"
  }, 
  {
    "author": "程霽巖", 
    "paragraphs": [
      "一葉鳴秋，五蓂紀瑞，申月還慶生申。", 
      "巍巍郎宿，輝映壽星明。", 
      "一段精神玉立，秋潭自、足副徽稱。", 
      "長生籙，只在公丹府，何待祝修齡。", 
      "粉垣，才過了，便持荷橐，光近楓宸。", 
      "況金甌將啓，慶滿槐庭。", 
      "朝旆行行入侍，綵衣映、袞冕輝新。", 
      "從今去，相門出相，未數漢韋平。"
    ], 
    "rhythmic": "滿庭芳"
  }, 
  {
    "author": "翠微翁", 
    "paragraphs": [
      "蓂莢繞開六，寶曆已當千。", 
      "人間收盡繁溽，涼意入琴絃。", 
      "盡道薦衡交剡，更值生申時節，喜色動閭閻。", 
      "終夜望銀漢，文宿貫臺躔。", 
      "定燕秦，封晉魏，信當然。", 
      "處處紅蓮開幕，曹掾豈能淹。", 
      "見說玉堂飛詔，已許金閨通籍，蓬島伴神仙。", 
      "來歲壽卮酒，應醉御爐煙。"
    ], 
    "rhythmic": "水調歌頭"
  }, 
  {
    "author": "菊翁", 
    "paragraphs": [
      "桂花庭院是蓬壺。", 
      "行地列仙圖。", 
      "月姊攙先兩日，捧觴來慶垂弧。", 
      "壎箎伯仲，翁前再拜，彩袖嬉娛。", 
      "人羨一經教子，君今滿屋皆書。"
    ], 
    "rhythmic": "朝中措"
  }, 
  {
    "author": "趙僉判", 
    "paragraphs": [
      "老人星照螺川，麗譙瑞靄籠晴晝。", 
      "使君初度，滿城和氣，歡聲盈口。", 
      "籬菊浮金，茱萸泛紫，重陽時候。", 
      "算年年長是，節前八日，先滿□、爲公壽。", 
      "一代文章山斗。", 
      "擁朱幡、暫勞分守。", 
      "崇墉萬堞，浮樑千丈，此恩難朽。", 
      "襦褲方謠，絲綸已下，即登班首。", 
      "看明年今日，開筵鳳池，賜黃封酒。"
    ], 
    "rhythmic": "水龍吟"
  }, 
  {
    "author": "李慧之", 
    "paragraphs": [
      "八九十翁，似嬰兒戲，漢司馬遷。", 
      "記渭川垂釣，一年之長，龍山吹帽，七日之前。", 
      "口角春風，襟期秋月，萬事從來只任緣。", 
      "隨渠道，更登天富貴，陸地神仙。", 
      "兒孫綠綬青編。", 
      "看鼓舞雲霄高刺天。", 
      "但階移花影，閒尋棋局，風斜竹徑，緩起茶煙。", 
      "心跡逾清，精神越健，不用金丹資節宣。", 
      "洪崖老，笑將眉壽，祝我老人軒。"
    ], 
    "rhythmic": "沁園春"
  }, 
  {
    "author": "留晚香", 
    "paragraphs": [
      "西江水，分潤到全閩。", 
      "芹藻亦生春。", 
      "秀鍾東壁雙躔瑞，祥開南極一星明。", 
      "把紫陽、年月算，恰同庚。", 
      "前十日、重陽秋正好。", 
      "後十日、小陽春未透。", 
      "梅與菊，此交承。", 
      "酌公菊水來稱壽，期公梅實去和羹。", 
      "要教人，看久遠，是功名。"
    ], 
    "rhythmic": "最高樓", 
    "tags": [
      "長江"
    ]
  }, 
  {
    "author": "楊守", 
    "paragraphs": [
      "問梅邊消息有還無，似微笑應人。", 
      "道近來別有，相家一種，葉葉都新。", 
      "趁得嫩寒輕暖，七日小陽春。", 
      "一點和羹意，來做生辰。", 
      "錦繡香中開國，向綺霞洞裏，暫寄閒身。", 
      "欠朝家多少，未了底經綸。", 
      "便如何、偷閒去得，也須煩、妙手略調鈞。", 
      "歸來也，恨尋棋局，點檢園椿。"
    ], 
    "rhythmic": "八聲甘州"
  }, 
  {
    "author": "草夫人", 
    "paragraphs": [
      "清曉新妝，鸞臺畔、潛呼小玉。", 
      "問阿誰庭院，調長生曲。", 
      "報道隔鄰人慶壽，新來榮領金花軸。", 
      "細推來、陽月已將周，惟三宿。", 
      "陳□頌，年多祝。", 
      "環珠翠，人如簇。", 
      "奉金盃相慶，滿斟醽醁。", 
      "願享麻姑難老福，屢餐王母蟠桃熟。", 
      "更兒孫、歲歲獻萊庭，藍袍綠。"
    ], 
    "rhythmic": "滿江紅"
  }, 
  {
    "author": "遊慈", 
    "paragraphs": [
      "約梅花，年年開向華筵。", 
      "借清香，飛入壽杯中，永祝英賢。", 
      "才履長、便登八帙，那須要、更待來年。", 
      "和氣先春，祥風破臘，蓂開七莢正敷妍。", 
      "君不見，太公此際，猶欲釣磻川。", 
      "爭知道、副車已辦，西伯來畋。", 
      "駐東陽、清淡終日，種成桃李森然。", 
      "向庭闈、緋衣戲彩，更孫。"
    ], 
    "rhythmic": "多麗"
  }, 
  {
    "author": "靜山", 
    "paragraphs": [
      "曉峯高、飛泉如瀑，潛虯鞭駕軒翥。", 
      "爲他一片韓山石，直到紅雲天尺五。", 
      "想應道、公皆安在來何暮。", 
      "金川小渚。", 
      "那韶石參天，郡綱宜錄，爲我分南顧。", 
      "錦衣晝，滿袖尚疑香霧。", 
      "催人富貴如許。", 
      "嶺雲見說今如砥，鳳挾九成迎舞。", 
      "煩道甫。", 
      "問金鏡鐵胎，還記開元否。", 
      "封詞寄與。", 
      "但目送河橋，吟消醉拍，載酒滿江滸。"
    ], 
    "rhythmic": "摸魚兒"
  }, 
  {
    "author": "靜山", 
    "paragraphs": [
      "片帆天際歸舟，好風動、吹來消息。", 
      "浪間雙漿，回頭春杪，去來幾日。", 
      "十八灘頭，水飛如舞，石巉如壁。", 
      "把連檣白粲，等閒卸卻，更呼取、艅艎入。", 
      "不羨公家事了，羨二難、一番遊歷。", 
      "江花江水，無邊風月，不知行役。", 
      "和鬱孤詞，倚崆峒劍，喚醒龍蟄。", 
      "試問君，過我青原，聽得幾聲羌笛。"
    ], 
    "rhythmic": "水龍吟"
  }, 
  {
    "author": "劉守", 
    "paragraphs": [
      "歸去來兮，要待足、何時是足。", 
      "榮對辱、飲河鼴鼠，無過滿腹。", 
      "浴月朝霞紅賽錦，排雲晚岫青如玉。", 
      "更修筠、與合抱長鬆，依梅麓。", 
      "森畫戟，謾符竹。", 
      "舞袖短，轅駒局。", 
      "惟繭絲堡障，醫瘡剜肉。", 
      "節對開爐應去也，釵頭又有長生籙。", 
      "算歸程、恐到荔枝鄉，已過熟。"
    ], 
    "rhythmic": "滿江紅"
  }, 
  {
    "author": "逸民", 
    "paragraphs": [
      "秀才落得甚乾忙。", 
      "冗中秋，悶重陽。", 
      "百年三萬，消得幾科場。", 
      "吟配十年燈火夢，新米粥，紫蘇湯。", 
      "如今且說世平康。", 
      "收戰場。", 
      "息欃槍。", 
      "路斷邯鄲，無復夢黃梁。", 
      "浪說爲農今決矣，新酒熟，菊花香。"
    ], 
    "rhythmic": "江城子"
  }, 
  {
    "author": "無何有翁", 
    "paragraphs": [
      "小年底死路槐忙。", 
      "嘆蟬聲，早斜陽。", 
      "今夕何年，白骨照沙場。", 
      "天上人間都是夢，石中火，鑊中湯。", 
      "人如今且免秀才康。", 
      "馳大馬，試長槍。", 
      "說與兒門，書裏有膏粱。", 
      "萬萬古來同一月，斫不盡、廣寒香。"
    ], 
    "rhythmic": "江城子"
  }, 
  {
    "author": "任翔龍", 
    "paragraphs": [
      "客有問餘，號日汝水，逸民者誰。", 
      "是胸羅星斗，熟知天命，口分造化，妙泄天機。", 
      "百十日前，再三地說，端的秋來攀桂枝。", 
      "那時節，果鰲頭高跨，鶚首橫飛。", 
      "君休說是談非。", 
      "是則是干支帶得來。", 
      "也要他有個、讀書種子，一丁不識，富貴何爲。", 
      "報道長安，梅邊春色，早趁東風掠馬蹄。", 
      "重逢處，辦一封好紙，覓狀元詩。"
    ], 
    "rhythmic": "沁園春"
  }, 
  {
    "author": "程梅齋", 
    "paragraphs": [
      "刻木工夫最巧，輿樑底事尤精。", 
      "玉虹飲水映波明。", 
      "彼此往來利濟。", 
      "真個作家手段，從今名播寰瀛。", 
      "人從鰲背獲安行。", 
      "鎮作城南景緻。"
    ], 
    "rhythmic": "西江月"
  }, 
  {
    "author": "劉省齋", 
    "paragraphs": [
      "男子才生，桑弧蓬矢，志期古同。", 
      "況平生慷慨，胸襟磊落，弛張洞曉，經藝該通。", 
      "筆掃雲煙，腹儲兵甲，志氣天邊萬丈虹。", 
      "行藏事，笑不侯李廣，射石誇雄。", 
      "仰天一問窮通。", 
      "嘆風虎雲龍時未逢。", 
      "羨傅巖版築，終符求象，渭濱漁釣，果兆非熊。", 
      "白額未除，長鯨未膾，臂健何嫌二石弓。", 
      "天山定，任扶桑高掛，凌閣圖功。"
    ], 
    "rhythmic": "沁園春"
  }, 
  {
    "author": "劉仁父", 
    "paragraphs": [
      "不假牽絲，何勞刻木。", 
      "天然容貌施妝束。", 
      "把頭全仗姓劉人，就中學寫秦城築。", 
      "伎倆優長，恢諧軟熟。", 
      "當場喝采醒羣目。", 
      "贈行無以表殷勤，特將謝意標芳軸。"
    ], 
    "rhythmic": "踏莎行"
  }, 
  {
    "author": "劉南翁", 
    "paragraphs": [
      "沒計斷春歸路。", 
      "借問春歸何處。", 
      "鶯燕也含愁，總對落花無語。", 
      "春去。", 
      "春去。", 
      "門掩一庭疏雨。"
    ], 
    "rhythmic": "如夢令"
  }, 
  {
    "author": "勿翁", 
    "paragraphs": [
      "庭外瀟瀟雨。", 
      "對空山、再度端陽，悄無情緒。", 
      "舊日文君今瘦損，尋舊曲、不成腔譜。", 
      "更不周郎回顧。", 
      "尚喜庭萱春未老，捧蒲觴、細細歌金縷。", 
      "兒女醉，笑還語。", 
      "醉餘更作婆娑舞。", 
      "又誰知、靈均心事，菊英蘭露。", 
      "最苦當年哀郢意，因甚夫君未許。", 
      "卻枉使、蛾眉見妒。", 
      "在再章臺才十載，笑關河、失報應旁午。", 
      "愁讀到，楚辭句。"
    ], 
    "rhythmic": "賀新郎"
  }, 
  {
    "author": "李君行", 
    "paragraphs": [
      "三島十洲，移掇者誰，玉城稚仙。", 
      "解運詩之巧，裁山剪水，用詩之力，斡地迴天。", 
      "大笑宋初，秀才屋子，著不得官家十萬錢。", 
      "又誰說，李膺豪放，門號龍門。", 
      "我家呼喝山川。", 
      "道今日山春鶯已遷。", 
      "汝南山頂上，虎毋久臥，秀溪底下，龍莫長眠。", 
      "打起精神，護持詩府，推出詩城障山邊。", 
      "山川道，如稚仙肯出，當拜君言。"
    ], 
    "rhythmic": "沁園春"
  }, 
  {
    "author": "賦梅", 
    "paragraphs": [
      "雕闌曲曲芙蓉水，天然一時瀟灑。", 
      "露浥冰壺，風搖玉佩，縹緲蓬萊如畫。", 
      "銀燭欲下。", 
      "照藻桷翬飛，杏樑虹架。", 
      "如此規模，杜陵何止萬間廈。", 
      "明年春燕歸早，捲簾應認得，舊家王謝。", 
      "袖裏經綸，幕中佳話，高斷雲根誰寫。", 
      "青冥綜靶。", 
      "看人在金坡，炬蓮盈把。", 
      "句憶湘南，淥池明月夜。"
    ], 
    "rhythmic": "齊天樂"
  }, 
  {
    "author": "易少夫人", 
    "paragraphs": [
      "何處甘泉來席上，嫩黃初湯銀瓶。", 
      "月團嘗罷有餘清。", 
      "惠山名品在，歌舞暫留停。", 
      "欲賞壑源新氣味，不應兼進豨苓。", 
      "此中端有淡交情。", 
      "相如方病酒，一飲骨毛輕。"
    ], 
    "rhythmic": "臨江仙"
  }, 
  {
    "author": "易少夫人", 
    "paragraphs": [
      "記得高堂同飲散，一標湯罷分攜。", 
      "絳紗籠影簇行旗。", 
      "更殘銀漏急，天淡玉繩低。", 
      "只恐曲終人不見，歌聲且爲遲遲。", 
      "如今車馬各東西。", 
      "畫堂攜手處，疑夢又疑非。"
    ], 
    "rhythmic": "臨江仙"
  }, 
  {
    "author": "胡平仲", 
    "paragraphs": [
      "天然標格。", 
      "不問青枝和綠葉。", 
      "彷佛吳姬。", 
      "酒暈無端上玉肌。", 
      "怕愁貪睡。", 
      "誰會傷春無限意。", 
      "乞與徐熙。", 
      "畫出橫斜竹外枝。"
    ], 
    "rhythmic": "減字木蘭花"
  }, 
  {
    "author": "胡平仲", 
    "paragraphs": [
      "蘭凋蕙歇。", 
      "野店酒初嘗竹葉。", 
      "絕豔幽姿。", 
      "洗出鉛華見雪肌。", 
      "雲階月地。", 
      "憑仗幽人須着意。", 
      "一夜花飛。", 
      "一點微酸已著枝。"
    ], 
    "rhythmic": "減字木蘭花"
  }, 
  {
    "author": "曹遇", 
    "paragraphs": [
      "西湖闢暑棹扁舟。", 
      "忘機狎白鷗。", 
      "荷香十里供瀛洲。", 
      "山光翠欲流。", 
      "歌浩浩，思悠悠。", 
      "詩成興未休。", 
      "清風明月解相留。", 
      "琴聲萬籟幽。"
    ], 
    "rhythmic": "宴桃源・如夢令", 
    "tags": [
      "西湖"
    ]
  }, 
  {
    "author": "曹遇", 
    "paragraphs": [
      "廉纖小雨養花天。", 
      "池光映遠山。", 
      "蕙蘭風暖正暄妍。", 
      "歸樑燕翼偏。", 
      "芳草碧，綠波漣。", 
      "良辰近禁菸。", 
      "酒酣午枕興怡然。", 
      "鶯聲驚夢仙。"
    ], 
    "rhythmic": "宴桃源・如夢令"
  }, 
  {
    "author": "曹遇", 
    "paragraphs": [
      "鑑湖千頃，四序風光好。", 
      "拔棹皺漣漪，極目處、青山繚繞。", 
      "微茫煙靄，鷗鷺點菰蒲，雲帆過，釣舟橫，俱被勞生擾。", 
      "知章請賜，獨佔心何小。", 
      "風月本無私，同衆樂、寧論多少。", 
      "浮家泛宅，它日郊陶朱，烹鱸鱖，酌鬆醪，吟筆千篇掃。"
    ], 
    "rhythmic": "驀山溪"
  }, 
  {
    "author": "曹遇", 
    "paragraphs": [
      "造物巧能賦，新臘報花期。", 
      "江梅清瘦，只是潔白逞芳姿。", 
      "我欲超君絕類，故學仙家繁杏，穠豔映橫枝。", 
      "朱粉膩香臉，酒暈著冰肌。", 
      "玉堂裏，山驛畔，最希奇。", 
      "誰將絳蠟籠玉，香雪染胭脂。", 
      "好向歌臺舞榭，鬥取紅妝嬌面，偎依韻偏宜。", 
      "羌管莫吹動，風月正相知。"
    ], 
    "rhythmic": "水調歌頭"
  }, 
  {
    "author": "曹遇", 
    "paragraphs": [
      "秋霽嫦娥二八，寒光逼散浮雲。", 
      "小山叢桂吐清芬，猶帶蟾宮風韻。", 
      "因念兩登仙籍，恩沾雨露方新。", 
      "汝今妙歲已能文。", 
      "早折高枝榮奮。"
    ], 
    "rhythmic": "西江月"
  }
]