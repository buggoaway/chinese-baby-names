[
  {
    "author": "黃裳", 
    "paragraphs": [
      "汗漫金華寒委地。", 
      "火雲散盡奇峯勢。", 
      "紈扇團圓休與比。", 
      "猶可喜。", 
      "恩情不怕涼飆至。", 
      "夢冷魂高何處寄。", 
      "琉璃砌上籠人睡。", 
      "逃暑廣寒宮似水。", 
      "緣有累。", 
      "乘風卻下人間世。"
    ], 
    "rhythmic": "漁家傲"
  }, 
  {
    "author": "黃裳", 
    "paragraphs": [
      "人在月中宵漢遠。", 
      "仙槎乘得秋風便。", 
      "寒信已歸砧上練。", 
      "衣未翦。", 
      "疏窗空引相思怨。", 
      "須信嬋娟尤有戀。", 
      "輕飛葉上清光轉。", 
      "寒菊枝頭籠婉孌。", 
      "人初宴。", 
      "新妝更學鉛華淺。"
    ], 
    "rhythmic": "漁家傲"
  }, 
  {
    "author": "黃裳", 
    "paragraphs": [
      "三月秋光今夜半。", 
      "一年人愛今回滿。", 
      "莫放笙歌容易散。", 
      "須同玩。", 
      "姮娥解笑人無伴。", 
      "抱盡金精來碧漢。", 
      "醉吟莫作尋常看。", 
      "已過中天歡未斷。", 
      "還同嘆。", 
      "時情已嚮明朝換。"
    ], 
    "rhythmic": "漁家傲"
  }, 
  {
    "author": "葛勝仲", 
    "paragraphs": [
      "出門西笑。", 
      "千里長安道。", 
      "不用引離聲，便登榮、十洲三島。", 
      "畫船珠箔，蘋末水風涼，隨柳岸，楚臺人，景與人俱好。", 
      "應嗟見晚，玉殿生清曉。", 
      "正是妙年時，步承明、謀身須早。", 
      "軺車膚使，新逐凱歌回，恩紼重，綵衣輕，嘉慶知多少。"
    ], 
    "rhythmic": "驀山溪"
  }, 
  {
    "author": "葛勝仲", 
    "paragraphs": [
      "豔曲醉歌金縷，朱門高聳銅環。", 
      "中天樓觀共躋攀。", 
      "飛絮落花春晚。", 
      "低映綠陰朱戶，斜拖素練滄灣。", 
      "銀鉤華榜五雲間。", 
      "奕奕蛟龍字綰。"
    ], 
    "rhythmic": "西江月"
  }, 
  {
    "author": "葛勝仲", 
    "paragraphs": [
      "靺鞨斜紅帶柳，琉璃漲綠平橋。", 
      "人在花月見新妖。", 
      "不數江南蘇小。", 
      "恨寄飛花蔌蔌，情隨流水迢迢。", 
      "鯉魚風送木蘭橈。", 
      "回棹荒雞報曉。"
    ], 
    "rhythmic": "西江月"
  }, 
  {
    "author": "葛勝仲", 
    "paragraphs": [
      "清樾已生晝寂，孤花尚表春餘。", 
      "象牀筠簟燕堂虛。", 
      "初過晚涼微雨。", 
      "圭璧新來北苑，鱸魚未減東吳。", 
      "捧觴紅袖透香膚。", 
      "不浥翔龍煙縷。"
    ], 
    "rhythmic": "西江月"
  }, 
  {
    "author": "葛勝仲", 
    "paragraphs": [
      "瑞獸香雲輕嫋，華堂繡幕低垂。", 
      "人生七十尚爲稀。", 
      "況是釣璜新歲。", 
      "登俎青梅的皪，明闌紅藥芳菲。", 
      "天教眉壽過期頤。", 
      "常對風光沈醉。"
    ], 
    "rhythmic": "西江月"
  }, 
  {
    "author": "葛勝仲", 
    "paragraphs": [
      "樓子包金照眼新。", 
      "香根猶帶廣陵塵。", 
      "翻階不羨掖垣春。", 
      "不分與花爲近侍，難甘溱洧贈閒人。", 
      "如羞如怨獨含顰。"
    ], 
    "rhythmic": "浣溪沙"
  }, 
  {
    "author": "葛勝仲", 
    "paragraphs": [
      "三年曾不窺園樹。", 
      "辛苦螢窗暮。", 
      "怪來文譽滿清時。", 
      "柿葉書殘猶自、日臨池。", 
      "春秋新學卑繁露。", 
      "黃卷聊堪語。", 
      "家人不用寄龜詩。", 
      "行看昇平樓外、化龍歸。"
    ], 
    "rhythmic": "虞美人"
  }, 
  {
    "author": "葛勝仲", 
    "paragraphs": [
      "一輪丹桂窅窊樹。", 
      "光景疑非暮。", 
      "天公著意在茲時。", 
      "掃盡微雲點綴、展清池。", 
      "樽前金奏無晨露。", 
      "只有君房語。", 
      "驪駒客莫賦歸詩。", 
      "東道留連應賦、不庸歸。"
    ], 
    "rhythmic": "虞美人"
  }, 
  {
    "author": "葛勝仲", 
    "paragraphs": [
      "火雲欲避金風至。", 
      "秀氣充閭初降瑞。", 
      "去家丁令卻歸來，還燕懸弧當日地。", 
      "金章紫綬身榮貴。", 
      "壽福天儲昌又熾。", 
      "怪來一歲四遷官，還過當生元太歲。"
    ], 
    "rhythmic": "瑞鷓鴣"
  }, 
  {
    "author": "葛勝仲", 
    "paragraphs": [
      "鵲橋仙偶，天津輕渡，卻笑嫦娥孤皎。", 
      "平時五夜似經年，問何事、今宵便曉。", 
      "雲車將駕，神夫留戀，更吐心期多少。", 
      "支機休浪與閒人，莫倚賴、芳心素巧。"
    ], 
    "rhythmic": "鵲橋仙"
  }, 
  {
    "author": "葛勝仲", 
    "paragraphs": [
      "浮家重過水晶宮。", 
      "五年中。", 
      "事何窮。", 
      "無恙山溪，鬟影落青銅。", 
      "欲向舊遊尋舊事，雲散彩，水流東。", 
      "苔花向我似情鍾。", 
      "舞霜風。", 
      "雪濛濛。", 
      "應怪史君，顏鬢便衰翁。", 
      "賴是尋芳無素約，端不恨，綠陰重。"
    ], 
    "rhythmic": "江城子"
  }, 
  {
    "author": "葛勝仲", 
    "paragraphs": [
      "飛身疑到廣寒宮。", 
      "玉花中。", 
      "興何窮。", 
      "酒貴旗亭，誰是惜青銅。", 
      "飄瞥三無真妙絕，銀萬里，失西東。", 
      "草堂紅蠟暖歌鍾。", 
      "捲簾風。", 
      "賞空濛。", 
      "豐頰修眉，鶴氅擁仙翁。", 
      "欲作氍毹花底客，清漏永，禁城重。"
    ], 
    "rhythmic": "江城子"
  }, 
  {
    "author": "葛勝仲", 
    "paragraphs": [
      "安石榴花濃綠映。", 
      "解慍風輕，乍改朱明令。", 
      "袞繡元臣門戶盛。", 
      "童孫此日懸弧慶。", 
      "夜宴華堂添酒興。", 
      "□□除書，遠帶天香剩。", 
      "欲浥苕波供續命。", 
      "不須龍護江心鏡。"
    ], 
    "rhythmic": "蝶戀花"
  }, 
  {
    "author": "葛勝仲", 
    "paragraphs": [
      "晴日亂雲收。", 
      "人在蘋香柳惲洲。", 
      "溪上清風樓上醉，颼颼。", 
      "共折黃花插滿頭。", 
      "佳客獻還酬。", 
      "不負山城九日秋。", 
      "苕碧下青供酩酊，休休。", 
      "楚客當年浪自愁。"
    ], 
    "rhythmic": "南鄉子"
  }, 
  {
    "author": "葛勝仲", 
    "paragraphs": [
      "拂檻曉雲鮮。", 
      "銷暑樓危竦半天。", 
      "曾是攜賓當薦九，開筵。", 
      "度水縈山奏管絃。", 
      "黃菊映華顛。", 
      "千騎重來已六年。", 
      "樓下東流當日水，依然。", 
      "更對周旋舊七賢。"
    ], 
    "rhythmic": "南鄉子"
  }, 
  {
    "author": "葛勝仲", 
    "paragraphs": [
      "葛山仙隱。", 
      "尚有餘膏留舊鼎。", 
      "十里梅花。", 
      "夾道爭看袞繡華。", 
      "人間妙麗。", 
      "並侍黃扉開國貴。", 
      "僻壤孤芳。", 
      "羞澀尊前不敢香。"
    ], 
    "rhythmic": "減字木蘭花"
  }, 
  {
    "author": "葛勝仲", 
    "paragraphs": [
      "倦客身同舟不繫，輕帆來訪儒仙。", 
      "春風元巳豔陽天。", 
      "夭桃芳散錦，高柳欲飛綿。", 
      "千古海昌佳絕地，雙鳧暫此留連。", 
      "通宵娛客破芳尊。", 
      "蘭亭修禊事，梓澤醉名園。"
    ], 
    "rhythmic": "臨江仙"
  }, 
  {
    "author": "葛勝仲", 
    "paragraphs": [
      "寶觀岧嶢飛雉堞，登臨恍欲昇仙。", 
      "野桃官柳襯吳天。", 
      "春風寒食夜，遺恨在封綿。", 
      "聞道東溟才二里，銀濤直與天連。", 
      "憑誰都捲入芳尊。", 
      "賦歸歡靖節，消渴解文園。"
    ], 
    "rhythmic": "臨江仙"
  }, 
  {
    "author": "葛勝仲", 
    "paragraphs": [
      "辛勤場屋。", 
      "未遇知音甘陸陸。", 
      "詔錄遺忠。", 
      "一札天書下九重。", 
      "鵝城初命。", 
      "此去青雲應漸近。", 
      "解褐恩新。", 
      "今歲吾家第四人。"
    ], 
    "rhythmic": "減字木蘭花"
  }, 
  {
    "author": "葛勝仲", 
    "paragraphs": [
      "杏花零亂。", 
      "擬把百觚來判斷。", 
      "病臥漳濱。", 
      "不見枝頭鬧小春。", 
      "吾衰老矣。", 
      "一醉花前猶不遂。", 
      "情緒厭厭。", 
      "虛度韶光又一年。"
    ], 
    "rhythmic": "減字木蘭花"
  }, 
  {
    "author": "葛勝仲", 
    "paragraphs": [
      "嚴陵灘畔香醪好。", 
      "遮莫東方曉。", 
      "春風盎盎如寒肌。", 
      "人道霜濃臘月、我還疑。", 
      "紅爐火熱香圍坐。", 
      "梅蕊迎春破。", 
      "一聲清唱解人頤。", 
      "人道牢愁千斛、我誰知。"
    ], 
    "rhythmic": "虞美人"
  }, 
  {
    "author": "葛勝仲", 
    "paragraphs": [
      "玉琯還飛換歲灰。", 
      "定山新棹酒船回。", 
      "年時樑燕雙雙在，肯爲人愁便不來。", 
      "衰意緒，病情懷。", 
      "玉山今夜爲誰頹。", 
      "年時梅蕊垂垂破，肯爲人愁便不開。"
    ], 
    "rhythmic": "鷓鴣天"
  }, 
  {
    "author": "葛勝仲", 
    "paragraphs": [
      "萬卷舊推鴻博，一官且慰蹉跎。", 
      "昇平樓下賜危科。", 
      "曾對顒昂黼坐。", 
      "燕頷從來骨貴，鸞棲尚屈才多。", 
      "今宵且共入無何。", 
      "定遠功名幺麼。"
    ], 
    "rhythmic": "西江月"
  }, 
  {
    "author": "葛勝仲", 
    "paragraphs": [
      "我愛菊花枝。", 
      "浥露偏宜。", 
      "旋移佳種一年期。", 
      "照眼黃金三徑爛，可但東籬。", 
      "秋老摘花吹。", 
      "敢恨開遲。", 
      "只愁一夜便香衰。", 
      "待插滿頭年大也，且泛芳卮。"
    ], 
    "rhythmic": "浪淘沙"
  }, 
  {
    "author": "葛勝仲", 
    "paragraphs": [
      "黃菊鮮鮮帶露濃。", 
      "小園開遍度香風。", 
      "自篘玉醞酬秋色，旋洗霜須對晚叢。", 
      "香在手，莫匆匆。", 
      "尋芳今夜有人同。", 
      "黃金委地新收得，莫道山翁到底窮。"
    ], 
    "rhythmic": "鷓鴣天"
  }, 
  {
    "author": "葛勝仲", 
    "paragraphs": [
      "采采黃花鵠彩濃。", 
      "吹開一夜爲霜風。", 
      "已邀騷客陶元亮，不用歌妓盛小叢。", 
      "秋易老，莫匆匆。", 
      "齊山高興古今同。", 
      "欲知此地花多少，一眼金英望不窮。"
    ], 
    "rhythmic": "鷓鴣天"
  }, 
  {
    "author": "葛勝仲", 
    "paragraphs": [
      "談圍曾蔽青綾帳。", 
      "林下中年敦素尚。", 
      "煙波偶趁一帆風，卻鎖雲扃來就養。", 
      "自從悟得空無相。", 
      "身把虛空來作樣。", 
      "大千沙界抹爲塵，未比無生真壽量。"
    ], 
    "rhythmic": "木蘭花・玉樓春"
  }, 
  {
    "author": "葛勝仲", 
    "paragraphs": [
      "東皇已有來歸耗。", 
      "十里青山道。", 
      "凍櫱萬株梅，一夜妝成，似趁鳴雞早。", 
      "年時清賞曾同到。", 
      "先仗遊蜂報。", 
      "抖擻舊心情，一笑酬春，不羨和羹詔。"
    ], 
    "rhythmic": "醉花陰"
  }, 
  {
    "author": "葛勝仲", 
    "paragraphs": [
      "東閣郎官巧寫真。", 
      "西湖處士妙傳神。", 
      "嫣然一笑臘前春。", 
      "鬥好雖無冰骨女，相宜幸是雪髯人。", 
      "且煩疏影入清尊。"
    ], 
    "rhythmic": "浣溪沙", 
    "tags": [
      "西湖"
    ]
  }, 
  {
    "author": "葛勝仲", 
    "paragraphs": [
      "盤裏明珠芡實香。", 
      "尊前堆雪膾絲長。", 
      "何妨羌管奏伊涼。", 
      "翠葆重生無復日，白波不釂有如江。", 
      "壁間醉墨任淋浪。"
    ], 
    "rhythmic": "浣溪沙"
  }, 
  {
    "author": "葛勝仲", 
    "paragraphs": [
      "二月風光濃似酒，小樓新溼青紅。", 
      "碧琉璃色映羣峯。", 
      "更攜金鑿落，來賞錦薰籠。", 
      "調客舊留□月旦，此花清軟纖穠。", 
      "未饒蘭蕙轉光風。", 
      "赤闌呈雅豔，翠幕護芳叢。"
    ], 
    "rhythmic": "臨江仙"
  }, 
  {
    "author": "葛勝仲", 
    "paragraphs": [
      "雪壁歌詞題尚溼，春風又見輕紅。", 
      "一枝斜插映頭峯。", 
      "不辭連夜賞，銀燭透紗籠。", 
      "白髮欺人今老矣，尊前羞見繁穠。", 
      "清香尤嫪虎溪風。", 
      "海棠須避席，佳種謾蠶叢。"
    ], 
    "rhythmic": "臨江仙"
  }, 
  {
    "author": "葛勝仲", 
    "paragraphs": [
      "一夜狂風盡海棠。", 
      "此花天遣殿羣芳。", 
      "芝蘭百濯見真香。", 
      "勸客淋浪燈底韻，惱人魂夢枕邊囊。", 
      "一枝插不□□□。"
    ], 
    "rhythmic": "浣溪沙"
  }, 
  {
    "author": "葛勝仲", 
    "paragraphs": [
      "涼飆破暑，清歌縈坐，缺月稀星庭戶。", 
      "瓜華草草具杯盤，喜共浥、初筵零露。", 
      "天孫東處，牽牛西望，勸汝一杯清醑。", 
      "精靈何必待秋通，爲一洗、朦朧今古。"
    ], 
    "rhythmic": "鵲橋仙"
  }, 
  {
    "author": "葛勝仲", 
    "paragraphs": [
      "檻外奇葩江外種，嬌春未減酲紅。", 
      "畫樓晴日斂雲峯。", 
      "佛香來海岸，蜀錦薦燈籠。", 
      "今夜那憂殺風景，酒花來鬥妖濃。", 
      "江梅冷淡避春風。", 
      "明朝來縱賞，應醉綺羅叢。"
    ], 
    "rhythmic": "臨江仙"
  }, 
  {
    "author": "葛勝仲", 
    "paragraphs": [
      "二月春遊須爛漫。", 
      "秉燭看花，只爲晨曦短。", 
      "高舉蠟薪通夕看。", 
      "紅光萬丈騰天半。", 
      "寄語平時遊冶伴。", 
      "不負分陰，勝事輸今段。", 
      "燈火休催歸小院。", 
      "殷勤更照桃花面。"
    ], 
    "rhythmic": "蝶戀花"
  }, 
  {
    "author": "葛勝仲", 
    "paragraphs": [
      "只恐深夜花睡去。", 
      "火照紅妝，滿意留賓住。", 
      "鳳燭千枝花四顧。", 
      "消愁更待尋何處。", 
      "漢苑紅光非浪語。", 
      "棲靜亭前，都是珊瑚樹。", 
      "便請催尊鳴釂鼓。", 
      "明朝風惡飄紅雨。"
    ], 
    "rhythmic": "蝶戀花"
  }, 
  {
    "author": "葛勝仲", 
    "paragraphs": [
      "百紫千紅今爛熳。", 
      "舉燭輝花，莫厭燒令短。", 
      "酒裏逢花須細看。", 
      "人生誰似英雄半。", 
      "安得紅顏爲老伴。", 
      "妙舞花前，楊柳誇身段。", 
      "已倒玉山回竹院。", 
      "清香不斷風吹面。"
    ], 
    "rhythmic": "蝶戀花"
  }, 
  {
    "author": "葛勝仲", 
    "paragraphs": [
      "已過春分春欲去。", 
      "千炬花間，作意留春住。", 
      "一曲清歌無誤顧。", 
      "繞樑餘韻歸何處。", 
      "盡日勸春春不語。", 
      "紅氣蒸霞，且看桃千樹。", 
      "才子霏談更五鼓。", 
      "剩看走筆揮風雨。"
    ], 
    "rhythmic": "蝶戀花"
  }, 
  {
    "author": "葛勝仲", 
    "paragraphs": [
      "又見菊花新。", 
      "色淺香勻。", 
      "老人衰病臥漳濱。", 
      "雖是無聊仍止酒，幸有嘉賓。", 
      "不用怨蕭辰。", 
      "不似芳春。", 
      "請看金蕊照金尊。", 
      "今夜花前須醉倒，直到黎明。"
    ], 
    "rhythmic": "浪淘沙"
  }, 
  {
    "author": "葛勝仲", 
    "paragraphs": [
      "歌闋鬥清新。", 
      "檀板初勻。", 
      "畫堂新築太湖濱。", 
      "好是黃花開應候，聊宴親賓。", 
      "上客即逢辰。", 
      "況是青春。", 
      "上林開宴錫堯尊。", 
      "今夜素娥真解事，偏向人明。"
    ], 
    "rhythmic": "浪淘沙", 
    "tags": [
      "太湖"
    ]
  }, 
  {
    "author": "葛勝仲", 
    "paragraphs": [
      "娛老小亭新。", 
      "丹堊初勻。", 
      "萬枝金菊繞溪濱。", 
      "折向華堂遮醉眼，聊用娛賓。", 
      "紅燭夜香辰。", 
      "廣坐生春。", 
      "月波新釀入芳尊。", 
      "好向花前拚爛醉，不負承明。"
    ], 
    "rhythmic": "浪淘沙"
  }, 
  {
    "author": "葛勝仲", 
    "paragraphs": [
      "秋水瑩精神。", 
      "靖節先生太逼真。", 
      "談麈生風霏玉屑，津津。", 
      "爽氣泠然欲侵人。", 
      "一座盡生春。", 
      "滿引瓊觴已半醺。", 
      "更把黃花壽彭祖，盈盈。", 
      "數闋新聲又遏雲。"
    ], 
    "rhythmic": "南鄉子"
  }, 
  {
    "author": "葛勝仲", 
    "paragraphs": [
      "靈山法會何曾散。", 
      "此地神光滿。", 
      "丁公潭下百雷霆。", 
      "疑是銀河挽下、一齊傾。", 
      "高橋飛觀連雲起。", 
      "檻外驚湍水。", 
      "大磯才過小磯來。", 
      "應有天孫靈馭、月中回。"
    ], 
    "rhythmic": "虞美人"
  }, 
  {
    "author": "米友仁", 
    "paragraphs": [
      "昨夜扁舟沙外艤，淮山微雨初晴。", 
      "斷雲飛過月還明。", 
      "一天風露重，人在玉壺清。", 
      "水際不知何許是，遙林□辨微青。", 
      "醉迷歸夢強□凌。", 
      "誰言東去雁，解寄此時情。"
    ], 
    "rhythmic": "臨江仙"
  }, 
  {
    "author": "米友仁", 
    "paragraphs": [
      "醉倚朱闌一解衣。", 
      "碧雲迷望眼，斷虹低。", 
      "近來休說帶寬圍。", 
      "人千里，還是燕雙飛。", 
      "深院日初遲。", 
      "綺窗簾幕靜，恨生眉。", 
      "不堪虛度是花時。", 
      "鴻來速，爭解寄相思。"
    ], 
    "rhythmic": "小重山"
  }, 
  {
    "author": "米友仁", 
    "paragraphs": [
      "柳塘微雨。", 
      "兩兩飛鷗來複去。", 
      "倚遍重闌。", 
      "人在碧雲山外山。", 
      "一春離怨。", 
      "日照綺窗長几線。", 
      "酒病情魔。", 
      "兩事春來無奈何。"
    ], 
    "rhythmic": "減字木蘭花"
  }, 
  {
    "author": "米友仁", 
    "paragraphs": [
      "浩渺湖天，酒浮黃菊攜佳侶。", 
      "澹煙疏雨。", 
      "去魯方懷土。", 
      "傾蓋相逢，引滿哦奇語。", 
      "山圍處。", 
      "兕觥頻舉。", 
      "不醉君無去。"
    ], 
    "rhythmic": "點絳脣"
  }, 
  {
    "author": "米友仁", 
    "paragraphs": [
      "從古荊溪名勝地。", 
      "溪光萬頃琉璃翠。", 
      "極望荷花三十里。", 
      "香噴鼻。", 
      "我舟日在花間艤。", 
      "向晚餘霞收散綺。", 
      "遙山抹黛天如水。", 
      "滿引一尊明月裏。", 
      "微風起。", 
      "蕭然真在華胥氏。"
    ], 
    "rhythmic": "漁家傲"
  }, 
  {
    "author": "米友仁", 
    "paragraphs": [
      "小舟載酒向平湖。", 
      "新涼生曉初。", 
      "亂山煙外有還無。", 
      "王維真畫圖。", 
      "風遽起，動襟裾。", 
      "雨來荷濺珠。", 
      "一尊相對喜君俱。", 
      "醉歸紅袖扶。"
    ], 
    "rhythmic": "阮郎歸"
  }, 
  {
    "author": "米友仁", 
    "paragraphs": [
      "一曲陽關腸斷處，臨風慘對離尊。", 
      "紅妝揭調十分斟。", 
      "古來多聚散，正似嶺頭雲。", 
      "昨夜晴霄千里月，向人無限多情。", 
      "娟娟今夜滿虛庭。", 
      "一帆隨浪去，卻照畫船輕。"
    ], 
    "rhythmic": "臨江仙"
  }, 
  {
    "author": "米友仁", 
    "paragraphs": [
      "蝶夢初回栩栩。", 
      "柳岸幾聲鶯語。", 
      "蘋末起微風，山外一川煙雨。", 
      "凝顧。", 
      "凝顧。", 
      "人在玉壺深處。"
    ], 
    "rhythmic": "宴桃源・如夢令"
  }, 
  {
    "author": "米友仁", 
    "paragraphs": [
      "遇酒詞先舉，逢山眼暫明。", 
      "一川風雨縱留人。", 
      "不道此郎歸興、欲兼程。", 
      "客久情深□，尋歡恨不能。", 
      "繩牀頓睡夢縱橫。", 
      "賴□□□□□、□□□。"
    ], 
    "rhythmic": "南歌子"
  }, 
  {
    "author": "米友仁", 
    "paragraphs": [
      "郊外春和宜散步。", 
      "百花枝上初凝露。", 
      "福地神仙多外府。", 
      "藏奇趣。", 
      "幽尋歷遍溪邊路。", 
      "薄宦浮家無定處。", 
      "萍飄梗泛前人語。", 
      "與子未須鄉國去。", 
      "來同住。", 
      "且看羣岫煙中雨。"
    ], 
    "rhythmic": "漁家傲"
  }, 
  {
    "author": "米友仁", 
    "paragraphs": [
      "九秋氣爽，正溪山雨過，茅檐清暇。", 
      "籬菊妍英，知是爲，佳節重陽開也。", 
      "色妙香殊，勻浮甌面，俗狀卑金斝。", 
      "歌狂飲俊，滿簪還更盈把。", 
      "村外草草杯盤，邊塵不動，欲買應無價。", 
      "端使晴霄風露冷，雲捲菸收平野。", 
      "向晚嬋娟，半輪斜照，想見成清夜。", 
      "玉山頹處，要看猗帽如畫。"
    ], 
    "rhythmic": "念奴嬌"
  }, 
  {
    "author": "米友仁", 
    "paragraphs": [
      "寶晉軒窗臨望處，山圍水繞林縈。", 
      "不堪回首到江城。", 
      "牆趺圍瓦礫，鷗鷺見人驚。", 
      "日願太平歸舊裏，更無餘事關情。", 
      "小營茅舍倚雲汀。", 
      "四時風月裏，還我醉騰騰。"
    ], 
    "rhythmic": "臨江仙"
  }, 
  {
    "author": "米友仁", 
    "paragraphs": [
      "碧溪風動滿文漪。", 
      "雨餘山更奇。", 
      "淡煙橫處柳行低。", 
      "鴛鴦來去飛。", 
      "人似玉，醉如泥。", 
      "一枝隨鬢猗。", 
      "夷猶雙槳月平西。", 
      "幽尋歸路迷。"
    ], 
    "rhythmic": "阮郎歸"
  }, 
  {
    "author": "米友仁", 
    "paragraphs": [
      "野外不堪無勝侶，笑談安得君同。", 
      "四時景物一壺中。", 
      "醉餘臨望處，遠岫數重重。", 
      "溪上新荷初出水，花房半弄微紅。", 
      "曉風蕭爽韻疏鬆。", 
      "娟娟明月上，人在廣寒宮。"
    ], 
    "rhythmic": "臨江仙"
  }, 
  {
    "author": "米友仁", 
    "paragraphs": [
      "闌干倚處。", 
      "戲裁成、彭澤當年奇語。", 
      "三徑荒涼懷舊裏，我欲扁舟歸去。", 
      "鳥倦知還，寓形宇內，今已年如許。", 
      "小窗容膝，要尋情話親侶。", 
      "郭外粗有西疇，故園鬆菊，日涉方成趣。", 
      "流水涓涓千澗上，雲繞奇峯無數。", 
      "窈窕經丘，風清月了，時看煙中雨。", 
      "蕭然巾岸，引觴寄傲衡宇。"
    ], 
    "rhythmic": "念奴嬌"
  }, 
  {
    "author": "米友仁", 
    "paragraphs": [
      "一陽來複羣陰往。", 
      "吾道從今長。", 
      "萬事莫關情，月夕風前，依舊須豪放。", 
      "卿雲舒捲浮青嶂。", 
      "從古書珍賞。", 
      "滿引唱新詞，春意看看，又到梅梢上。"
    ], 
    "rhythmic": "醉春風"
  }, 
  {
    "author": "米友仁", 
    "paragraphs": [
      "雨過風來午暑清。", 
      "榴花紅照眼，向人明。", 
      "一枝低映寶釵橫。", 
      "菖蒲酒，玉碗十分斟。", 
      "引滿聽新聲。", 
      "小軒簾半卷，遠山青。", 
      "幾人閒處見閒情。", 
      "醒還醉，爲趣妙難名。"
    ], 
    "rhythmic": "小重山"
  }, 
  {
    "author": "米友仁", 
    "paragraphs": [
      "結廬人境羨陶潛。", 
      "車馬不來喧。", 
      "勝處自多真趣，飛鳥日相還。", 
      "心既遠，地仍偏。", 
      "見南山。", 
      "手持菊穎，山氣常佳，欲辨忘言。"
    ], 
    "rhythmic": "訴衷情"
  }, 
  {
    "author": "米友仁", 
    "paragraphs": [
      "洞天晝永，正中和時候，涼飆初起。", 
      "羽扇綸巾，雲流處，水繞山重雲委。", 
      "好雨新晴，綺霞明麗，全是丹青戲。", 
      "豪攘橫卷，楚天應解深祕。", 
      "留滯。", 
      "字學書林，折腰緣爲米，無機涉世。", 
      "投組歸來欣自肆，目仰雲霄醒醉。", 
      "論少卑之，家聲接武，月旦評吾子。", 
      "憑高臨望，桂輪徒共千里。"
    ], 
    "rhythmic": "白雪"
  }, 
  {
    "author": "曾紆", 
    "paragraphs": [
      "片帆暮落，正前村梅蕊，愁人如雪。", 
      "東陌西溪長記得，疏影橫斜時節。", 
      "六出冰姿，玉人微步，笑裏輕輕折。", 
      "蘭房沈醉，暗香曾共私竊。", 
      "回頭萬水千山，一枝重見處，離腸千結。", 
      "料想臨鸞消瘦損，時把啼紅偷浥。", 
      "怎得伊來，許多幽恨，共拈青梢說。", 
      "如今千里，斷魂空對明月。"
    ], 
    "rhythmic": "念奴嬌"
  }, 
  {
    "author": "曾紆", 
    "paragraphs": [
      "東苑梅繁，豪健放樂，醉倒花前狂客。", 
      "靚妝微步，攀條弄粉，凌波遍尋青陌。", 
      "暗香墮靨。", 
      "更飄近、霧鬟蟬額。", 
      "倒金荷、念流光易失，幽姿堪惜。", 
      "惜花心、未甘鬢白。", 
      "南枝上、又見尋芳消息。", 
      "舊遊回首，前歡如夢，誰知等閒拋擲。", 
      "稠紅亂蕊，漫開遍、楚江南北。", 
      "獨銷魂，念誰寄、故園春色。"
    ], 
    "rhythmic": "上林春・一落縈"
  }, 
  {
    "author": "曾紆", 
    "paragraphs": [
      "木落山明，暮江碧，樓倚太虛寥廓。", 
      "素手飛觴，釵頭笑取，金英滿浮桑落。", 
      "鬢雲慢約。", 
      "酒紅拂破香腮薄。", 
      "細細酌。", 
      "簾外任教、月轉畫闌角。", 
      "當年快意登臨，異鄉節物，難禁離索。", 
      "故人遠、凌波何在，惟有殘英共寂寞。", 
      "愁到斷腸無處著。", 
      "寄寒香與，憑渠問訊佳時，弄粉吹花，爲誰梳掠。"
    ], 
    "rhythmic": "秋霽"
  }, 
  {
    "author": "曾紆", 
    "paragraphs": [
      "江城春晚，正海棠臨水，嫣然幽獨。", 
      "秀色天姿真富貴，何必金盤華屋。", 
      "月下無人，雨中有淚，絕豔仍清淑。", 
      "豐肌得酒，嫩紅微透輕縠。", 
      "曉日霧靄林深，佳人春睡思，朦朧初足。", 
      "笑出疏籬，端可厭，桃李漫山粗俗。", 
      "銜子飛來，鴻鵠何在，千里移西蜀。", 
      "明朝酒醒，亂紅那忍輕觸。"
    ], 
    "rhythmic": "念奴嬌"
  }, 
  {
    "author": "曾紆", 
    "paragraphs": [
      "相如當日，曾奏凌雲賦。", 
      "落筆縱橫妙風雨。", 
      "記揚鞭輦路，同醉金明，窮勝賞，不管重城已暮。", 
      "舊遊如夢覺，零落朋儕，遺墨淋漓尚如故。", 
      "況神洲北望，今已丘墟，傷白璧、久埋黃土。", 
      "但空似、靈光巋然存，悵朗月清風，更無玄度。"
    ], 
    "rhythmic": "洞仙歌"
  }, 
  {
    "author": "曾紆", 
    "paragraphs": [
      "後院短牆臨綠水，春風急管繁弦。", 
      "問誰親按小嬋娟。", 
      "玉堂真學士，琳館地行仙。", 
      "安得此身來此處，依稀一夢梨園。", 
      "江南刺使謾垂涎。", 
      "據鞍腸已斷，何況到尊前。"
    ], 
    "rhythmic": "臨江仙"
  }, 
  {
    "author": "曾紆", 
    "paragraphs": [
      "山光冷浸清溪底。", 
      "溪光直到柴門裏。", 
      "臥對白蘋洲。", 
      "猗眠數釣舟。", 
      "溪山無限好。", 
      "恨不相逢早。", 
      "老病獨醒多。", 
      "如此良夜何。"
    ], 
    "rhythmic": "菩薩蠻"
  }, 
  {
    "author": "曾紆", 
    "paragraphs": [
      "風淅瀝。", 
      "窗外雪花初積。", 
      "夢破小窗人寂寂。", 
      "寒威無處敵。", 
      "強起飲君涓滴。", 
      "清淚醉來沾臆。", 
      "歧路即今多擁隔。", 
      "弟兄無信息。"
    ], 
    "rhythmic": "謁金門"
  }, 
  {
    "author": "曾紆", 
    "paragraphs": [
      "紋漪漲綠。", 
      "疏靄連孤鶩。", 
      "一年春事，柳飛輕絮，筍添新竹。", 
      "寂寞幽花，獨殿小園嫩綠。", 
      "登臨未足。", 
      "悵遊子、歸期促。", 
      "他年清夢千里，猶到城陰溪曲。", 
      "應有凌波，時爲故人凝目。"
    ], 
    "rhythmic": "品令"
  }, 
  {
    "author": "秦湛", 
    "paragraphs": [
      "藕葉清香勝花氣。"
    ], 
    "rhythmic": "失調名"
  }, 
  {
    "author": "秦湛", 
    "paragraphs": [
      "春透水波明，寒峭花枝瘦。", 
      "極目煙中百尺樓，人在樓中否。", 
      "四和嫋金鳧，雙陸思纖手。", 
      "擬倩東風浣此情，情更濃於酒。"
    ], 
    "rhythmic": "卜算子"
  }, 
  {
    "author": "範周", 
    "paragraphs": [
      "美蘭堂晝永，晏清暑、晚迎涼。", 
      "控水檻風簾，千花競擁，一朵偏雙。", 
      "銀塘。", 
      "盡傾醉眼，訝湘娥、倦倚兩霓裳。", 
      "依約凝情鑑裏，並頭宮面高妝。", 
      "蓮房。", 
      "露臉盈盈，無語處、恨何長。", 
      "有翡翠憐紅，鴛鴦妒影，俱斷柔腸。", 
      "淒涼。", 
      "芰荷暮雨，褪嬌紅、換紫結秋房。", 
      "堪把丹青對寫，鳳池歸去攜將。"
    ], 
    "rhythmic": "木蘭花慢"
  }, 
  {
    "author": "範周", 
    "paragraphs": [
      "夕陽西下，暮靄紅隘，香風羅綺。", 
      "乘麗景、華燈爭放，濃焰燒空連錦砌。", 
      "睹皓月、浸嚴城如畫，花影寒籠絳蕊。", 
      "漸掩映、芙蓉萬頃，迤邐齊開秋水。", 
      "太守無限行歌意。", 
      "擁麾幢、光動珠翠。", 
      "傾萬井、歌臺舞榭，瞻望朱輪駢鼓吹。", 
      "控寶馬、耀貔貅千騎。", 
      "銀燭交光數裏。", 
      "似亂簇、寒星萬點，擁入蓬壺影裏。", 
      "宴閣多才，環豔粉、瑤簪珠履。", 
      "恐看看、丹詔催奉，宸遊燕侍。", 
      "便趁早、佔通宵醉。", 
      "緩引笙歌妓。", 
      "任畫角、吹老寒梅，月落西樓十二。"
    ], 
    "rhythmic": "寶鼎現"
  }, 
  {
    "author": "吳則禮", 
    "paragraphs": [
      "悵離闋。", 
      "淮南三度梅花發。", 
      "梅花發。", 
      "片帆西去，落英如雪。", 
      "新秦古塞人華髮。", 
      "一樽別酒君聽說。", 
      "君聽說。", 
      "胡笳徵雁，隴雲沙月。"
    ], 
    "rhythmic": "秦樓月・憶秦娥"
  }, 
  {
    "author": "吳則禮", 
    "paragraphs": [
      "憑欄試覓紅樓句，聽考考、城頭暮鼓。", 
      "數騎翩翩度孤戍。", 
      "盡雕弓白羽。", 
      "平生正被儒冠誤。", 
      "待閒看、將軍射虎。", 
      "朱檻瀟瀟過微雨。", 
      "送斜陽西去。"
    ], 
    "rhythmic": "江樓令"
  }, 
  {
    "author": "吳則禮", 
    "paragraphs": [
      "真香秀色盈盈女。", 
      "一笑重陽雨。", 
      "不應解怯晚叢寒。", 
      "眼底輕羅小扇、且團團。", 
      "吳雲楚燕渾依舊。", 
      "更把金英嗅。", 
      "鮮鮮未恨出閨遲。", 
      "自許平生孤韻、與秋期。"
    ], 
    "rhythmic": "虞美人"
  }, 
  {
    "author": "吳則禮", 
    "paragraphs": [
      "夜寒閒倚西樓月。", 
      "消盡江南雪。", 
      "東風明日木蘭船。", 
      "想見陽關聲徹、雁連天。", 
      "斜斜洲渚溶溶水。", 
      "端負青春醉。", 
      "平安小字幾時回。", 
      "空有暗香疏影、隴頭梅。"
    ], 
    "rhythmic": "虞美人"
  }, 
  {
    "author": "吳則禮", 
    "paragraphs": [
      "從來強作遊秦計。", 
      "只有貂裘敝。", 
      "休論範叔十年寒。", 
      "看取星星種種、坐儒冠。", 
      "江湖舊日漁竿手。", 
      "初把黃花酒。", 
      "且憑洛水送歸船。", 
      "想見淮南秋盡、水如天。"
    ], 
    "rhythmic": "虞美人"
  }, 
  {
    "author": "吳則禮", 
    "paragraphs": [
      "烏皮白氎西窗暖。", 
      "種種霜毛短。", 
      "小春何處有梅花。", 
      "想見水邊籬落、數枝斜。", 
      "殊方他日登樓句。", 
      "好在孤吟處。", 
      "五年拚落醉魂中。", 
      "試覓酒壚陳跡、問黃公。"
    ], 
    "rhythmic": "虞美人"
  }, 
  {
    "author": "吳則禮", 
    "paragraphs": [
      "星星素髮。", 
      "只有鳴笳樓上發。", 
      "看舞胡姬。", 
      "帶得平安探騎歸。", 
      "故人漸老。", 
      "只與虎頭論墨妙。", 
      "懷抱難開。", 
      "快遣披雲一笑來。"
    ], 
    "rhythmic": "減字木蘭花"
  }, 
  {
    "author": "吳則禮", 
    "paragraphs": [
      "梅花未徹。", 
      "付與團團沙塞月。", 
      "端欲捐書。", 
      "去乞君王丈二殳。", 
      "貂裘錦帽。", 
      "盤馬不甘青鬢老。", 
      "底事偏奇。", 
      "細草平沙看打圍。"
    ], 
    "rhythmic": "減字木蘭花"
  }, 
  {
    "author": "吳則禮", 
    "paragraphs": [
      "河西春晚。", 
      "獨有柳條來入眼。", 
      "塞外斜斜。", 
      "不道欺寒紅杏花。", 
      "邊笳初發。", 
      "與喚團團沙塞月。", 
      "雁響連天。", 
      "誰倚城頭百尺欄。"
    ], 
    "rhythmic": "減字木蘭花"
  }, 
  {
    "author": "向子諲", 
    "paragraphs": [
      "掃長空、萬里靜無雲，飛鏡上天東。", 
      "欲騎鯨與問，一株丹桂，幾度秋風。", 
      "取水珠宮貝闕，聊爲洗塵容。", 
      "莫放素娥去，清影方中。", 
      "玄魄猶餘半壁，便笙篁萬籟，尊俎千峯。", 
      "況十分端正，更鼓舞衰翁。", 
      "恨人生、時乎不再，未轉頭、歡事已沈空。", 
      "多酌我，歲華好處，浩意無窮。"
    ], 
    "rhythmic": "八聲甘州"
  }, 
  {
    "author": "向子諲", 
    "paragraphs": [
      "閏餘有何好，一年兩中秋。", 
      "補天修月人去，千古想風流。", 
      "少日南昌幕下，更得洪徐蘇李，快意作清遊。", 
      "送日眺西嶺，得月上東樓。", 
      "四十載，兩人在，總白頭。", 
      "誰知滄海成陸，萍跡落南州。", 
      "忍問神京何在，幸有薌林秋露，芳氣襲衣裘。", 
      "斷送餘生事，惟酒可忘憂。"
    ], 
    "rhythmic": "水調歌頭"
  }, 
  {
    "author": "向子諲", 
    "paragraphs": [
      "我生六十四，四度閏中秋。", 
      "碧天千里如水，明月更如流。", 
      "照我洛濱詩伯，攜手仙卿廛隱，閬苑與同遊。", 
      "人醉玉相倚，不肯下瓊樓。", 
      "薌林老，章江上，幾回頭。", 
      "剩欲控鶴瀛海，聊下越王州。", 
      "直入白雲深處，細酌仙人九醞，香霧盡侵裘。", 
      "共看一笑粲，以寫我心憂。"
    ], 
    "rhythmic": "水調歌頭"
  }, 
  {
    "author": "向子諲", 
    "paragraphs": [
      "飄飄任公子，爽氣欲橫秋。", 
      "向日攜詩過我，知不是凡流。", 
      "築室清江西畔，巧佔一川佳處，勝士日追遊。", 
      "邀我出門去，柱月上新樓。", 
      "爛銀盤，從樹杪，出雲頭。", 
      "好是風流從事，同醉入青州。", 
      "須信人生如幻，七十古來稀有，銷得幾狐裘。", 
      "誰似薌林老，無喜亦無憂。"
    ], 
    "rhythmic": "水調歌頭"
  }, 
  {
    "author": "向子諲", 
    "paragraphs": [
      "碧天如水，一洗秋容淨。", 
      "何處飛來大明鏡。", 
      "誰道斫卻桂，應更光輝，無遺照，瀉出山河倒影。", 
      "人猶苦餘熱，肺腑生塵，移我超然到三境。", 
      "問姮娥、緣底事，乃有盈虧，煩玉斧、運風重整。", 
      "教夜夜、人世十分圓，待拚卻長年，醉了還醒。"
    ], 
    "rhythmic": "洞仙歌"
  }, 
  {
    "author": "向子諲", 
    "paragraphs": [
      "雁陣橫空，江楓戰、幾番風雨。", 
      "天有意、作新秋令，欲鏖殘暑。", 
      "籬菊巖花俱秀髮，清氛不斷來窗戶。", 
      "共歡然、一醉得黃香，仍叔度。", 
      "尊前事，塵中去。", 
      "拈花問，無人語。", 
      "薌林顧靈照，笑撫庭樹。", 
      "試舉似虎頭城太守，想應會得玄玄處。", 
      "老我來、懶更作淵明，閒情賦。"
    ], 
    "rhythmic": "滿江紅"
  }, 
  {
    "author": "向子諲", 
    "paragraphs": [
      "淮陽堂上曾相對。", 
      "笑把姚黃醉。", 
      "十年離亂有深憂。", 
      "白髮蕭蕭同見、渚江秋。", 
      "履聲細聽知何處。", 
      "欲上星辰去。", 
      "清寒初溢暮雲收。", 
      "更看碧天如水、月如流。"
    ], 
    "rhythmic": "虞美人"
  }, 
  {
    "author": "向子諲", 
    "paragraphs": [
      "銀山堆裏廬山對。", 
      "舟子愁如醉。", 
      "笑看五老了無憂。", 
      "大覺胸中雲夢、氣橫秋。", 
      "若人到得歸元處。", 
      "空一齊銷去。", 
      "直須聞見泯然收。", 
      "始知大江東注、不曾流。"
    ], 
    "rhythmic": "虞美人", 
    "tags": [
      "廬山"
    ]
  }, 
  {
    "author": "向子諲", 
    "paragraphs": [
      "澄江霽月清無對。", 
      "魯酒何須醉。", 
      "人憐貧病不堪憂。", 
      "誰識此心如月、正含秋。", 
      "再三澇漉方知處。", 
      "試向波心去。", 
      "迢迢空劫勿能收。", 
      "謾道從來天地、與同流。"
    ], 
    "rhythmic": "虞美人"
  }, 
  {
    "author": "向子諲", 
    "paragraphs": [
      "江頭苦被梅花惱。", 
      "一夜霜須老。", 
      "誰將冰玉比精神。", 
      "除是凌風卻月、見天真。", 
      "情高意遠仍多思。", 
      "只有人相似。", 
      "滿城桃李不能春。", 
      "獨向雪花深處、露花身。"
    ], 
    "rhythmic": "虞美人"
  }, 
  {
    "author": "向子諲", 
    "paragraphs": [
      "推上百花如錦繡。", 
      "水滿池塘，更作濺濺溜。", 
      "斷送風光惟有酒。", 
      "苦吟不怕因詩瘦。", 
      "尋壑經丘長是久。", 
      "晚晚歸來，稚子柴門候。", 
      "萬事付之醒夢後。", 
      "眉頭不爲閒愁皺。"
    ], 
    "rhythmic": "蝶戀花"
  }, 
  {
    "author": "向子諲", 
    "paragraphs": [
      "巖桂秋風南埭路。", 
      "牆外行人，十里香隨步。", 
      "此是薌林遊戲處。", 
      "誰知不向根塵住。", 
      "今日對花非浪語。", 
      "憶昨明光，早辱君王顧。", 
      "生怕青蠅輕點污。", 
      "思鱸何似思花去。"
    ], 
    "rhythmic": "蝶戀花"
  }, 
  {
    "author": "向子諲", 
    "paragraphs": [
      "戲彩堂深翠幕張。", 
      "南颸特地作微涼。", 
      "葵花向日枝枝似，萱草忘憂日日長。", 
      "門有慶，福無疆。", 
      "老人星與酒生光。", 
      "殷勤更假天吳手，傾瀉西江入壽觴。"
    ], 
    "rhythmic": "鷓鴣天"
  }, 
  {
    "author": "向子諲", 
    "paragraphs": [
      "召埭初逢兩妙年。", 
      "遙林玉樹倚風前。", 
      "疏梅影裏春同醉，紅芰香中月一船。", 
      "長悵恨，短因緣。", 
      "空餘蝴蝶夢相連。", 
      "誰知瘴雨蠻煙地，重上襄王玳瑁筵。"
    ], 
    "rhythmic": "鷓鴣天"
  }, 
  {
    "author": "向子諲", 
    "paragraphs": [
      "兩個鴛鴦波上來。", 
      "一ь楊柳掌中回。", 
      "已愁共雪因風去，更着繁弦急管催。", 
      "含淺笑，勸深杯。", 
      "桃花氣暖眼邊開。", 
      "司空常見風流慣，輸與山翁醉玉摧。"
    ], 
    "rhythmic": "鷓鴣天"
  }, 
  {
    "author": "向子諲", 
    "paragraphs": [
      "露下風前處處幽。", 
      "官黃如染翠如流。", 
      "誰將天上蟾宮樹，散作人間水國秋。", 
      "香郁鬱，思悠悠。", 
      "幾年夢魂繞江頭。", 
      "今朝得到薌林醉，白髮相看萬事休。"
    ], 
    "rhythmic": "鷓鴣天"
  }, 
  {
    "author": "向子諲", 
    "paragraphs": [
      "莫問清江與洛陽。", 
      "山林總是一般香。", 
      "兩家地佔西南勝，可是前人例姓楊。", 
      "石作枕，醉爲鄉。", 
      "藕花菱角滿池塘。", 
      "雖無中島霓裳奏，獨鶴隨人意自長。"
    ], 
    "rhythmic": "鷓鴣天"
  }, 
  {
    "author": "向子諲", 
    "paragraphs": [
      "紫禁菸花一萬重。", 
      "鰲山宮闕倚晴空。", 
      "玉皇端拱彤雲上，人物嬉遊陸海中。", 
      "星轉鬥，駕回龍。", 
      "五侯池館醉春風。", 
      "而今白髮三千丈，愁對寒燈數點紅。"
    ], 
    "rhythmic": "鷓鴣天"
  }, 
  {
    "author": "向子諲", 
    "paragraphs": [
      "只有梅花似玉容。", 
      "雲窗月戶幾尊同。", 
      "見來怨眼明秋水，欲去愁眉淡遠峯。", 
      "山萬疊，水千重。", 
      "一雙蝴蝶夢能通。", 
      "都將淚作黃梅雨，盡把情爲柳絮風。"
    ], 
    "rhythmic": "鷓鴣天"
  }, 
  {
    "author": "向子諲", 
    "paragraphs": [
      "玉篆題名在九天。", 
      "而今且作地行仙。", 
      "掛冠神武歸休後，同醉薌林是幾年。", 
      "龜游泳，鶴蹁遷。", 
      "疏梅修竹兩清妍。", 
      "欲知福壽都多少，閣皁清江可比肩。"
    ], 
    "rhythmic": "鷓鴣天"
  }, 
  {
    "author": "向子諲", 
    "paragraphs": [
      "江北江南雪未消。", 
      "此花獨步百花饒。", 
      "青枝可愛難爲杏，綠葉初無不是桃。", 
      "多態度，足風標。", 
      "蕊珠仙子醉紅潮。", 
      "絕憐竹外橫斜處，似與薌林慰寂寥。"
    ], 
    "rhythmic": "鷓鴣天"
  }, 
  {
    "author": "向子諲", 
    "paragraphs": [
      "駕月新成碧玉樑。", 
      "青天萬里瀉銀潢。", 
      "廣寒宮裏無雙樹，無熱池邊不盡香。", 
      "承露液，釀秋光。", 
      "直須一舉累千觴。", 
      "不知世路風波惡，何似薌林氣味長。"
    ], 
    "rhythmic": "鷓鴣天"
  }, 
  {
    "author": "向子諲", 
    "paragraphs": [
      "明月光中與客期。", 
      "一年秋半兩圓時。", 
      "姮娥得意爲長計，織女歡盟可恨遲。", 
      "瞻玉兔，倒瓊彝。", 
      "追懷往事記新詞。", 
      "浩歌直入滄浪去，醉裏歸來凝不知。"
    ], 
    "rhythmic": "鷓鴣天"
  }, 
  {
    "author": "向子諲", 
    "paragraphs": [
      "贛上人人說故侯。", 
      "從來文采更風流。", 
      "題詩謾道三千首，別酒須拚一百籌。", 
      "乘畫鷁，衣輕裘。", 
      "又將春色過荊州。", 
      "合江繞岸垂楊柳，總學歌眉葉葉愁。"
    ], 
    "rhythmic": "鷓鴣天"
  }, 
  {
    "author": "向子諲", 
    "paragraphs": [
      "青松翠篠。", 
      "一夜猗傾如醉倒。", 
      "殘臘能佳。", 
      "落盡梅花見雪花。", 
      "詩崖酒島。", 
      "何日登臨同笑傲。", 
      "未老還家。", 
      "飽歷年華有鬢華。"
    ], 
    "rhythmic": "減字木蘭花"
  }, 
  {
    "author": "向子諲", 
    "paragraphs": [
      "斜紅翠疊。", 
      "何許花神來獻瑞。", 
      "粲粲裳衣。", 
      "割得天孫錦一機。", 
      "真香妙質。", 
      "不耐世間風與日。", 
      "着意遮圍。", 
      "莫放春光造次歸。"
    ], 
    "rhythmic": "減字木蘭花"
  }, 
  {
    "author": "向子諲", 
    "paragraphs": [
      "江南江北雪漫漫。", 
      "遙知易水寒。", 
      "同雲深處望三關。", 
      "斷腸山又山。", 
      "天可老，海能翻。", 
      "消除此恨難。", 
      "頻聞遣使問平安。", 
      "幾時鸞輅還。"
    ], 
    "rhythmic": "阮郎歸"
  }, 
  {
    "author": "向子諲", 
    "paragraphs": [
      "芳菲歇。", 
      "故園目斷傷心切。", 
      "傷心切。", 
      "無邊煙水，無窮山色。", 
      "可堪更近乾龍節。", 
      "眼中淚盡空啼血。", 
      "空啼血。", 
      "子規聲外，曉風殘月。"
    ], 
    "rhythmic": "秦樓月・憶秦娥"
  }, 
  {
    "author": "向子諲", 
    "paragraphs": [
      "去年同醉，酴醿花下，健筆賦新詞。", 
      "今年君去，酴醿欲破，誰與醉爲期。", 
      "舊曲重歌傾別酒，風露泣花枝。", 
      "章水能長湘水遠，流不盡、兩相思。"
    ], 
    "rhythmic": "少年遊"
  }, 
  {
    "author": "向子諲", 
    "paragraphs": [
      "風響蕉林似雨，燭生粉豔如花。", 
      "客星乘興泛仙槎。", 
      "誤到支機石下。", 
      "歡喜地中取醉，溫柔鄉里爲家。", 
      "暖紅香霧鬧春華。", 
      "不道風波可怕。"
    ], 
    "rhythmic": "西江月"
  }, 
  {
    "author": "向子諲", 
    "paragraphs": [
      "見處莫教認著，無心慎勿沈空。", 
      "本無背面與初終。", 
      "說了還同說夢。", 
      "欲識薌林居士，真成漁父家風。", 
      "收絲垂釣月明中。", 
      "總是神通妙用。"
    ], 
    "rhythmic": "西江月"
  }, 
  {
    "author": "向子諲", 
    "paragraphs": [
      "得意穿雲度水，及時斫玉分金。", 
      "茲遊了卻未來心。", 
      "怪我歸遲一任。", 
      "居士何如學士，翰林休笑薌林。", 
      "箇中真味少知音。", 
      "不是清狂太甚。"
    ], 
    "rhythmic": "西江月"
  }, 
  {
    "author": "向子諲", 
    "paragraphs": [
      "五柳坊中煙綠，百花洲上雲紅。", 
      "蕭蕭白髮兩衰翁。", 
      "不與時人同夢。", 
      "拋擲麟符虎節，徜徉江月林風。", 
      "世間萬事轉頭空。", 
      "個裏如如不動。"
    ], 
    "rhythmic": "西江月"
  }, 
  {
    "author": "向子諲", 
    "paragraphs": [
      "紅退小園桃杏，綠生芳草池塘。", 
      "誰教芍藥殿春光。", 
      "不似酴醿官樣。", 
      "翠蓋更蒙珠幰，薰爐剩熨沈香。", 
      "娟娟風露滿衣賞。", 
      "獨步瑤臺月上。"
    ], 
    "rhythmic": "西江月"
  }, 
  {
    "author": "向子諲", 
    "paragraphs": [
      "幾見芙蓉並蒂，忽生三秀靈芝。", 
      "千年老樹出孫枝。", 
      "巖桂秋來滿地。", 
      "白鶴雲間翔舞，綠龜葉上游戲。", 
      "齊眉偕老更何疑。", 
      "個裏自非塵世。"
    ], 
    "rhythmic": "西江月"
  }, 
  {
    "author": "向子諲", 
    "paragraphs": [
      "梅與雪爭姝。", 
      "試問春風管得無。", 
      "除卻個人多樣態，誰如。", 
      "細把冰姿比玉膚。", 
      "一曲倒金壺。", 
      "既醉仍煩翠袖扶。", 
      "同向凌風臺上看，何如。", 
      "且與薌林作畫圖。"
    ], 
    "rhythmic": "南鄉子"
  }, 
  {
    "author": "向子諲", 
    "paragraphs": [
      "綠玉叢中紫玉條。", 
      "幽花疏淡更香饒。", 
      "不將朱粉污高標。", 
      "空谷佳人宜結伴，貴遊公子不能招。", 
      "小窗相對誦離騷。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "樂在煙波釣是閒。", 
      "草堂鬆桂已勝攀。", 
      "梢梢新月幾回彎。", 
      "一碧太湖三萬頃，屹然相對洞庭山。", 
      "況風浪起且須還。"
    ], 
    "rhythmic": "浣溪沙", 
    "tags": [
      "太湖", 
      "洞庭湖"
    ]
  }, 
  {
    "author": "向子諲", 
    "paragraphs": [
      "進步須於百尺竿。", 
      "二邊休立莫中安。", 
      "要知玄露沒多般。", 
      "花影鏡中拈不起，蟾光空裏撮應難。", 
      "道人無事更參看。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "爆竹聲中一歲除。", 
      "東風送暖入屠蘇。", 
      "瞳瞳曉色上林廬。", 
      "老去怕看新曆日，退歸擬學舊桃符。", 
      "青春不染白髭鬚。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "醉裏驚從月窟來。", 
      "睡餘如夢蕊宮回。", 
      "碧雲時度小崔嵬。", 
      "疑是海山憐我老，不論時節遣花開。", 
      "從今休數返魂梅。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "星斗昭回自一天。", 
      "疏梅池畔鬥清妍。", 
      "蟠桃正熟藕如船。", 
      "葉上靈龜來瑞世，林間白鶴舞胎仙。", 
      "春秋不記幾千年。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "瑞氣氤氳拂水來。", 
      "金幢玉節下瑤臺。", 
      "江梅巖桂一時開。", 
      "不盡秋香凝燕寢，無邊春色入尊罍。", 
      "臨風嗅蕊共裴回。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "綠繞紅圍宋玉牆。", 
      "幽蘭林下正芬芳。", 
      "桃花氣暖玉生香。", 
      "誰道廣平心似鐵，豔妝高韻兩難忘。", 
      "蘇州老矣不能狂。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "靄靄停雲覆短牆。", 
      "夭夭臨水自然芳。", 
      "猗猗無處着清香。", 
      "珍重驀山溪句好，尊前頻舉不相忘。", 
      "濠梁夢蝶盡春狂。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "南國風煙深更深。", 
      "清江相結是廬陵。", 
      "甘棠兩地綠成陰。", 
      "九日黃花兄弟會，中秋明月故人心。", 
      "悲歡離合古猶今。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "樽俎風流意氣傾。", 
      "一杯相屬忍催行。", 
      "離歌更作斷腸聲。", 
      "袞袞大江前後浪，娟娟明月短長亭。", 
      "水程山驛總關情。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "我愛木中犀，不是凡花數。", 
      "清似水沈香，色染薔薇露。", 
      "薌林月冷時，玉筍雲深處。", 
      "歸夢託秋風，夜夜江頭路。"
    ], 
    "rhythmic": "生查子"
  }, 
  {
    "author": "向子諲", 
    "paragraphs": [
      "月姊倚秋風，香度青林杪。", 
      "吹墮酒杯中，笑靨撩人小。", 
      "薌林萬事休，獨此情未了。", 
      "醉裏又題詩，不覺花前老。"
    ], 
    "rhythmic": "生查子"
  }, 
  {
    "author": "向子諲", 
    "paragraphs": [
      "新月低垂簾額，小梅半出檐牙。", 
      "高堂開燕靜無譁。", 
      "麟孫鳳女，學語正咿呀。", 
      "寶鼎剩薰瀋水，瓊彝爛醉流霞。", 
      "薌林同老此生涯。", 
      "一川風露，總道是仙家。"
    ], 
    "rhythmic": "臨江仙"
  }, 
  {
    "author": "向子諲", 
    "paragraphs": [
      "山圍水繞高唐路。", 
      "恨密雲、不下陽臺雨。", 
      "霧閣雲窗，風亭月戶。", 
      "分明攜手同行處。", 
      "而今不見生塵步。", 
      "但長江、無語東流去。", 
      "滿地落花，漫天飛絮。", 
      "誰知總是離愁做。"
    ], 
    "rhythmic": "七娘子", 
    "tags": [
      "長江"
    ]
  }, 
  {
    "author": "向子諲", 
    "paragraphs": [
      "維摩住處。", 
      "竟日繽紛花似雨。", 
      "更有難忘。", 
      "十里清芬撲鼻香。", 
      "當年疏傅。", 
      "借問賜金那用許。", 
      "何似歸艎。", 
      "寶墨光芒萬丈長。"
    ], 
    "rhythmic": "減字木蘭花"
  }, 
  {
    "author": "向子諲", 
    "paragraphs": [
      "年年巖桂。", 
      "恰恰中秋供我醉。", 
      "今日重陽。", 
      "百樹猶無一樹香。", 
      "且傾白酒。", 
      "賴有茱萸枝在手。", 
      "可是清甘。", 
      "繞遍東籬摘未堪。"
    ], 
    "rhythmic": "減字木蘭花"
  }, 
  {
    "author": "向子諲", 
    "paragraphs": [
      "幽花無外。", 
      "心與薌林會。", 
      "綠髮相看今老矣。", 
      "不作淺俗氣味。", 
      "露葉薿薿生光。", 
      "風梢泛泛飄香。", 
      "稱意中秋開了，餘情猶及重陽。"
    ], 
    "rhythmic": "清平樂"
  }, 
  {
    "author": "向子諲", 
    "paragraphs": [
      "吳頭楚尾。", 
      "踏破芒鞋底。", 
      "萬壑千巖秋色裏。", 
      "不耐惱人風味。", 
      "而今我老薌林。", 
      "世間百不關心。", 
      "獨喜愛香韓壽，能來同醉花陰。"
    ], 
    "rhythmic": "清平樂"
  }, 
  {
    "author": "向子諲", 
    "paragraphs": [
      "薄情風雨。", 
      "斷送花何許。", 
      "一夜清香無覓處。", 
      "卻返雲窗月戶。", 
      "醉鄉曲米爲春。", 
      "荊州富貴中人。", 
      "肯入薌林淨社，玉山屢倒芳茵。"
    ], 
    "rhythmic": "清平樂"
  }, 
  {
    "author": "向子諲", 
    "paragraphs": [
      "銀鉤蠆尾。", 
      "一似鍾繇字。", 
      "吏部文章麟角起。", 
      "自是驚人瑞世。", 
      "西垣準擬揮毫。", 
      "不須苦續離騷。", 
      "政看翻階紅藥，無忘叢桂香醪。"
    ], 
    "rhythmic": "清平樂"
  }, 
  {
    "author": "向子諲", 
    "paragraphs": [
      "人間塵外。", 
      "一種寒香蕊。", 
      "疑是月娥天上醉。", 
      "戲把黃雲挼碎。", 
      "使君坐嘯清江。", 
      "騰芳飛譽無雙。", 
      "興寄小山叢桂，詩成棐幾明窗。"
    ], 
    "rhythmic": "清平樂"
  }, 
  {
    "author": "向子諲", 
    "paragraphs": [
      "薌林春色。", 
      "杯麪雲腴白。", 
      "醉裏不知天地窄。", 
      "真是人間歡伯。", 
      "風流玉友爭妍。", 
      "酪奴可與忘年。", 
      "空誦少陵佳句，飲中誰與俱仙。"
    ], 
    "rhythmic": "清平樂"
  }, 
  {
    "author": "向子諲", 
    "paragraphs": [
      "小窗前，疏影下。", 
      "鸞鏡弄妝初罷。", 
      "梅似雪，雪如人。", 
      "都無一點塵。", 
      "暮江寒，人響絕。", 
      "更着朦朧微月。", 
      "山似玉，玉如君。", 
      "相看一笑溫。"
    ], 
    "rhythmic": "更漏子"
  }, 
  {
    "author": "向子諲", 
    "paragraphs": [
      "綠水青山，一輪明月林梢過。", 
      "有誰同坐。", 
      "妙德毗盧我。", 
      "石女高歌，古調無人和。", 
      "還知麼。", 
      "更沒別個。", 
      "且莫分疏破。"
    ], 
    "rhythmic": "點絳脣"
  }, 
  {
    "author": "向子諲", 
    "paragraphs": [
      "此夜中秋，不向光影門前過。", 
      "披衣得坐。", 
      "無佛衆生我。", 
      "沒鼓打皮，借問今幾和。", 
      "還知麼。", 
      "就中兩個。", 
      "鼻孔誰穿破。"
    ], 
    "rhythmic": "點絳脣"
  }, 
  {
    "author": "向子諲", 
    "paragraphs": [
      "不昧本來，太虛明月流輝過。", 
      "令行獨坐。", 
      "高下都由我。", 
      "玉軫無弦，誰對秋風和。", 
      "還知麼。", 
      "老龐一個。", 
      "識得機關破。"
    ], 
    "rhythmic": "點絳脣"
  }, 
  {
    "author": "向子諲", 
    "paragraphs": [
      "折腳鐺中，二時粥飯隨緣過。", 
      "東行西坐。", 
      "不識而今我。", 
      "壞盡田園，終日且婆和。", 
      "還知麼。", 
      "錐也無個。", 
      "肘露衣衫破。"
    ], 
    "rhythmic": "點絳脣"
  }, 
  {
    "author": "向子諲", 
    "paragraphs": [
      "不掛一裘，世間萬事如風過。", 
      "忘緣兀坐。", 
      "皮袋非真我。", 
      "隨色摩尼，朱碧如何和。", 
      "還知麼。", 
      "從來只個。", 
      "千古撲不破。"
    ], 
    "rhythmic": "點絳脣"
  }, 
  {
    "author": "向子諲", 
    "paragraphs": [
      "荊棘林中，浪誇好手曾穿過。", 
      "不起於坐。", 
      "畐塞虛空我。", 
      "問路台山，婆子隨聲和。", 
      "還知麼。", 
      "石橋老個。", 
      "些子平窺破。"
    ], 
    "rhythmic": "點絳脣"
  }, 
  {
    "author": "向子諲", 
    "paragraphs": [
      "春浪桃花，禹門三尺平跳過。", 
      "死生不坐。", 
      "變化須歸我。", 
      "山起南雲，白雨聲相和。", 
      "還知麼。", 
      "點點真個。", 
      "塊土何曾破。"
    ], 
    "rhythmic": "點絳脣"
  }, 
  {
    "author": "向子諲", 
    "paragraphs": [
      "脫落皮膚，故人南嶽峯前過。", 
      "只知閒坐。", 
      "千聖難窺我。", 
      "明月澄潭，誰唱復誰和。", 
      "還知麼。", 
      "錦鱗沒個。", 
      "莫觸清光破。"
    ], 
    "rhythmic": "點絳脣", 
    "tags": [
      "衡山"
    ]
  }, 
  {
    "author": "向子諲", 
    "paragraphs": [
      "綠水池塘，笑看野鴨雙飛過。", 
      "正當呆坐。", 
      "紉鼻須還我。", 
      "盡日張弓，許久無人和。", 
      "還知麼。", 
      "難得全個。", 
      "不免須明破。"
    ], 
    "rhythmic": "點絳脣"
  }, 
  {
    "author": "向子諲", 
    "paragraphs": [
      "冰雪肌膚，靚妝喜作梅花面。", 
      "寄情高遠。", 
      "不與凡塵染。", 
      "玉立峯前，閒把經珠轉。", 
      "秋風便。", 
      "霧收雲卷。", 
      "水月光中見。"
    ], 
    "rhythmic": "點絳脣"
  }, 
  {
    "author": "向子諲", 
    "paragraphs": [
      "無熱池南，歲寒亭上開新宴。", 
      "青山芳甸。", 
      "盡入真如觀。", 
      "舉酒高歌，人在秋天半。", 
      "晴空遠。", 
      "巷江影亂。", 
      "何處飛來雁。"
    ], 
    "rhythmic": "點絳脣"
  }, 
  {
    "author": "向子諲", 
    "paragraphs": [
      "病臥秋風，懶尋杯酒追歡宴。", 
      "夢遊都甸。", 
      "不改當年觀。", 
      "故舊雕零，天下今無半。", 
      "煙塵遠。", 
      "淚珠零亂。", 
      "怕問隨陽雁。"
    ], 
    "rhythmic": "點絳脣"
  }, 
  {
    "author": "向子諲", 
    "paragraphs": [
      "今日重陽，強挼青蕊聊開宴。", 
      "我家幾甸。", 
      "試上連輝觀。", 
      "憶着酺池，古塔煙霄半。", 
      "愁心遠。", 
      "情隨雲亂。", 
      "腸斷江城雁。"
    ], 
    "rhythmic": "點絳脣"
  }, 
  {
    "author": "向子諲", 
    "paragraphs": [
      "莫問重陽，黃花滿地須遊宴。", 
      "休論夷甸。", 
      "且作江山觀。", 
      "百歲光陰，屈指今過半。", 
      "霜天晚。", 
      "眼昏花亂。", 
      "不見書空雁。"
    ], 
    "rhythmic": "點絳脣"
  }, 
  {
    "author": "向子諲", 
    "paragraphs": [
      "春蕙秋蘭，斷崖空谷終難近。", 
      "何如逸韻。", 
      "十里香成陣。", 
      "傾蓋論交，白首情無盡。", 
      "因君問。", 
      "新聲玉振。", 
      "更覺花清潤。"
    ], 
    "rhythmic": "點絳脣"
  }, 
  {
    "author": "向子諲", 
    "paragraphs": [
      "璧月光輝，萬山不隔蟾宮樹。", 
      "金風玉露。", 
      "水國秋無數。", 
      "老子情鍾，欲向香中住。", 
      "君王許。", 
      "龍鸞飛舞。", 
      "送到歸休處。"
    ], 
    "rhythmic": "點絳脣"
  }, 
  {
    "author": "向子諲", 
    "paragraphs": [
      "明月山頭，古香吹墮青林底。", 
      "世情無味。", 
      "伴我千巖裏。", 
      "詩老風流，也向花留意。", 
      "歌新擬。", 
      "調高難比。", 
      "半坐分君醉。"
    ], 
    "rhythmic": "點絳脣"
  }, 
  {
    "author": "向子諲", 
    "paragraphs": [
      "霜須七十期同老，雲水之鄉。", 
      "總掛冠裳。", 
      "閒裏光陰一倍長。", 
      "況逢菊靨籬邊笑，風露中香。", 
      "報答秋光。", 
      "自有仙人九醞觴。"
    ], 
    "rhythmic": "採桑子"
  }, 
  {
    "author": "向子諲", 
    "paragraphs": [
      "春風吹斷前山雨。", 
      "行雲歸去。", 
      "暫來須信本無心，回首了無尋處。", 
      "欲問個中玄路。", 
      "阿誰能語。", 
      "澄江霽月卻深知，把此意、都分付。"
    ], 
    "rhythmic": "一落索"
  }, 
  {
    "author": "向子諲", 
    "paragraphs": [
      "欲問薌林秋露。", 
      "來自廣寒深處。", 
      "海上說薔薇，何似桂華風度。", 
      "高古。", 
      "高古。", 
      "不著世間塵污。"
    ], 
    "rhythmic": "如夢令"
  }, 
  {
    "author": "向子諲", 
    "paragraphs": [
      "誰識薌林秋露。", 
      "勝卻諸天花雨。", 
      "休更覓曹溪，自有個中玄路。", 
      "參取。", 
      "參取。", 
      "滴滴要知落處。"
    ], 
    "rhythmic": "如夢令"
  }, 
  {
    "author": "向子諲", 
    "paragraphs": [
      "臨鏡笑春風，生怕梅花妒。", 
      "疑是西湖處士家，疏影橫斜處。", 
      "江靜竹娟娟，綠繞青無數。", 
      "獨許幽人子細看，全勝牆東路。"
    ], 
    "rhythmic": "卜算子", 
    "tags": [
      "西湖"
    ]
  }, 
  {
    "author": "向子諲", 
    "paragraphs": [
      "雨意挾風回，月色兼天靜。", 
      "心與秋空一樣清，萬象森如影。", 
      "何處一聲鍾，令我發深省。", 
      "獨立滄浪忘卻歸，不覺霜華冷。"
    ], 
    "rhythmic": "卜算子"
  }, 
  {
    "author": "向子諲", 
    "paragraphs": [
      "時菊碎榛叢，地僻柴門靜。", 
      "誰道村中好客稀，明月和清影。", 
      "天地一蘧廬，夢事慵思省。", 
      "若個知餘懶是真，心已如灰冷。"
    ], 
    "rhythmic": "卜算子"
  }, 
  {
    "author": "向子諲", 
    "paragraphs": [
      "膠膠擾擾中，本體元來靜。", 
      "一段澄明絕點埃，世事如泡影。", 
      "歇即是菩提，此語須三省。", 
      "古道無人著腳行，禾黍秋風冷。"
    ], 
    "rhythmic": "卜算子"
  }, 
  {
    "author": "劉望之", 
    "paragraphs": [
      "勸子一杯酒，清淚不須流。", 
      "人間千古，俯仰如夢說揚州。", 
      "何況楚王臺畔，爲雨爲雲無限，人事付輕漚。", 
      "聚散隨來去，天地有虛舟。", 
      "謫仙人，解金龜，換美酒。", 
      "載與君遊，流水曲觴且賡酬。", 
      "麾蓋飛迎過靄，江濱響振歌喉，拚醉又何求。", 
      "三萬六千日，日日此優遊。"
    ], 
    "rhythmic": "水調歌頭"
  }, 
  {
    "author": "法常", 
    "paragraphs": [
      "此事楞嚴常露布。", 
      "梅華雪月交光處。", 
      "一笑寥寥空萬古。", 
      "風甌語。", 
      "迥然銀漢橫天宇。", 
      "蝶夢南華方栩栩。", 
      "斑斑誰跨豐幹虎。", 
      "而今忘卻來時路。", 
      "江山暮。", 
      "天涯目送鴻飛去。"
    ], 
    "rhythmic": "漁父詞・漁父"
  }, 
  {
    "author": "陸淞", 
    "paragraphs": [
      "黃橙紫蟹，映金壺瀲灩，新醅浮綠。", 
      "共賞西樓今夜月，極目雲無一粟。", 
      "揮麈高談，倚欄長嘯，下視鱗鱗屋。", 
      "轟然何處，瑞龍聲噴蘄竹。", 
      "何況露白風清，銀河澈漢，彷彿如懸瀑。", 
      "此景古今如有價，豈惜明珠千斛。", 
      "灝氣盈襟，冷風入袖，只欲騎鴻鵠。", 
      "廣寒宮殿，看人顏似冰玉。"
    ], 
    "rhythmic": "念奴嬌"
  }, 
  {
    "author": "陸淞", 
    "paragraphs": [
      "臉霞紅印枕。", 
      "睡覺來、冠兒還是不整。", 
      "屏間麝煤冷。", 
      "但眉峯壓翠，淚珠彈粉。", 
      "堂深晝永。", 
      "燕交飛、風簾露井。", 
      "恨無人，與說相思，近日帶圍寬盡。", 
      "重省。", 
      "殘燈朱幌，淡月紗窗，那時風景。", 
      "陽臺路迥。", 
      "雲雨夢，便無準。", 
      "待歸來，先指花梢教看，卻把心期細問。", 
      "問因循、過了青春，怎生意穩。"
    ], 
    "rhythmic": "瑞鶴仙", 
    "tags": [
      "宋詞三百首"
    ]
  }, 
  {
    "author": "卓世清", 
    "paragraphs": [
      "流水一灣西。", 
      "晚坐孤亭靜。", 
      "不見高人跨鶴歸，風竹搖清影。", 
      "往古與來今，休用重重省。", 
      "十里梅花雪正晴，月掛遙山冷。"
    ], 
    "rhythmic": "卜算子"
  }, 
  {
    "author": "李結", 
    "paragraphs": [
      "花圃縈迴曲徑通。", 
      "小亭風捲繡簾重。", 
      "鞦韆閒倚畫橋東。", 
      "雙蝶舞餘紅便旋，交鶯啼處綠蔥瓏。", 
      "遠山眉黛晚來濃。"
    ], 
    "rhythmic": "浣溪沙"
  }, 
  {
    "author": "李結", 
    "paragraphs": [
      "若將花卉論行藏。", 
      "盍在凌煙閣上。"
    ], 
    "rhythmic": "西江月"
  }, 
  {
    "author": "向滈", 
    "paragraphs": [
      "短棹艤湍石，華月滿汀洲。", 
      "應知孤客無寐，特地照離憂。", 
      "誰念姮娥單枕，寂寞廣寒宮殿，亦自□□□。", 
      "□□□□□，□□□□□。", 
      "□憐我，塵滿袖，雪盈頭。", 
      "兩鄉千里縈恨，何事不歸休。", 
      "遙想閨中今夜，夜久寒生玉臂，猶自倚高樓。", 
      "別淚入湘水，歸夢繞鄜州。"
    ], 
    "rhythmic": "水調歌頭"
  }, 
  {
    "author": "向", 
    "paragraphs": [
      "霜威悽緊，政悲風搖落，千山羣木。", 
      "十里清香方盛賞，巖桂嬌黃奼綠。", 
      "九畹衰叢，東籬落蕊，到此成粗俗。", 
      "孤標高遠，淡然還媚幽獨。", 
      "憔悴詩老多情，問佳人底事，幽居空谷。", 
      "日暮天寒垂翠袖，愁倚蕭蕭修竹。", 
      "林下神情，月邊風露，不向雕欄曲。", 
      "殷勤惟有，篆煙留得餘馥。"
    ], 
    "rhythmic": "念奴嬌"
  }, 
  {
    "author": "向", 
    "paragraphs": [
      "玉粉勻梅，麴塵浮柳，畫檐遲日融融。", 
      "金猊噴麝，庭戶轉香風。", 
      "好是閒居戲彩，壽觴舉、和滿春容。", 
      "須知道，閨門孕秀，佳氣在簾櫳。", 
      "無窮。", 
      "觀盛事，年年此會，拚醉金鍾。", 
      "又何須、西池高宴仙宮。", 
      "盡把喬松□壽，兼大國、秦虢重封。", 
      "那堪更，門闌多喜，女婿近乘龍。"
    ], 
    "rhythmic": "滿庭芳"
  }, 
  {
    "author": "向", 
    "paragraphs": [
      "別時抆淚花無語。", 
      "但一味、教郎住。", 
      "此日扁舟遊遠浦。", 
      "雨晴雲樹。", 
      "月斜煙樹。", 
      "目斷家何許。", 
      "紅箋不寄相思句。", 
      "人在瀟湘雁回處。", 
      "屈指歸期秋已暮。", 
      "萬千里路。", 
      "兩三頭緒。", 
      "恨不飛將去。"
    ], 
    "rhythmic": "青玉案"
  }, 
  {
    "author": "向", 
    "paragraphs": [
      "多情賦得相思分。", 
      "便攬斷、愁和悶。", 
      "萬種千般說不盡。", 
      "吃他圈櫃，被他拖逗，便佛也、須教恨。", 
      "傳消寄息無憑信。", 
      "水遠山遙怎生奔。", 
      "夢也而今難得近。", 
      "伊還知道，爲伊成病，便死也、誰能問。"
    ], 
    "rhythmic": "青玉案"
  }, 
  {
    "author": "向", 
    "paragraphs": [
      "翡翠林梢青黛山。", 
      "小樓新罨畫，卷珠簾。", 
      "碧紗窗外水挪藍。", 
      "憑欄處，相對玉纖纖。", 
      "人散酒闌珊。", 
      "夜長都睡皺，唾花衫。", 
      "一彎殘月下風檐。", 
      "凌波去，羅襪步蹁躚。"
    ], 
    "rhythmic": "小重山"
  }, 
  {
    "author": "向", 
    "paragraphs": [
      "萬水千山，兩頭三緒。", 
      "憑高望斷迢迢路。", 
      "錢塘江上客歸遲，落花流水青春暮。", 
      "步步金蓮，朝朝瓊樹。", 
      "目前都是傷心處。", 
      "飛鴻過盡沒書來，夢魂依舊陽臺雨。"
    ], 
    "rhythmic": "踏莎行", 
    "tags": [
      "錢塘江"
    ]
  }, 
  {
    "author": "向", 
    "paragraphs": [
      "費盡東君無限巧。", 
      "玉減香銷，回首令人老。", 
      "夢繞嶺頭歸未到。", 
      "角聲吹斷江天曉。", 
      "燕子來時春正好。", 
      "寸寸柔腸，休問愁多少。", 
      "從此歡心還草草。", 
      "憑欄一任桃花笑。"
    ], 
    "rhythmic": "蝶戀花"
  }, 
  {
    "author": "向", 
    "paragraphs": [
      "瘦損東陽緣底事，離愁別恨難禁。", 
      "夜長誰共擁孤衾。", 
      "來時青鬢在，今已二毛侵。", 
      "流水青山依舊是，蘭橈往事空尋。", 
      "一番風雨又春深。", 
      "桃花都落盡，贏得是清陰。"
    ], 
    "rhythmic": "臨江仙"
  }, 
  {
    "author": "向", 
    "paragraphs": [
      "亂後此身何計是，翠微深處柴扉。", 
      "即今雙鬢已如絲。", 
      "虛名將底用，真意在鴟夷。", 
      "治國無謀歸去好，衡門猶可棲遲。", 
      "不妨沈醉典春衣。", 
      "人生行樂耳，須富貴何時。"
    ], 
    "rhythmic": "臨江仙"
  }, 
  {
    "author": "向", 
    "paragraphs": [
      "長記酒醒人散後，風月滿江樓。", 
      "樓外菸波萬頃秋。", 
      "高檻冷颼颼。", 
      "想見雲鬟香霧溼，斜墜玉搔頭。", 
      "兩處相思一樣愁。", 
      "休更照鄜州。"
    ], 
    "rhythmic": "武陵春"
  }, 
  {
    "author": "向", 
    "paragraphs": [
      "隔籬疏影照橫塘。", 
      "東風吹暗香。", 
      "隴頭歸路指蒼茫。", 
      "江南春興長。", 
      "扃小院，靜迴廊。", 
      "有人憑短牆。", 
      "角聲驚夢月橫窗。", 
      "此時能斷腸。"
    ], 
    "rhythmic": "阮郎歸"
  }, 
  {
    "author": "向", 
    "paragraphs": [
      "臨水窗兒。", 
      "與卷珠簾看畫眉。", 
      "雨浴紅衣驚起後，爭知。", 
      "水遠山長各自飛。", 
      "受盡孤悽。", 
      "極目風煙說與誰。", 
      "直是爲他憔悴損，尋思。", 
      "怎得心腸一似伊。"
    ], 
    "rhythmic": "南鄉子"
  }, 
  {
    "author": "向", 
    "paragraphs": [
      "流水斷橋衰草，西風落日清笳。", 
      "往來贏得鬢邊華。", 
      "此去徵鞍休跨。", 
      "煙漵綠深陂筱，霜籬紅老江花。", 
      "青山盡處是儂家。", 
      "擬喚漁舟東下。"
    ], 
    "rhythmic": "西江月"
  }, 
  {
    "author": "向", 
    "paragraphs": [
      "門柳疏疏映日，井桐策策翻秋。", 
      "蕭條不似那時遊。", 
      "只有山光依舊。", 
      "別久猶牽去夢，懷多還惹新愁。", 
      "吹簫人在雁回州。", 
      "不管沈郎消瘦。"
    ], 
    "rhythmic": "西江月"
  }, 
  {
    "author": "向", 
    "paragraphs": [
      "竹寺青燈永夜，江城黃葉高秋。", 
      "當時文物盡交遊。", 
      "更爲笛聲懷舊。", 
      "牢落一生羈思，風流萬斛詩愁。", 
      "強邀從事到青州。", 
      "酒病綿綿越瘦。"
    ], 
    "rhythmic": "西江月"
  }, 
  {
    "author": "向", 
    "paragraphs": [
      "抵死漫生要見，偷方覓便求歡。", 
      "十分贏得帶圍寬。", 
      "劃地如今難戀。", 
      "枕畔水沈煙盡，牀頭銀蠟燒殘。", 
      "鴛衾不覺夜深寒。", 
      "記取有人腸斷。"
    ], 
    "rhythmic": "西江月"
  }, 
  {
    "author": "向", 
    "paragraphs": [
      "別後千思萬想，眼前一日三秋。", 
      "小街欄檻記追遊。", 
      "料得新妝依舊。", 
      "自笑非常蒂殢，爲他無限閒愁。", 
      "莫將離恨寄鄜州。", 
      "聞道腰肢愈瘦。"
    ], 
    "rhythmic": "西江月"
  }, 
  {
    "author": "向", 
    "paragraphs": [
      "酒闌敧枕新涼夜。", 
      "斷盡人腸也。", 
      "西風吹起許多愁。", 
      "不道沈腰潘鬢、不禁秋。", 
      "如今病也無人管。", 
      "真個難消遣。", 
      "東鄰一笑直千金。", 
      "爭奈茂陵情分、在文君。"
    ], 
    "rhythmic": "虞美人"
  }, 
  {
    "author": "向", 
    "paragraphs": [
      "寶梳半脫文窗裏。", 
      "玉軟因誰醉。", 
      "錦鴛應是懶薰香。", 
      "□我水村孤酌、減疏狂。", 
      "此時縱有千金笑。", 
      "情味如伊少。", 
      "帶圍寬盡莫教知。", 
      "嫌怕爲儂成病、似前時。"
    ], 
    "rhythmic": "虞美人"
  }, 
  {
    "author": "向", 
    "paragraphs": [
      "路盡湘江水，人行瘴霧間。", 
      "昏昏西日度嚴關。", 
      "天外一簪初見、嶺南山。", 
      "北雁連書斷，新霜點鬢斑。", 
      "此時休問幾時還。", 
      "準擬桂林佳處、過春殘。"
    ], 
    "rhythmic": "南歌子"
  }, 
  {
    "author": "向", 
    "paragraphs": [
      "屈指新冬，肅霜天氣重陽後。", 
      "授衣時候。", 
      "蘭菊香盈袖。", 
      "此日生申，維嶽鍾神秀。", 
      "傾名酎。", 
      "篆添金獸。", 
      "共祝如椿壽。"
    ], 
    "rhythmic": "點絳脣"
  }, 
  {
    "author": "向", 
    "paragraphs": [
      "多情被惱。", 
      "枉了東君無限巧。", 
      "真個愁人。", 
      "一片輕飛減卻春。", 
      "闌干憑暖。", 
      "目斷彩雲腸也斷。", 
      "兩岸青山。", 
      "隱隱孤舟浪接天。"
    ], 
    "rhythmic": "減字木蘭花"
  }, 
  {
    "author": "向", 
    "paragraphs": [
      "平生此地幾經過。", 
      "家近奈情何。", 
      "長記月斜風勁，小舟猶渡煙波。", 
      "而今老大，歡消意減，只有愁多。", 
      "不似舊時心性，夜長聽徹漁歌。"
    ], 
    "rhythmic": "朝中措"
  }, 
  {
    "author": "向", 
    "paragraphs": [
      "秋蕭索。", 
      "別來先自情懷惡。", 
      "情懷惡。", 
      "日斜庭院，月明簾幕。", 
      "輕離卻似於人薄。", 
      "而今休更思量著。", 
      "思量著。", 
      "肝腸空斷，水雲遼邈。"
    ], 
    "rhythmic": "憶秦娥"
  }, 
  {
    "author": "向滈", 
    "paragraphs": [
      "自笑好癡迷。", 
      "只爲俺、忒�沙�兒。", 
      "近來都得傍人道，帖兒上面，言兒語子，那底都是虛脾。", 
      "樓上等多時。", 
      "兩地裏、人馬都飢。", 
      "低低說與當直底，轎兒擡轉，喝聲靠裏，看俺麼、裸而歸。"
    ], 
    "rhythmic": "攤破醜奴兒・採桑子"
  }, 
  {
    "author": "向", 
    "paragraphs": [
      "清曉渡橫江，江上月寒霜白。", 
      "寂寞斷橋南畔，有一枝春色。", 
      "玉肌孤瘦恰如伊，此際轉相憶。", 
      "且道這些煩惱，看幾時休得。"
    ], 
    "rhythmic": "好事近"
  }, 
  {
    "author": "向", 
    "paragraphs": [
      "蕙怨蘭愁，玉臺羞對啼妝面。", 
      "懶勻香臉。", 
      "不放眉峯展。", 
      "幽恨誰知，錦字空傳遠。", 
      "何時見。", 
      "爲郎腸斷。", 
      "不似郎情淺。"
    ], 
    "rhythmic": "點絳脣"
  }, 
  {
    "author": "向", 
    "paragraphs": [
      "湘南樓上好憑欄。", 
      "西風吹鼻酸。", 
      "宦遊何處不驚湍。", 
      "白鷗盟已寒。", 
      "空飲恨，廢追歡。", 
      "沈郎衣帶寬。", 
      "故人休放酒杯乾。", 
      "而今行路難。"
    ], 
    "rhythmic": "阮郎歸"
  }, 
  {
    "author": "向", 
    "paragraphs": [
      "舊恨新愁無際。", 
      "近水遠山都是。", 
      "西北有高樓，正爲行藏獨倚。", 
      "留滯。", 
      "留滯。", 
      "家在吳頭楚尾。"
    ], 
    "rhythmic": "如夢令"
  }, 
  {
    "author": "向", 
    "paragraphs": [
      "夢斷綠窗鶯語。", 
      "消遣客愁無處。", 
      "小檻俯青郊，恨滿楚江南路。", 
      "歸去。", 
      "歸去。", 
      "花落一川煙雨。"
    ], 
    "rhythmic": "如夢令"
  }, 
  {
    "author": "向", 
    "paragraphs": [
      "直面雨輕風峭。", 
      "極目水空煙渺。", 
      "家在武陵溪，無限壑譏峯誚。", 
      "歸好。", 
      "歸好。", 
      "睡足一江春曉。"
    ], 
    "rhythmic": "如夢令"
  }, 
  {
    "author": "向滈", 
    "paragraphs": [
      "樓上千峯翠巘。", 
      "樓下一灣清淺。", 
      "寶簟酒醒時，枕上月華如練。", 
      "留戀。", 
      "留戀。", 
      "明日水村煙岸。"
    ], 
    "rhythmic": "如夢令"
  }, 
  {
    "author": "向", 
    "paragraphs": [
      "楊柳千絲萬縷。", 
      "特地織成愁緒。", 
      "休更唱陽關，便是渭城西路。", 
      "歸去。", 
      "歸去。", 
      "紅杏一腮春雨。"
    ], 
    "rhythmic": "如夢令"
  }, 
  {
    "author": "向", 
    "paragraphs": [
      "野店幾杯空酒。", 
      "醉裏兩眉長皺。", 
      "已自不成眠，那更酒醒時候。", 
      "知否。", 
      "知否。", 
      "直是爲他消瘦。"
    ], 
    "rhythmic": "如夢令"
  }, 
  {
    "author": "向滈", 
    "paragraphs": [
      "誰伴明窗獨坐。", 
      "和我影兒兩個。", 
      "燈燼欲眠時，影也把人拋躲。", 
      "無那。", 
      "無那。", 
      "好個恓惶的我。"
    ], 
    "rhythmic": "如夢令"
  }, 
  {
    "author": "向", 
    "paragraphs": [
      "廝守許多時價。", 
      "誰信一籌不畫。", 
      "相送到礬園，贏得淚珠如瀉。", 
      "揮灑。", 
      "揮灑。", 
      "將底江州司馬。"
    ], 
    "rhythmic": "如夢令"
  }, 
  {
    "author": "向", 
    "paragraphs": [
      "桃花堤。", 
      "柳花堤。", 
      "芳草橋邊花滿溪。", 
      "而今戎馬嘶。", 
      "千山西。", 
      "萬山西。", 
      "歸雁橫雲落日低。", 
      "登樓望欲迷。"
    ], 
    "rhythmic": "長相思"
  }, 
  {
    "author": "向", 
    "paragraphs": [
      "行相思。", 
      "坐相思。", 
      "兩處相思各自知。", 
      "相思更爲誰。", 
      "朝相思。", 
      "暮相思。", 
      "一日相思十二時。", 
      "相思無盡期。"
    ], 
    "rhythmic": "長相思"
  }, 
  {
    "author": "向", 
    "paragraphs": [
      "小樓不放珠簾卷。", 
      "菱花羞照啼妝面。", 
      "金鴨水沈煙。", 
      "待君來共添。", 
      "鵲聲生暗喜。", 
      "翠袖輪纖指。", 
      "細細數歸程。", 
      "臉桃春色深。"
    ], 
    "rhythmic": "菩薩蠻"
  }, 
  {
    "author": "向滈", 
    "paragraphs": [
      "雲屏月帳孤鸞恨。", 
      "香消玉減無人問。", 
      "斜倚碧琅玕。", 
      "蕭蕭生暮寒。", 
      "低垂雙翠袖。", 
      "袖薄輕寒透。", 
      "庭院欲黃昏。", 
      "凝情空斷魂。"
    ], 
    "rhythmic": "菩薩蠻"
  }, 
  {
    "author": "向", 
    "paragraphs": [
      "離愁萬斛。", 
      "春思難拘束。", 
      "瘦盡玉肌清徹骨。", 
      "蹙損兩眉秀綠。", 
      "畫屏羅幌輸君。", 
      "文鱗錦翼尤勤。", 
      "長記酒醒香冷，笑將髻子隈人。"
    ], 
    "rhythmic": "清平樂"
  }, 
  {
    "author": "向", 
    "paragraphs": [
      "休逞一靈心，爭甚閒言語。", 
      "十一年間並枕時，沒個牽情處。", 
      "四歲學言兒，七歲嬌癡女。", 
      "說與傍人也斷腸，你自思量取。"
    ], 
    "rhythmic": "卜算子"
  }, 
  {
    "author": "程大昌", 
    "paragraphs": [
      "冰容玉格，笑桃杏、非是閨幃裝束。", 
      "待要舒華那更管，朔氣凝波僵木。", 
      "五鬣山鬆，萬年宮樹，僅僅存餘綠。", 
      "一枝寄贈，教渠知道春復。", 
      "寧解車馬成蹊，高標宜雪月，仍便溪谷。", 
      "縱有知聞，誰辦得、駕野凌寒秉燭。", 
      "盡更荒閒，終難掩抑，風裏香千斛。", 
      "林坰興盡，此時鼎味翻足。"
    ], 
    "rhythmic": "念奴嬌"
  }, 
  {
    "author": "程大昌", 
    "paragraphs": [
      "乾處緇塵溼處泥。", 
      "天嫌世路淨無時。", 
      "皓然巖谷總凝脂。", 
      "清夜月明人訪戴，玉山頂上玉舟移。", 
      "一蓑漁畫更能奇。"
    ], 
    "rhythmic": "浣溪沙"
  }, 
  {
    "author": "程大昌", 
    "paragraphs": [
      "獸炭香紅漫應時。", 
      "遮寒姝麗自成圍。", 
      "銷金暖帳四邊垂。", 
      "報道黑風飛柳絮，齊翻白雪侑羔卮。", 
      "那家斟唱□□詞。"
    ], 
    "rhythmic": "浣溪沙"
  }, 
  {
    "author": "程大昌", 
    "paragraphs": [
      "翦水飛花也大奇。", 
      "熬波出素料同機。", 
      "會心一笑撒鹽詩。", 
      "誰擁醴酏誇歲瑞，恨無堅白怨朝曦。", 
      "閉門高臥有人飢。"
    ], 
    "rhythmic": "浣溪沙"
  }, 
  {
    "author": "程大昌", 
    "paragraphs": [
      "始待空冬歲不華。", 
      "還教呈瑞怨貧家。", 
      "若爲高下總無嗟。", 
      "日照華檐晴後雨，風吹飛絮臘前花。", 
      "天公何事不由他。"
    ], 
    "rhythmic": "浣溪沙"
  }, 
  {
    "author": "程大昌", 
    "paragraphs": [
      "水遞迢迢到日邊。", 
      "清甘誇說與茶便。", 
      "誰知絕品了非泉。", 
      "旋挹天花融湩液，淨無土脈污芳鮮。", 
      "乞君風腋作飛仙。"
    ], 
    "rhythmic": "浣溪沙"
  }, 
  {
    "author": "程大昌", 
    "paragraphs": [
      "歲歲梅花，向壽尊畫閣，長報春起。", 
      "恰似今朝，分外香肥萼韡。", 
      "雜佩珊珊就列，映藍袂、寶薰擎跽。", 
      "道這回、屋舍團欒，四時風月桃李。", 
      "回頭處、無限思。", 
      "看秋前藥裹，而今鼎匕。", 
      "須把康強，收作玳筵歡喜。", 
      "況是鬢雲全綠，頂珈笄、笑陪星履。", 
      "新年動、定擁新祺，有孫來捧醪醴。"
    ], 
    "rhythmic": "萬年歡"
  }, 
  {
    "author": "程大昌", 
    "paragraphs": [
      "萬六千年，是仙椿日月，兩度陽春。", 
      "根柯不隨物化，那有新陳。", 
      "戲誇悠久，借時光、驚覺時人。", 
      "道歷管，階蓂萬換，悠然喚做逡巡。", 
      "老我百無貪羨，羨天芳壽種，掩冉三辰。", 
      "謝他流年甲子，已是重輪。", 
      "人間春狹，只九旬、斗柄標寅。", 
      "更擬向，椿枝倚數，十分取一爲真。"
    ], 
    "rhythmic": "漢宮春"
  }, 
  {
    "author": "程大昌", 
    "paragraphs": [
      "日繹五千言，未說年齡可續。", 
      "且得襟期蕭散，遠氛囂寵辱。", 
      "鬢須白盡秀眉生，來伴老眸綠。", 
      "人道雪霜林裏，有翠鬆鮮竹。"
    ], 
    "rhythmic": "好事近"
  }, 
  {
    "author": "程大昌", 
    "paragraphs": [
      "距春五日。", 
      "吉語攙先來飲席。", 
      "易卦佔新。", 
      "八八週輪又再輪。", 
      "開年定好。", 
      "定把笙歌更藥裹。", 
      "舊怕無孫。", 
      "今已藍袍擁繡蓀。"
    ], 
    "rhythmic": "減字木蘭花"
  }, 
  {
    "author": "程大昌", 
    "paragraphs": [
      "春產不貪春，爲厭春花泛。", 
      "睡到深秋夢始回，素影翻春豔。", 
      "意賞逐時新，舊事誰能佔。", 
      "解轉春光入酒杯，萸菊誰雲欠。"
    ], 
    "rhythmic": "卜算子"
  }, 
  {
    "author": "程大昌", 
    "paragraphs": [
      "七十在前頭，難言未老。", 
      "只是中間有些好。", 
      "鬒雲雖瘦，未有一根華皓。", 
      "都緣心地靜，無憂惱。", 
      "此際生朝，梅花獻笑。", 
      "似向天邊得新報。", 
      "孫枝秀雅，已掛恩袍春草。", 
      "定從歡喜處，添年考。"
    ], 
    "rhythmic": "感皇恩"
  }, 
  {
    "author": "程大昌", 
    "paragraphs": [
      "池館足名花，四時蔫馥。", 
      "就裏梅春春到速。", 
      "周遭松竹，任是雪霜長綠。", 
      "總堪供壽樂，翻新曲。", 
      "別向心田，有般奇木。", 
      "依約靈椿共標目。", 
      "八千換歷，才當一番春復。", 
      "莫亂春起處，醅浮玉。"
    ], 
    "rhythmic": "感皇恩"
  }, 
  {
    "author": "程大昌", 
    "paragraphs": [
      "富壽康寧，要三般齊足，方是有福。", 
      "獻個新詞，不是越誇攙祝。", 
      "七十古稀今獨。", 
      "花釵底、髻雲堆綠。", 
      "那堪更、眼力過人，彩絲穿透珠曲。", 
      "星辰履階庭玉。", 
      "對這般景趣，樂勝笙築。", 
      "更原孫枝袞袞，詵詵續續。", 
      "解把詩書勤讀。", 
      "新丹桂、會生舊竹。", 
      "十年外、又頌生朝，恁時別換腔局。"
    ], 
    "rhythmic": "萬年歡"
  }, 
  {
    "author": "程大昌", 
    "paragraphs": [
      "是男是女，都有官稱。", 
      "孫兒仕也登。", 
      "時新衣著，不待經營。", 
      "寒時火櫃，春裏花亭。", 
      "星辰上履，我只喚卿卿。", 
      "壽開八秩，兩鬢全青。", 
      "顏紅步武輕。", 
      "定知前面，大有年齡。", 
      "芝蘭玉樹，更願充庭。", 
      "爲詢王母，桃顆幾時赬。"
    ], 
    "rhythmic": "韻令"
  }, 
  {
    "author": "程大昌", 
    "paragraphs": [
      "童年未曉君恩重。", 
      "教得能趨拱。", 
      "重親帶笑酌天杯，聽祝語、殷勤捧。", 
      "青衫得掛尤光寵。", 
      "桂是蟾宮種。", 
      "詩書濃處便生枝，但只要、頻澆壅。"
    ], 
    "rhythmic": "折丹桂"
  }, 
  {
    "author": "程大昌", 
    "paragraphs": [
      "綠淨貫闤闠，夾岸是樓臺。", 
      "樓臺分影倒臥，千丈鬱崔嵬。", 
      "此是化人奇變，能使山巔水底，對出兩蓬萊。", 
      "溪滸有仙觀，苕霅信佳哉。", 
      "水晶宮，誰著語，半嘲詼。", 
      "世間那有，如許磊砢棟樑材。", 
      "每遇天容全碧，仍更蘋風不動，相與夜深來。", 
      "飲子以明月，淨洗舊塵埃。"
    ], 
    "rhythmic": "水調歌頭"
  }, 
  {
    "author": "程大昌", 
    "paragraphs": [
      "遙認壎篪相應，爲傳珠貫累累。", 
      "紫荊同本但殊枝。", 
      "直須投老日，常似有親時。", 
      "子姓亦聞多慧性，貪書不是癡兒。", 
      "朝家世世重詩書。", 
      "一登龍虎榜，許並鳳凰池。"
    ], 
    "rhythmic": "臨江仙"
  }, 
  {
    "author": "程大昌", 
    "paragraphs": [
      "抗步碧潭瀰瀰，五畲青髻累累。", 
      "何年喬木倚筇枝。", 
      "搜尋同隊者，追說釣遊時。", 
      "今日昂藏稱壯子，向來襁褓嬰兒。", 
      "年周甲子又重書。", 
      "豈容藏老醜，照白有清池。"
    ], 
    "rhythmic": "臨江仙"
  }, 
  {
    "author": "程大昌", 
    "paragraphs": [
      "夾路傳呼杳杳，垂腰印綬累累。", 
      "萬般榮貴出丹枝。", 
      "遙知心樂處，椿畔桂當時。", 
      "酒到芳春偏弄色，輕黃泛灩鵝兒。", 
      "大爲行樂使堪書。", 
      "醉來花下臥，便是習家池。"
    ], 
    "rhythmic": "臨江仙"
  }, 
  {
    "author": "程大昌", 
    "paragraphs": [
      "綠鬢又紅顏，誰道年周甲子。", 
      "兩婿□□藍綬，那一兒何慮。", 
      "只今卜築水晶宮，歸安好名義。", 
      "金紫珈笄偕老，備長生福貴。"
    ], 
    "rhythmic": "好事近"
  }, 
  {
    "author": "程大昌", 
    "paragraphs": [
      "白屋到橫金，已是蟠桃結子。", 
      "更向仕途貪戀，是癡人呆慮。", 
      "水晶宮裏飯蓴鱸，中菰第一義。", 
      "留得鬢須遲白，是本來真貴。"
    ], 
    "rhythmic": "好事近"
  }, 
  {
    "author": "程大昌", 
    "paragraphs": [
      "物本無情人有情。", 
      "百般禽咮百般聲。", 
      "有人聞鵲不聞鶯。", 
      "我盞通神君信否，酒才著盞月隨生。", 
      "大家吸月當簫笙。"
    ], 
    "rhythmic": "浣溪沙"
  }, 
  {
    "author": "程大昌", 
    "paragraphs": [
      "秋後花窠，放兩枝三朵，來通芳信。", 
      "詩眼驚觀，謂是春光倒運。", 
      "便即移尊就賞，更不惜、黃封赤印。", 
      "何期道，青女專時，露華忽變霜陣。", 
      "詩翁笑、但休問。", 
      "那陽和有腳，駸駸日進。", 
      "待得灰飛，梅畹果先騁俊。", 
      "次後連天紅紫，向東風、萬般嬌韻。", 
      "恁時節，玉勒狨鞍，郊原莫論遠近。"
    ], 
    "rhythmic": "萬年歡"
  }, 
  {
    "author": "程大昌", 
    "paragraphs": [
      "身壽又康強，謝天將並。", 
      "耳目聰明行步壯。", 
      "登高揮翰，不用瞠眉扶杖。", 
      "華堂偕老處，兒孫王。", 
      "只恨萍蓬，他鄉浮蕩。", 
      "回首故山便惆悵。", 
      "今年生日，忽似還家模樣。", 
      "當緣風絮韞，來賡唱。"
    ], 
    "rhythmic": "感皇恩"
  }, 
  {
    "author": "程大昌", 
    "paragraphs": [
      "畫舸白蘋洲，如歸故里。", 
      "老幼歡迎僮婢喜。", 
      "較量心事，歲歲春風弧矢。", 
      "今年稱壽處，尤歡美。", 
      "嫁得黔婁，苦耽書史。", 
      "文字流傳曾貴紙。", 
      "便同黼黻，何似實頭龜紫。", 
      "天公聞此語，應憐許。"
    ], 
    "rhythmic": "感皇恩"
  }, 
  {
    "author": "程大昌", 
    "paragraphs": [
      "變化屬朝班，鯤鵬相併。", 
      "健翼垂雲風用壯。", 
      "扶搖得勢，不藉仙人仙杖。", 
      "旁觀生意氣，猶神王。", 
      "此去漢庭，春光駘蕩。", 
      "親見子虛不惆悵。", 
      "鳶肩捷上，自有唐家格樣。", 
      "三臺旬月裏，堪歌唱。"
    ], 
    "rhythmic": "感皇恩"
  }, 
  {
    "author": "程大昌", 
    "paragraphs": [
      "中外受郊恩，三封綸告。", 
      "依並小君出稱號。", 
      "錦犀光豔，不比香薰脂膏。", 
      "況從鳴瑟裏，添花草。", 
      "更願天公，別施洪造。", 
      "水長船高愈新好。", 
      "恁時舞帶，一任巧裝百寶。", 
      "曲終珠滿地，從人掃。"
    ], 
    "rhythmic": "感皇恩"
  }, 
  {
    "author": "程大昌", 
    "paragraphs": [
      "措大做生朝，無他珍異。", 
      "填個曲兒爲鼓吹。", 
      "古來龍馬，曾獻河圖真數。", 
      "羲黃緣得此，齊元氣。", 
      "我向如今，職名升賜。", 
      "地在天宮正東序。", 
      "當初真本，到此或容披覷。", 
      "這回錯綜處，堪詳敘。"
    ], 
    "rhythmic": "感皇恩"
  }, 
  {
    "author": "程大昌", 
    "paragraphs": [
      "七十有三番，掛弧門首。", 
      "此事從來信希有。", 
      "新來仕路，誇說一般高手。", 
      "肯從清要地，拋簪綬。", 
      "何許分花，伊誰送酒。", 
      "得開口時且開口。", 
      "無煩無惱，也沒期程奔走。", 
      "但能安此樂，夷然壽。"
    ], 
    "rhythmic": "感皇恩"
  }, 
  {
    "author": "程大昌", 
    "paragraphs": [
      "錦告侈脂封，煌煌家寶。", 
      "偕老之人已華皓。", 
      "綠雲擁鬢，更沒一根入老。", 
      "但從和晬看，年堪考。", 
      "葉是鬆苗，鬆爲葉腦。", 
      "稟得鬆神大都好。", 
      "人人戴白，獨我青青常保。", 
      "只將平易處，爲蓬島。"
    ], 
    "rhythmic": "感皇恩"
  }, 
  {
    "author": "程大昌", 
    "paragraphs": [
      "一歲一生朝，一番老相。", 
      "無慾無營亦無望。", 
      "看經寫字，且做閒中氣象。", 
      "閉門人闃靜，心清曠。", 
      "骨肉團欒，一杯相向。", 
      "野蔌家餚競來餉。", 
      "真情直話，不用逢迎俯仰。", 
      "從他人笑道，不時樣。"
    ], 
    "rhythmic": "感皇恩"
  }, 
  {
    "author": "程大昌", 
    "paragraphs": [
      "桃柳舊根株，春到紅蔫綠茁。", 
      "一似老年垂白，帶少容黳發。", 
      "浮家泛宅在他鄉，難得會瓜葛。", 
      "幸對此番樂飲，任宵分明發。"
    ], 
    "rhythmic": "好事近"
  }, 
  {
    "author": "程大昌", 
    "paragraphs": [
      "盥水結冰花，老眼於今重見。", 
      "一似琢成水玉，向凍盆遊泛。", 
      "天公作事有何難，要花花便現。", 
      "且把重春留住，變蒼黎容面。"
    ], 
    "rhythmic": "好事近"
  }, 
  {
    "author": "程大昌", 
    "paragraphs": [
      "臘月做生朝，只有南枝梅玉。", 
      "此外後生桃李，未舒英吐馥。", 
      "後園別自出神奇，現雙鬆雙竹。", 
      "報道前堂琴瑟，俱長生厚福。"
    ], 
    "rhythmic": "好事近"
  }, 
  {
    "author": "范成大", 
    "paragraphs": [
      "元日至人日，未有不陰時。", 
      "新年葉氣，無處人物不熙熙。", 
      "萬歲聲從天下，一札恩隨春到，光采動天雞。", 
      "壽域遍寰海，直過雪山西。", 
      "憶曾預，宣玉冊，捧金卮。", 
      "如今萬里，魂夢空繞五雲飛。", 
      "想見大庭宮館，重起三山樓觀，雙指赭黃衣。", 
      "此會古無有，何止古來稀。"
    ], 
    "rhythmic": "水調歌頭"
  }, 
  {
    "author": "范成大", 
    "paragraphs": [
      "十里西疇熟稻香。", 
      "槿花籬落竹絲長。", 
      "垂垂山果掛青黃。", 
      "濃霧知秋晨氣潤，薄雲遮日午陰涼。", 
      "不須飛蓋護戎裝。"
    ], 
    "rhythmic": "浣溪沙"
  }, 
  {
    "author": "范成大", 
    "paragraphs": [
      "漂泊天隅佳節，追隨花下羣賢。", 
      "只欠山陰修禊帖，卻比蘭亭有管絃。", 
      "舞裙香未湔。", 
      "淚竹斑中宿雨，折桐雪裏蠻煙。", 
      "喚起杜陵飢客恨，人在長安曲水邊。", 
      "碧雲千疊山。"
    ], 
    "rhythmic": "破陣子"
  }, 
  {
    "author": "范成大", 
    "paragraphs": [
      "樓觀青紅倚快晴。", 
      "驚看陸地涌蓬瀛。", 
      "南園花影笙歌地，東嶺松風鼓角聲。", 
      "山繞水，水縈城。", 
      "柳邊沙外古今情。", 
      "坐中更有揮豪客，一段風流畫不成。"
    ], 
    "rhythmic": "鷓鴣天"
  }, 
  {
    "author": "范成大", 
    "paragraphs": [
      "浮生有幾，嘆歡娛常少，憂愁相屬。", 
      "富貴功名皆由命，何必區區僕僕。", 
      "燕蝠塵中，雞蟲影裏，見了還追逐。", 
      "山間林下，幾人真個幽獨。", 
      "誰似當年嚴君，故人龍袞，獨抱羊裘宿。", 
      "試把漁竿都掉了，百種千般拘束。", 
      "兩岸煙林，半溪山影，此處無榮辱。", 
      "荒臺遺像，至今嗟詠不足。"
    ], 
    "rhythmic": "酹江月・念奴嬌"
  }, 
  {
    "author": "范成大", 
    "paragraphs": [
      "萬里籌邊處，形勝壓坤維。", 
      "恍然舊觀重見，鴛瓦拂參旗。", 
      "夜夜東山銜月，日日西山橫雪，白羽弄空暉。", 
      "人語半霄碧，驚倒路傍兒。", 
      "分弓了，看劍罷，倚闌時。", 
      "蒼茫平楚無際，千古鎖煙霏。", 
      "野曠岷嶓江動，天闊崤函雲擁，太白暝中低。", 
      "老矣漢都護，卻望玉關歸。"
    ], 
    "rhythmic": "水調歌頭"
  }, 
  {
    "author": "范成大", 
    "paragraphs": [
      "古人吾不見，君莫是、鄭當時。", 
      "更築就山房，躬耕谷口，名動京師。", 
      "諸公任他袞袞，與杜陵野老共襟期。", 
      "有客至門先喜，得錢沽酒何疑。", 
      "昔年連轡柳邊歸。", 
      "陳跡恍難追。", 
      "況種桃道士，看花才子，回首皆非。", 
      "相逢故人問訊，道劉郎去久無詩。", 
      "把作一場春夢，覺來莫要尋思。"
    ], 
    "rhythmic": "木蘭花慢"
  }, 
  {
    "author": "遊次公", 
    "paragraphs": [
      "暖靄浮晴篽。", 
      "鎖垂楊、龍池罩閣，萬絲千縷。", 
      "池上曉光分宿霧，日近羣芳易吐。", 
      "尋並蒂、闌干凝佇。", 
      "不信釵頭飛鳳去，但寶刀、被妾還留住。", 
      "天一笑，萬花妒。", 
      "阿嬌正好金屋貯。", 
      "甚西風、易得蕭疏，扇鸞塵土。", 
      "一自昭陽扃玉戶，牆角土花無數。", 
      "況多病、情傷幽素。", 
      "別殿時聞簫鼓奏，望紅雲、冉冉知何處。", 
      "天尺五，去無路。"
    ], 
    "rhythmic": "賀新郎"
  }, 
  {
    "author": "遊次公", 
    "paragraphs": [
      "風雨送人來，風雨留人住。", 
      "草草杯柈話別離，風雨催人去。", 
      "淚眼不曾晴，眉黛愁還聚。", 
      "明日相思莫上樓，樓上多風雨。"
    ], 
    "rhythmic": "卜算子"
  }, 
  {
    "author": "遊次公", 
    "paragraphs": [
      "雲接蒼梧，山莽莽、春浮澤國。", 
      "江水漲、洞庭相近，漸近空闊。", 
      "江燕飄飄身似夢，江花草草春如客。", 
      "望漁春、樵市隔平林，寒煙色。", 
      "方寸亂，成絲結。", 
      "離別近，先愁絕。", 
      "便滿篷風雨，櫓聲孤急。", 
      "白髮論心湖海暮，清樽照影蒼浪窄。", 
      "看明年、天際下歸舟，應先識。"
    ], 
    "rhythmic": "滿江紅", 
    "tags": [
      "洞庭湖"
    ]
  }, 
  {
    "author": "遊次公", 
    "paragraphs": [
      "斗柄回秋律。", 
      "素蟾飛、冰霜萬里，滿川金碧。", 
      "得月偏多何處是，惟有橋南第一。", 
      "正野迥、西風寒寂。", 
      "丹桂婆娑疏影在，想微瑕、未累千金璧。", 
      "河漢遠，澹無跡。", 
      "知君有句酬佳夕。", 
      "盡高歌、胡牀自倚，露漙珠溢。", 
      "坐到參橫星欲暗，隱隱天低似笠。", 
      "但絡緯、悲啼催織。", 
      "吟詠淒涼翻有恨，諒知音、人遠空追憶。", 
      "誰爲置，鄭莊驛。"
    ], 
    "rhythmic": "賀新郎"
  }, 
  {
    "author": "遊次公", 
    "paragraphs": [
      "一舸歸來，何太晚、鬢絲如織。", 
      "謾嘆息、淒涼往事，盡成陳跡。", 
      "山迫暮煙浮紫翠，溪搖寒浪翻金碧。", 
      "看長虹、渴飲下青冥，危欄溼。", 
      "誰可住，煙蘿側。", 
      "俗士駕，當回勒。", 
      "伴巖扃，須是碧雲仙客。", 
      "風月已供無盡藏，溪山更衍清涼國。", 
      "恨謫仙、蘇二不曾來，無人說。"
    ], 
    "rhythmic": "滿江紅"
  }, 
  {
    "author": "趙老", 
    "paragraphs": [
      "見說春時，新波漲、二川溶溢。", 
      "今底事、沙痕猶褪，石渠慳碧。", 
      "人意不須長作解，興來便向杯中覓。", 
      "縱茂林修竹記山陰，千年一。", 
      "薰吹動，春工畢。", 
      "橋上景，壺中日。", 
      "況梅肥筍嫩，雨微魚出。", 
      "只恐延英催入覲，不教綠野長均逸。", 
      "任多情、胡蝶滿園飛，狂蹤跡。"
    ], 
    "rhythmic": "滿江紅"
  }, 
  {
    "author": "趙老", 
    "paragraphs": [
      "西郭園林，湖光淨、暮寒清溢。", 
      "明月上，近環山翠，遠搖天碧。", 
      "粉澤蘭膏違俗尚，巖花磴蔓從誰覓。", 
      "問近來、鐺腳許何人，吾其一。", 
      "歡樂事，休教畢。", 
      "經後夜，思前日。", 
      "想無心不競，水流雲出。", 
      "物外菸霞供嘯詠，箇中魚鳥同休逸。", 
      "又何須、浮海訪三山，尋仙蹟。"
    ], 
    "rhythmic": "滿江紅"
  }, 
  {
    "author": "趙老", 
    "paragraphs": [
      "瀟灑星郎，吹綠鬢、勝遊霞舉。", 
      "秋又半，月磨雲翳，籟傳風語。", 
      "太一青黎光對射，中流蕩漾蓮舟舞。", 
      "戲人間、今夜水精宮，前無古。", 
      "吾家是，蓬山侶。", 
      "歌舞袖，蘋花渚。", 
      "擬問津斜漢，乘槎南浦。", 
      "謁帝通明今得便，素娥拍手心先許。", 
      "笑畫闌、三十六宮秋，花如土。"
    ], 
    "rhythmic": "滿江紅"
  }, 
  {
    "author": "趙老", 
    "paragraphs": [
      "冰蟾駕月，盪寒光、不見層波層碧。", 
      "幾歲中秋爭得似，雲卷秋聲寂寂。", 
      "多謝星郎，來陪賢令，快賞鰲峯極。", 
      "廣寒宮近，素娥不靳餘力。", 
      "夜久露落瓊漿，神京歸路，有云翹前跡。", 
      "當日仙人曾馭氣，只學神交龜息。", 
      "今夜清尊，一齊分付，穩是乘槎客。", 
      "天津重到，霓裳何似聞笛。"
    ], 
    "rhythmic": "念奴嬌"
  }, 
  {
    "author": "趙老", 
    "paragraphs": [
      "梅仙了無訟，拄笏看西山。", 
      "山涵秋曉，水光磨蕩有無間。", 
      "自是靈襟空洞，更望風雲吞吐，浩渺白鷗閒。", 
      "高誦遠遊賦，獨立桂香闌。", 
      "謾常談，如觀水，要觀瀾。", 
      "物情長在，人生何用苦求難。", 
      "隨我一觴一詠，任彼非元彼非白，唯放酒杯寬。", 
      "富貴償來事，天道管知還。"
    ], 
    "rhythmic": "水調歌頭"
  }, 
  {
    "author": "趙老", 
    "paragraphs": [
      "香雪堆梅，繡絲蹙柳，仙館春到。", 
      "午夜華燈，烘春豔粉，月借今宵好。", 
      "袞衣搖曳，簪纓閒繞，共祝大椿難老。", 
      "望臺躔、明星一點，冰壺表裏相照。", 
      "誕彌令節，欣欣物態，共喜重生周召。", 
      "八鼎勳庸，九夷姓字，策杖孤鴻杳。", 
      "鴉啼鵲噪，蘭馨鬆茂，把酒共春一笑。", 
      "管如今、鹽梅再夢，夜鈴命詔。"
    ], 
    "rhythmic": "永遇樂"
  }, 
  {
    "author": "趙老", 
    "paragraphs": [
      "聽都人歌詠，便啓金甌，再登元老。", 
      "山色溪聲，與春風齊到。", 
      "補袞工夫，望梅心緒，見丹青重好。", 
      "鵲噪晴空，燈迎誕節，槐堂歡笑。", 
      "正是元宵，滿天和氣，璧月流光，雪消寒峭。", 
      "今夜今年，表千年同照。", 
      "萬象森羅，一奩清瑩，影山河多少。", 
      "玉燭調新，彩眉常喜，寰瀛春曉。"
    ], 
    "rhythmic": "醉蓬萊"
  }, 
  {
    "author": "趙老", 
    "paragraphs": [
      "記青蛇感異，後日扶顛，太平人瑞。", 
      "壯歲彈冠，有經邦高志。", 
      "晚上文墀，載嚴霜簡，便雲龍交際。", 
      "紫極旋樞，金蟬映袞，乾坤開霽。", 
      "底事當時，飲江胡馬，一望雲旗，倒戈投贄。", 
      "此片丹心，幾風聲鶴唳。", 
      "煙息塵收，水明山麗，只五湖相記。", 
      "今夜華燈，火城信息，千年榮貴。"
    ], 
    "rhythmic": "醉蓬萊"
  }, 
  {
    "author": "趙老", 
    "paragraphs": [
      "堂上年時見燭花。", 
      "青氈還入舊時家。", 
      "芝函瑞色回春早，綠野東風轉歲華。", 
      "催召傳，穩鋪沙。", 
      "壘尊今日棗如瓜。", 
      "誕辰更接傳柑宴，蓮炬通宵喚草麻。"
    ], 
    "rhythmic": "鷓鴣天"
  }, 
  {
    "author": "趙磻老", 
    "paragraphs": [
      "白日青天一旦明。", 
      "舊時勳業此時情。", 
      "延英再許裴公對，商鼎須調傳說羹。", 
      "千萬載，輔宗祊。", 
      "摯天八柱愈崢嶸。", 
      "將軍犁卻龍庭後，歲傍鰲山奏太平。"
    ], 
    "rhythmic": "鷓鴣天"
  }, 
  {
    "author": "趙老", 
    "paragraphs": [
      "章甫不如人，翠綰垂楊縷。", 
      "纖手送來時，羅帕緘香霧。", 
      "貂嬋懶上頭，渭水知何處。", 
      "風月共垂竿，脫帽須親付。"
    ], 
    "rhythmic": "生查子"
  }, 
  {
    "author": "趙老", 
    "paragraphs": [
      "朝路進賢歸，厭聽歌金縷。", 
      "不念玉堂花，豹隱南山霧。", 
      "漉酒未巾時，暑檻披風處。", 
      "子夏不兼人，並與詩筒付。"
    ], 
    "rhythmic": "生查子"
  }, 
  {
    "author": "趙老", 
    "paragraphs": [
      "金門一免時，離緒紛如縷。", 
      "想像切雲高，曉日羅昏霧。", 
      "峨冠補袞人，不是無心處。", 
      "欲效貢公彈，衣鉢知誰付。"
    ], 
    "rhythmic": "生查子"
  }, 
  {
    "author": "趙老", 
    "paragraphs": [
      "斜日下平川，樓角銷霞縷。", 
      "擺盡濁塵纓，畫棟縈非霧。", 
      "平生許子窮，今到知音處。", 
      "約伴玉簪遊，好夢從天付。"
    ], 
    "rhythmic": "生查子"
  }, 
  {
    "author": "趙老", 
    "paragraphs": [
      "世上淵明酒，人間陸羽茶。", 
      "東山無妓有蓮花。", 
      "隱隱仙家雞犬、路非賒。", 
      "積靄猶張幕，輕雷似卷車。", 
      "要令長袖舞胡靴。", 
      "須是檐頭新霽、鵲查查。"
    ], 
    "rhythmic": "南柯子・南歌子"
  }, 
  {
    "author": "趙老", 
    "paragraphs": [
      "體質娟娟靜，花紋細細裝。", 
      "翠筠初得試新忙。", 
      "睡起鬢雲撩亂、趣泉湯。", 
      "多病心常捧，新詞字帶香。", 
      "管教塗澤到雲窗。", 
      "辦下謝君言語、巧如簧。"
    ], 
    "rhythmic": "南柯子・南歌子"
  }, 
  {
    "author": "趙磻老", 
    "paragraphs": [
      "懶畫娥眉倦整冠。", 
      "筍苞來點鏡中鬟。", 
      "承恩容易報恩難。", 
      "鬒髮未饒青箬笠，素鱗行簇水晶盤。", 
      "流觴元自不相干。"
    ], 
    "rhythmic": "浣溪沙"
  }, 
  {
    "author": "趙老", 
    "paragraphs": [
      "劉氏風流設此冠。", 
      "今誰將去伴珠鬟。", 
      "君家兄弟二俱難。", 
      "馳去請觀流汗馬，釣時休等爛銀盤。", 
      "明朝吟詠有方幹。"
    ], 
    "rhythmic": "浣溪沙"
  }, 
  {
    "author": "尤袤", 
    "paragraphs": [
      "樑溪西畔小橋東。", 
      "落葉紛紛水映空。", 
      "五夜客愁花片裏，一年春事角聲中。", 
      "歌殘玉樹人何在，舞破山香曲未終。", 
      "卻憶孤山醉歸路，馬蹄香雪襯東風。"
    ], 
    "rhythmic": "瑞鷓鴣"
  }, 
  {
    "author": "尤袤", 
    "paragraphs": [
      "兩行芳蕊傍溪陰。", 
      "一笑嫣然抵萬金。", 
      "火齊照林光灼灼，彤霞射水影沈沈。", 
      "曉妝無力胭脂重，春醉方酣酒暈深。", 
      "定自格高難著句，不應工部總無心。"
    ], 
    "rhythmic": "瑞鷓鴣"
  }, 
  {
    "author": "趙", 
    "paragraphs": [
      "留連春意晚花稠。", 
      "雲疏雨未收。", 
      "新荷池面葉齊抽。", 
      "涼天醉碧樓。", 
      "能達理，有何愁。", 
      "心寬萬事休。", 
      "人生還似水中漚。", 
      "金尊盡更酬。"
    ], 
    "rhythmic": "阮郎歸"
  }, 
  {
    "author": "謝懋", 
    "paragraphs": [
      "池塘綠遍，王孫芳草，依依斜日。", 
      "遊絲卷晴晝，系東風無力。", 
      "蝶趁幽香蜂釀蜜。", 
      "鞦韆外、臥紅堆碧。", 
      "心情費消遣，更梨花寒食。"
    ], 
    "rhythmic": "憶少年"
  }, 
  {
    "author": "謝懋", 
    "paragraphs": [
      "日腳斜明，秋色半陰，人意悽楚。", 
      "飛雪特地凝愁，做弄晚來微雨。", 
      "誰家別院，舞困幾葉霜紅，西風送客聞砧杵。", 
      "鞭馬出都門，正潮平洲渚。", 
      "無語。", 
      "匆匆短棹，滿載離愁，片帆高舉。", 
      "京洛紅塵，因念幾年羈旅。", 
      "淺顰輕笑，舊時風月逢迎，別來誰畫雙眉嫵。", 
      "回首一銷凝，望歸鴻容與。"
    ], 
    "rhythmic": "石州引・石州慢"
  }, 
  {
    "author": "謝懋", 
    "paragraphs": [
      "愁邊雨細。", 
      "漠漠天如醉。", 
      "搖揚遊絲晚風外。", 
      "釀輕寒、和暝色，花柳難勝，春自老，誰管啼紅斂翠。", 
      "關情潛入夜，斜溼簾櫳，幾處挑燈耿無寐。", 
      "念陽臺、當日事，好伴雲來，因個甚、不入襄王夢裏。", 
      "便添起、寒潮卷長江，又恐是離人，斷腸清淚。"
    ], 
    "rhythmic": "洞仙歌", 
    "tags": [
      "長江"
    ]
  }, 
  {
    "author": "謝懋", 
    "paragraphs": [
      "海棠枝上東風軟。", 
      "蕩霽色、煙光弄暖。", 
      "雙雙燕子歸來晚。", 
      "零落紅香過半。", 
      "琵琶淚搵青衫淺。", 
      "念事與、危腸易斷。", 
      "餘酲未解扶頭懶。", 
      "屏裏瀟湘夢遠。"
    ], 
    "rhythmic": "杏花天"
  }, 
  {
    "author": "謝懋", 
    "paragraphs": [
      "西風庭院雨垂垂。", 
      "黃花秋閏遲。", 
      "已涼天氣未寒時。", 
      "才褪單衣。", 
      "睡起枕痕猶在，鬢鬆釵壓雲低。", 
      "玉奩重拂淡胭脂。", 
      "情入雙眉。"
    ], 
    "rhythmic": "畫堂春"
  }, 
  {
    "author": "謝懋", 
    "paragraphs": [
      "門掩東風人去後，愁損燕鶯心。", 
      "一朵梅花淡有春。", 
      "粉黛不忺勻。", 
      "我亦青樓成倦客，風月強追尋。", 
      "莫把恩情做弄成。", 
      "容易學行雲。"
    ], 
    "rhythmic": "武陵春"
  }, 
  {
    "author": "謝懋", 
    "paragraphs": [
      "綠雲剪葉。", 
      "低護黃金屑。", 
      "占斷花中聲譽，香與韻、兩清潔。", 
      "勝絕。", 
      "君聽說。", 
      "是他來處別。", 
      "試看仙衣猶帶，金庭露、玉階月。"
    ], 
    "rhythmic": "霜天曉角"
  }, 
  {
    "author": "謝懋", 
    "paragraphs": [
      "少年多行樂，方豪健、何處不嬉遊。", 
      "記情逐豔波，暖香斜徑，醉搖鞭影，撲絮青樓。", 
      "難忘是，笑歌偏婉娩，鄉號得溫柔。", 
      "嬌雨娛雲，旋寬衣帶，剩風殘月，都在眉頭。", 
      "一成憔悴損，人驚怪，空自引鏡堪羞。", 
      "誰念短封難託，徵雁虛浮。", 
      "念夜寒燈火，懶尋前夢，滿窗風雨，供斷閒愁。", 
      "情到不堪言處，卻悔風流。"
    ], 
    "rhythmic": "風流子"
  }, 
  {
    "author": "謝懋", 
    "paragraphs": [
      "霽天湛碧。", 
      "正新涼風露，冰壺清徹。", 
      "河漢無聲光練練，涌處銀蟾孤絕。", 
      "巖桂香飄，井梧影轉，冷浸官袍潔。", 
      "西廂往事，一簾清夢悽切。", 
      "腸斷楚峽雲歸，尊前無緒，知有愁如發。", 
      "此夕常娥應也恨，冷落瓊樓金闋。", 
      "禁漏迢迢，邊鴻杳杳，幽意憑誰決。", 
      "闌干星斗，落梅三弄初闋。"
    ], 
    "rhythmic": "念奴嬌"
  }, 
  {
    "author": "謝懋", 
    "paragraphs": [
      "鉤簾借月，染云爲幌，花面玉枝交映。", 
      "涼生河漢一天秋，問此會、今宵孰勝。", 
      "銅壺尚滴，燭龍已駕，淚浥西風不盡。", 
      "明朝烏鵲到人間，試說向、青樓薄倖。"
    ], 
    "rhythmic": "鵲橋仙"
  }, 
  {
    "author": "謝懋", 
    "paragraphs": [
      "雁空遼邈。", 
      "襯魚鱗浪淺，護霜雲薄。", 
      "念故人、千里音塵，正山月朦朧，水村依約。", 
      "見說瑤姬，擁十二、碧峯如削。", 
      "倚孤芳澹佇，冷笑歲華，可堪寂寞。", 
      "情多爲誰瘦弱。", 
      "愛吹薌弄粉，斜搴珠箔。", 
      "自然林壑精神，想回首東風，萬花羞落。", 
      "夢繞南樓，對皓月、忍思量著。", 
      "但銷凝、夜闌酒醒，數聲畫角。"
    ], 
    "rhythmic": "解連環"
  }, 
  {
    "author": "謝懋", 
    "paragraphs": [
      "厭厭睡起，無限春情緒。", 
      "柳色借輕煙，尚瘦怯、東風倦舞。", 
      "海棠紅皺，不奈晚來寒，簾半卷，日西沈，寂寞閒庭戶。", 
      "飛雪無據。", 
      "化作冥濛雨。", 
      "愁裏見春來，又只恐、愁催春去。", 
      "惜花人老，芳草夢悽迷，題欲遍，瑣窗紗，總是傷春句。"
    ], 
    "rhythmic": "驀山溪"
  }, 
  {
    "author": "謝懋", 
    "paragraphs": [
      "老年長憶少年狂。", 
      "宿粉棲香。", 
      "自憐獨得東君意，有三年、窺宋東牆。", 
      "笑無落花紅影，醉眠芳草斜陽。", 
      "事隨春夢去悠揚。", 
      "休去思量。", 
      "近來眼底無姚魏，有誰更、管領年芳。", 
      "換得河陽衰鬢，一簾煙雨梅黃。"
    ], 
    "rhythmic": "風入松"
  }, 
  {
    "author": "謝懋", 
    "paragraphs": [
      "黃道雨初乾。", 
      "霽靄空蟠。", 
      "東風楊柳碧毿毿。", 
      "燕子不歸花有恨，小院春寒。", 
      "倦客亦何堪。", 
      "塵滿征衫。", 
      "明朝野水幾重山。", 
      "歸夢已隨芳草綠，先到江南。"
    ], 
    "rhythmic": "浪淘沙"
  }, 
  {
    "author": "王質", 
    "paragraphs": [
      "霜花零落全稀。", 
      "不成飛。", 
      "寒水溶溶漾漾、軟琉璃。", 
      "紅未涌，青已露，白都晞。", 
      "□□□□沙暖、戲鳧鷖。"
    ], 
    "rhythmic": "相見歡"
  }, 
  {
    "author": "王質", 
    "paragraphs": [
      "紅疏疏，紫疏疏。", 
      "可惜飄零著地鋪。", 
      "春殘心轉孤。", 
      "鶯相呼。", 
      "燕相呼。", 
      "樓下垂楊遮得烏。", 
      "倚闌人已無。"
    ], 
    "rhythmic": "長相思"
  }, 
  {
    "author": "王質", 
    "paragraphs": [
      "山青青。", 
      "水青青。", 
      "兩岸蕭蕭蘆荻林。", 
      "水深村又深。", 
      "風泠泠。", 
      "露泠泠。", 
      "一葉扁舟深處橫。", 
      "垂楊鷗不驚。"
    ], 
    "rhythmic": "長相思"
  }, 
  {
    "author": "王質", 
    "paragraphs": [
      "見汝小溪灣，修竹連疏影。", 
      "林杪動風聲，驚下毿毿粉。", 
      "見汝大江郊，高浪搖枯本。", 
      "飛雪密封枝，直到斜陽醒。"
    ], 
    "rhythmic": "生查子"
  }, 
  {
    "author": "王質", 
    "paragraphs": [
      "慣得嬌雲趕不開。", 
      "去還來。", 
      "淡光無可照樓臺。", 
      "且停杯。", 
      "薄雨疏疏時幾點，灑浮埃。", 
      "賣花未上擔兒擡。", 
      "聽他催。"
    ], 
    "rhythmic": "楊柳枝"
  }, 
  {
    "author": "王質", 
    "paragraphs": [
      "何藥能醫腸九回。", 
      "榴蓮不似蜀當歸。", 
      "卻簪徵帽解戎衣。", 
      "淚下猿聲巴峽裏，眼荒鷗磧楚江涯。", 
      "夢魂只傍故人飛。"
    ], 
    "rhythmic": "浣溪沙"
  }, 
  {
    "author": "王質", 
    "paragraphs": [
      "夢到江南夢卻回。", 
      "夢歸何處得身歸。", 
      "故溪淥淨看鳧衣。", 
      "下到瞿唐春欲杪，桃花香浪渺無涯。", 
      "三臺回望五雲飛。"
    ], 
    "rhythmic": "浣溪沙"
  }, 
  {
    "author": "王質", 
    "paragraphs": [
      "徵雁年來得幾回。", 
      "春風無雁帶書歸。", 
      "故應春瘦減春衣。", 
      "花柳傷心經歲月，江湖無夢失津涯。", 
      "到家無樹不紅飛。"
    ], 
    "rhythmic": "浣溪沙"
  }, 
  {
    "author": "王質", 
    "paragraphs": [
      "細雨蕭蕭變作秋。", 
      "晚風楊柳冷颼颼。", 
      "無言有淚灑西樓。", 
      "眼共雲山昏慘慘，心隨煙水去悠悠。", 
      "一蓑一笠任孤舟。"
    ], 
    "rhythmic": "浣溪沙"
  }, 
  {
    "author": "王質", 
    "paragraphs": [
      "江沙帶溼。", 
      "莎露和煙泣。", 
      "落日欲低紅未入。", 
      "悄悄暮峯凝立。", 
      "疏林秀色荒寒。", 
      "頻頻駐騎回看。", 
      "應是梧桐影下，秋風蹙碎眉山。"
    ], 
    "rhythmic": "清平樂"
  }, 
  {
    "author": "王質", 
    "paragraphs": [
      "斷橋流水。", 
      "香滿扶疏裏。", 
      "忽見一枝明眼底。", 
      "人在山腰水尾。", 
      "梨花應夢紛紛。", 
      "徵鴻叫斷行雲。", 
      "不見綠毛麼鳳，一方明月中庭。"
    ], 
    "rhythmic": "清平樂"
  }, 
  {
    "author": "王質", 
    "paragraphs": [
      "從來清瘦。", 
      "更被春僝僽。", 
      "瘦得花身無可有。", 
      "莫放隔簾風透。", 
      "一枝相映孤燈。", 
      "燈明不似花明。", 
      "細看橫斜影下，如聞溪水泠泠。"
    ], 
    "rhythmic": "清平樂"
  }, 
  {
    "author": "王質", 
    "paragraphs": [
      "雨潤梨花雪未乾。", 
      "猶自有春寒。", 
      "不如且住，清明寒食，數日之間。", 
      "想君行盡嘉陵水，我已下江南。", 
      "想看萬里，時須片紙，各報平安。"
    ], 
    "rhythmic": "眼兒媚"
  }, 
  {
    "author": "王質", 
    "paragraphs": [
      "月斧修成膩玉，風斤琢碎輕冰。", 
      "主人無那壽杯深。", 
      "倩取花來喚醒。", 
      "舞罷繡裀鳳蹙，飲闌畫閣香凝。", 
      "試將花蕊數層層。", 
      "猶比長年不盡。"
    ], 
    "rhythmic": "西江月"
  }, 
  {
    "author": "王質", 
    "paragraphs": [
      "輕蠟細凝蜂蜜，薄羅深壓鵝黃。", 
      "玉容縱不似何郎。", 
      "也在百花頭上。", 
      "試看眉間一點，全如瓶裏孤芳。", 
      "明年此日趁鵷行。", 
      "記取今朝勝賞。"
    ], 
    "rhythmic": "西江月"
  }, 
  {
    "author": "王質", 
    "paragraphs": [
      "蹙蹙紅中煙潤，梢梢翠尾風斜。", 
      "閒軒幽樹少啼鴉。", 
      "此處最宜君畫。", 
      "望眼不知天闊，歸心常恨山遮。", 
      "見君江浦到蘆花。", 
      "意在琵琶亭下。"
    ], 
    "rhythmic": "西江月"
  }, 
  {
    "author": "王質", 
    "paragraphs": [
      "璧水橋邊此客，金鑾坡上何人。", 
      "沙場老馬事無成。", 
      "淚溼青瑩夾鏡。", 
      "袖手煙霏小景，回頭石嶺空城。", 
      "乾坤遺恨渺難平。", 
      "目斷塞鴻孤影。"
    ], 
    "rhythmic": "西江月"
  }, 
  {
    "author": "王質", 
    "paragraphs": [
      "陰陰溼霧霜無汁。", 
      "江氣逼、樹聲滴。", 
      "荒林只見夕陽入。", 
      "誰喚晚煙集。", 
      "漁翁猶把釣竿執。", 
      "蓑共笠、時時葺。", 
      "風剛浪猛早收拾。", 
      "天外暮雲黑。"
    ], 
    "rhythmic": "滴滴金"
  }, 
  {
    "author": "王質", 
    "paragraphs": [
      "拂拂春風入馬啼。", 
      "□駐綠楊堤。", 
      "綠楊堤上乳鶯啼。", 
      "聲聲怨、怨春歸。", 
      "而今一似花流水，縱跡任東西。", 
      "利成名逐在何時。", 
      "早贏得、兩分飛。"
    ], 
    "rhythmic": "燕歸來・喜遷鶯"
  }, 
  {
    "author": "王質", 
    "paragraphs": [
      "尋遍江南麓。", 
      "只有斑斑野菊。", 
      "梅花不遇我心悲，一枝得見，便是一年足。", 
      "微香來自橫岡竹。", 
      "飛度寒溪曲。", 
      "落路尋人借問，謝他指向深深谷。"
    ], 
    "rhythmic": "青門引・青門飲"
  }, 
  {
    "author": "王質", 
    "paragraphs": [
      "空響蕭蕭似見呼。", 
      "溪昏樹暗覺神孤。", 
      "微茫山路才通足，行到山深路亦無。", 
      "尋草淺，揀林疏。", 
      "雖疏無奈野藤粗。", 
      "春衫不管藤搊碎，可惜教花著地鋪。"
    ], 
    "rhythmic": "鷓鴣天"
  }, 
  {
    "author": "王質", 
    "paragraphs": [
      "一隻船兒任意飛。", 
      "眼前不管是和非。", 
      "魚兒得了渾閒事，未得魚兒未肯歸。", 
      "全似懶，又如癡。", 
      "這些快活有誰知。", 
      "華堂只見燈花好，不見波平月上時。"
    ], 
    "rhythmic": "鷓鴣天"
  }, 
  {
    "author": "王質", 
    "paragraphs": [
      "風流太守。", 
      "未春先試回春手。", 
      "天寒修竹斜陽後。", 
      "翠袖中間，忽有人紅袖。", 
      "天香國色濃如酒。", 
      "且教青女休僝僽。", 
      "梅花元是羣花首。", 
      "細細商量，只怕梅花瘦。"
    ], 
    "rhythmic": "一斛珠"
  }, 
  {
    "author": "王質", 
    "paragraphs": [
      "寒江凝碧。", 
      "是誰翦作梨花出。", 
      "花心猶帶江痕溼。", 
      "輕注香腮，卻是桃花色。", 
      "飛來飛去何曾密。", 
      "疏疏全似新相識。", 
      "橫吹小弄梅花笛。", 
      "看你飄零，不似江南客。"
    ], 
    "rhythmic": "一斛珠"
  }, 
  {
    "author": "王質", 
    "paragraphs": [
      "平塘玉立。", 
      "薄羅飛起層層碧。", 
      "人心不似花心密。", 
      "待要相逢，未必相逢得。", 
      "襪塵不動何曾溼。", 
      "芙蓉橋上曾相識。", 
      "櫓聲搖去江聲急。", 
      "西北高樓，回首浮雲隔。"
    ], 
    "rhythmic": "一斛珠"
  }, 
  {
    "author": "王質", 
    "paragraphs": [
      "蘆花已老。", 
      "蓼花已老。", 
      "江腹衝風，山頭殘照。", 
      "暮煙不辨棲鷗。", 
      "識歸舟。", 
      "歸舟照顧新洲閣。", 
      "驚波惡。", 
      "別揀深灣泊。", 
      "南津北濼，水村總沒人家。", 
      "莽平沙。"
    ], 
    "rhythmic": "怨春郎"
  }, 
  {
    "author": "王質", 
    "paragraphs": [
      "綠陰夾岸人家住。", 
      "橋上人來去。", 
      "行舟遠遠喚相應。", 
      "全似孤煙斜日、出閶門。", 
      "浪花拂拂侵沙觜。", 
      "直到垂楊底。", 
      "吳江雖有晚潮回。", 
      "未比合江亭下、水如飛。"
    ], 
    "rhythmic": "虞美人"
  }, 
  {
    "author": "王質", 
    "paragraphs": [
      "翠陰融盡毿毿雪。", 
      "慘淡花明滅。", 
      "嫩沙拂拂漲痕添。", 
      "想見故溪、綠到草堂前。", 
      "夕陽紅透櫻桃粒。", 
      "掩映深沈碧。", 
      "成都事事似江南。", 
      "只是香衾、兩處受春寒。"
    ], 
    "rhythmic": "虞美人"
  }, 
  {
    "author": "王質", 
    "paragraphs": [
      "縹緲青宵雲一握，太清羣玉光中。", 
      "鈞天聲裏拂香風。", 
      "紫皇低接手，穩步上層空。", 
      "雀扇徐開鸞影轉，日高舞動蛟龍。", 
      "雙瞻御座立昭容。", 
      "回班趨複道，環佩響丁東。"
    ], 
    "rhythmic": "臨江仙"
  }, 
  {
    "author": "王質", 
    "paragraphs": [
      "千頃翠圍遮綠淨，菱花影落波中。", 
      "看看紅錦漾清風。", 
      "此時催入覲，煙浪拍雲空。", 
      "佇見觚棱棲寶爵，旌旗全仗飛龍。", 
      "赭黃一點現真容。", 
      "御麻宣未畢，雲鏡上天東。"
    ], 
    "rhythmic": "臨江仙"
  }, 
  {
    "author": "王質", 
    "paragraphs": [
      "曲水流觴修禊事，祓除洗淨春愁。", 
      "舉尊再拜壽君侯。", 
      "只今虛鼎足，好去作班頭。", 
      "自古相門還出相，春旗小駐南州。", 
      "雲孫將紹祖風流。", 
      "他時如見憶，江漢一漁舟。"
    ], 
    "rhythmic": "臨江仙"
  }, 
  {
    "author": "王質", 
    "paragraphs": [
      "八字山頭來較晚，彩雲未散南樓。", 
      "夕陽千丈映簾鉤。", 
      "君侯如欲老，江水莫教流。", 
      "扇底清歌塵不動，胡牀明月清秋。", 
      "天漿爲浪玉爲舟。", 
      "酒闌君便起。", 
      "歸去立班頭。"
    ], 
    "rhythmic": "臨江仙"
  }, 
  {
    "author": "王質", 
    "paragraphs": [
      "曲曲闌干曲曲池。", 
      "萬紅繚繞錦相圍。", 
      "花到黃昏思欲睡。", 
      "休睡。", 
      "眼前都是好相知。", 
      "銀燭轉添花轉好，人在，花深深處更相宜。", 
      "似此好花須愛惜。", 
      "休惜。", 
      "鬢邊消得兩三枝。"
    ], 
    "rhythmic": "定風波"
  }, 
  {
    "author": "王質", 
    "paragraphs": [
      "問訊山東竇長卿。", 
      "蒼蒼雲外且垂綸。", 
      "流水落花都莫問，等取，榆林沙月靜邊塵。", 
      "江面不如杯麪闊，捲起，五湖煙浪入清尊。", 
      "醉倒投牀君且睡，卻怕，挑燈看劍忽傷神。"
    ], 
    "rhythmic": "定風波"
  }, 
  {
    "author": "王質", 
    "paragraphs": [
      "白璧黃金爵上卿。", 
      "紫宸殿下拜絲綸。", 
      "纔出龍門開虎帳，但看，甲光如水夜如塵。", 
      "古古今今男子事，搖動，芙蓉旗影入金尊。", 
      "到得關河公事了，早去，白雲堆裏養精神。"
    ], 
    "rhythmic": "定風波"
  }, 
  {
    "author": "王質", 
    "paragraphs": [
      "水風輕，吹不皺。", 
      "上下浮光，兩鏡光相就。", 
      "雲錦搖香吹散酒。", 
      "細聽清談，玉屑津津嗽。", 
      "明月前，斜陽後。", 
      "竹露秋聲，拂拂寒生袖。", 
      "掇取湖山聊入手。", 
      "紫閣黃扉，到了終須有。"
    ], 
    "rhythmic": "蘇幕遮"
  }, 
  {
    "author": "王質", 
    "paragraphs": [
      "驛塵飛，天意緊。", 
      "香雪芝封，猶帶吳泥潤。", 
      "昨夜寶奩開玉鏡。", 
      "一點西風，便覺寒秋近。", 
      "白蘋洲，紅蓼徑。", 
      "風露悽清，快促黃金鐙。", 
      "疊疊重重聽好信。", 
      "擲了碧油幢，更擲雙堂印。"
    ], 
    "rhythmic": "蘇幕遮"
  }, 
  {
    "author": "張孝祥", 
    "paragraphs": [
      "人物羲皇上，詩名沈謝間。", 
      "漫郎元自謾爲官。", 
      "醉眼瞢騰、只擬看湘山。", 
      "小隱今成趣，鄰翁獨往還。", 
      "野堂梅柳尚春寒。", 
      "且趁華燈、頻泛酒船寬。"
    ], 
    "rhythmic": "南歌子"
  }, 
  {
    "author": "張孝祥", 
    "paragraphs": [
      "柳絲無力。", 
      "冉冉縈愁碧。", 
      "系我船兒不住，楚江上、晚風急。", 
      "棹歌休怨抑。", 
      "有人離恨極。", 
      "說與歸期不遠，剛不信、淚偷滴。"
    ], 
    "rhythmic": "霜天曉角"
  }, 
  {
    "author": "張孝祥", 
    "paragraphs": [
      "遠山眉黛橫，媚柳開青眼。", 
      "樓閣斷霞明，簾幕春寒淺。", 
      "杯延玉漏遲，燭怕金刀剪。", 
      "明月忽飛來，花影和簾卷。"
    ], 
    "rhythmic": "生查子"
  }, 
  {
    "author": "張孝祥", 
    "paragraphs": [
      "小樓重。", 
      "下簾櫳。", 
      "萬點芳心綠間紅。", 
      "鞦韆圖畫中。", 
      "草茸茸。", 
      "柳鬆鬆。", 
      "細卷玻璃水面風。", 
      "春寒依舊濃。"
    ], 
    "rhythmic": "長相思"
  }, 
  {
    "author": "張孝祥", 
    "paragraphs": [
      "元宵節。", 
      "鳳樓相對鰲山結。", 
      "鰲山結。", 
      "香塵隨步，柳梢微月。", 
      "多情又把珠簾揭。", 
      "遊人不放笙歌歇。", 
      "笙歌歇。", 
      "曉煙輕散，帝城宮闋。"
    ], 
    "rhythmic": "憶秦娥"
  }, 
  {
    "author": "張孝祥", 
    "paragraphs": [
      "歸。", 
      "十萬人家兒樣啼。", 
      "公歸去，何日是來時。"
    ], 
    "rhythmic": "蒼梧謠・歸字謠"
  }, 
  {
    "author": "張孝祥", 
    "paragraphs": [
      "歸。", 
      "獵獵薰風颭繡旗。", 
      "攔教住，重舉送行杯。"
    ], 
    "rhythmic": "蒼梧謠・歸字謠"
  }, 
  {
    "author": "張孝祥", 
    "paragraphs": [
      "歸。", 
      "數得宣麻拜相時。", 
      "秋前後，公袞更萊衣。"
    ], 
    "rhythmic": "蒼梧謠・歸字謠"
  }, 
  {
    "author": "張孝祥", 
    "paragraphs": [
      "天上掌綸手，閫外折衝才。", 
      "發蹤指示，平蕩全楚息氛埃。", 
      "緩帶輕裘多暇，燕寢森嚴兵衛，香篆幾徘徊。", 
      "襦絝見歌詠，桃李藉栽培。", 
      "紫泥封，天筆潤，日邊來。", 
      "趣裝入覲，行矣歸去作鹽梅。", 
      "祖帳不須遮道，看取眉間一點，喜氣入尊罍。", 
      "此去沙堤路，平步上三臺。"
    ], 
    "rhythmic": "水調歌頭"
  }, 
  {
    "author": "張孝祥", 
    "paragraphs": [
      "客裏送行客，常苦不勝情。", 
      "見公秣馬東去，底事卻欣欣。", 
      "不爲青氈俯拾，自是公家舊物，何必更關心。", 
      "且喜謝安石，重起爲蒼生。", 
      "聖天子，方側席，選豪英。", 
      "日邊仍有知己，應剡薦章間。", 
      "好把文經武略，換取碧幢紅旆，談笑掃胡塵。", 
      "勳業在此舉，莫厭短長亭。"
    ], 
    "rhythmic": "水調歌頭"
  }, 
  {
    "author": "張孝祥", 
    "paragraphs": [
      "擁貔貅萬騎，聚千里、鐵衣寒。", 
      "正玉帳連雲，油幢映日，飛箭天山。", 
      "錦城起方面重，對籌壺、盡日雅歌閒。", 
      "休遣沙場虜騎，尚餘匹馬空還。", 
      "那看。", 
      "更值春殘。", 
      "斟綠醑、對朱顏。", 
      "正宿雨催紅，和風換翠，梅小香慳。", 
      "牙旗漸西去也，望梁州、故壘暮雲間。", 
      "休使佳人斂黛，斷腸低唱陽關。"
    ], 
    "rhythmic": "木蘭花・玉樓春"
  }, 
  {
    "author": "張孝祥", 
    "paragraphs": [
      "一舸凌風，斗酒酹江，翩然乘興東遊。", 
      "欲吐平生孤憤，壯氣橫秋。", 
      "浩蕩錦囊詩卷，從容玉帳兵籌。", 
      "有當時橋下，取履仙翁，談笑同舟。", 
      "先賢濟世，偶耳功名，事成豈爲封留。", 
      "何況我、君恩深重，欲報無由。", 
      "長望東南氣王，從教西北雲浮。", 
      "斷鴻萬里，不堪回首，赤縣神州。"
    ], 
    "rhythmic": "雨中花・夜行船"
  }, 
  {
    "author": "張孝祥", 
    "paragraphs": [
      "可意黃花人不知。", 
      "黃花標格世間稀。", 
      "園葵裛露迎朝日，檻菊迎霜媚夕霏。", 
      "芍藥好，是金絲。", 
      "綠藤紅刺引薔薇。", 
      "姚家別有神仙品，似着天香染御衣。"
    ], 
    "rhythmic": "鷓鴣天"
  }, 
  {
    "author": "張孝祥", 
    "paragraphs": [
      "曉來江上荻花秋。", 
      "做弄個離愁。", 
      "半竿殘日，兩行珠淚，一葉扁舟。", 
      "須知此去應難遇，直待醉方休。", 
      "如今眼底，明朝心上，後日眉頭。"
    ], 
    "rhythmic": "眼兒媚"
  }, 
  {
    "author": "張孝祥", 
    "paragraphs": [
      "清宮初入韶華管。", 
      "宮葉秋聲滿。", 
      "滿庭芳草月嬋娟。", 
      "想見明朝喜色、動天顏。", 
      "持杯滿勸龍頭客。", 
      "榮遇時難得。", 
      "詞源三峽瀉瞿塘。", 
      "便是醉中空去、也無妨。"
    ], 
    "rhythmic": "虞美人"
  }, 
  {
    "author": "張孝祥", 
    "paragraphs": [
      "史君家枕吳波碧。", 
      "朱門鋪手搖雙戟。", 
      "也到嶺邊州。", 
      "真成汗漫遊。", 
      "歸期應不遠。", 
      "趁得東江暖。", 
      "翁媼雪垂肩。", 
      "雙雙平地仙。"
    ], 
    "rhythmic": "菩薩蠻"
  }, 
  {
    "author": "張孝祥", 
    "paragraphs": [
      "罨畫樓前初立馬，隔簾笑語相親。", 
      "鉛華洗盡見天真。", 
      "衫兒輕罩霧，髻子直梳雲。", 
      "翠葉銀絲簪末利，櫻桃澹住香脣。", 
      "見人不語解留人。", 
      "數杯愁裏酒，兩眼醉時春。"
    ], 
    "rhythmic": "臨江仙"
  }, 
  {
    "author": "張孝祥", 
    "paragraphs": [
      "我是臨川舊史君。", 
      "而今欲作嶺南人。", 
      "重來遼鶴事猶新。", 
      "去路政長仍酷暑，主公交契更情親。", 
      "橫秋閣上晚風勻。"
    ], 
    "rhythmic": "浣溪沙"
  }, 
  {
    "author": "張孝祥", 
    "paragraphs": [
      "康樂亭前種此君。", 
      "重來風月苦留人。", 
      "兒童竹馬笑談新。", 
      "今代孟士仍好客，政成歸去眷方新。", 
      "十眉環坐晚妝勻。"
    ], 
    "rhythmic": "浣溪沙"
  }, 
  {
    "author": "張孝祥", 
    "paragraphs": [
      "十里輕紅自笑，兩山濃翠相呼。", 
      "意行着腳到精廬。", 
      "借我繩牀小住。", 
      "解飲不妨文字，無心更狎鷗魚。", 
      "一聲長嘯暮煙孤。", 
      "袖手西湖歸去。"
    ], 
    "rhythmic": "西江月", 
    "tags": [
      "西湖"
    ]
  }, 
  {
    "author": "張孝祥", 
    "paragraphs": [
      "天一角。", 
      "南枝向我情如昨。", 
      "情如昨。", 
      "水寒煙淡，霧輕雲薄。", 
      "吹花嚼蕊愁無託。", 
      "年華冉冉驚離索。", 
      "驚離索。", 
      "倩春留住，莫教搖落。"
    ], 
    "rhythmic": "憶秦娥"
  }, 
  {
    "author": "張孝祥", 
    "paragraphs": [
      "湓浦從君已十年。", 
      "京江仍許借歸船。", 
      "相逢此地有因緣。", 
      "十萬貔貅環武帳，三千珠翠入歌筵。", 
      "功成去作地行仙。"
    ], 
    "rhythmic": "浣溪沙"
  }, 
  {
    "author": "張孝祥", 
    "paragraphs": [
      "碧雲風月無多。", 
      "莫被名繮利鎖。", 
      "白玉爲車，黃金作印，不戀休呵。", 
      "爭如對酒當歌。", 
      "人是人非恁麼。", 
      "年少甘羅，老成呂望，必竟如何。"
    ], 
    "rhythmic": "柳梢青"
  }, 
  {
    "author": "張孝祥", 
    "paragraphs": [
      "萬里去擔簦，誰識新豐旅。", 
      "好事些兒說與郎，奴是姮娥侶。", 
      "若到廣寒宮，但道奴傳語。", 
      "待我仙郎折桂枝，揀個高枝與。"
    ], 
    "rhythmic": "卜算子"
  }, 
  {
    "author": "張孝祥", 
    "paragraphs": [
      "草底蛩吟。", 
      "煙橫水際，月澹鬆陰。", 
      "荷動香濃，竹深涼早，銷盡煩襟。", 
      "發稀渾不勝簪。", 
      "更客裏、吳霜暗侵。", 
      "富貴功名，本來無意，何況如今。"
    ], 
    "rhythmic": "柳梢青"
  }, 
  {
    "author": "張孝祥", 
    "paragraphs": [
      "香佩潛分紫繡囊。", 
      "野塘波急折鴛鴦。", 
      "春風灞岸空回首，落日西陵更斷腸。", 
      "雪下哦詩憐謝女，花間爲令勝潘郎。", 
      "從今千里同明月，再約圜時拜夜香。"
    ], 
    "rhythmic": "瑞鷓鴣"
  }, 
  {
    "author": "張孝祥", 
    "paragraphs": [
      "相春堂上聞鶯語。", 
      "正花柳、芳菲處。", 
      "有底尊前歡且舞。", 
      "滿堂賓客，紫泥丹詔，袞袞煙霄路。", 
      "君王天縱資仁武。", 
      "要尺箠、平驕虜。", 
      "思得英雄親駕馭。", 
      "將軍行矣，九重虛寧，談笑清寰宇。"
    ], 
    "rhythmic": "青玉案"
  }, 
  {
    "author": "張孝祥", 
    "paragraphs": [
      "海雲四斂，太清樓、極目一天秋色。", 
      "明月飛來雲霧盡，城郭山川歷歷。", 
      "良夜悠悠，西風嫋嫋，銀漢冰輪側。", 
      "雲霓三弄，廣寒宮殿長笛。", 
      "偏照紫府瑤臺，香籠玉座，翠靄迷南北。", 
      "天上人間凝望處，應有乘風歸客。", 
      "露滴金盤，涼生玉宇，滿地新霜白。", 
      "壺中清賞，畫檐高掛虛碧。"
    ], 
    "rhythmic": "念奴嬌"
  }, 
  {
    "author": "張孝祥", 
    "paragraphs": [
      "風帆更起，望一天秋色，離愁無數。", 
      "明日重陽尊酒裏，誰與黃花爲主。", 
      "別岸風煙，孤舟燈火，今夕知何處。", 
      "不如江月，照伊清夜同去。", 
      "船過採石江邊，望夫山下，酌水應懷古。", 
      "德耀歸來雖富貴，忍棄平生荊布。", 
      "默想音容，遙憐兒女，獨立衡皋暮。", 
      "桐鄉君子，念予憔悴如許。"
    ], 
    "rhythmic": "念奴嬌"
  }, 
  {
    "author": "張孝祥", 
    "paragraphs": [
      "雄風豪雨，時節清明近。", 
      "簾幕起輕寒，暖紅爐、笑翻灰燼。", 
      "陰藏遲日，欲驗幾多長，繡工慵，圍棋倦，香篆頻銷印。", 
      "茂林芳徑，綠變紅添潤。", 
      "桃杏意酣酣，佔前頭、一番花信。", 
      "華堂尊酒，但作豔陽歌，禽聲喜，流雲盡，明日春遊俊。"
    ], 
    "rhythmic": "驀山溪"
  }, 
  {
    "author": "張孝祥", 
    "paragraphs": [
      "春入園林，花信總諸遲速。", 
      "聽鳴禽、稍遷喬木。", 
      "夭桃弄色，海棠芬馥。", 
      "風雨霽，芳徑草心頻綠。", 
      "禊事才過，相次禁菸追逐。", 
      "想千歲、楚人遺俗。", 
      "青旗沽酒，各家炊熟。", 
      "良夜遊，明月勝燒花燭。"
    ], 
    "rhythmic": "拾翠羽"
  }, 
  {
    "author": "張孝祥", 
    "paragraphs": [
      "爛爛明霞紅日暮。", 
      "豔豔輕雲，皓月光初吐。", 
      "傾國傾城恨無語。", 
      "綵鸞祥鳳來還去。", 
      "愛花常爲花留住。", 
      "今歲風光，又是前春處。", 
      "醉倒扶歸也休訴。", 
      "習池人笑山翁語。"
    ], 
    "rhythmic": "蝶戀花"
  }, 
  {
    "author": "張孝祥", 
    "paragraphs": [
      "紅白蓮房生一處。", 
      "雪肌霞豔難爲喻。", 
      "當是神仙來紫府。", 
      "雙稟賦。", 
      "人間相見猶相妒。", 
      "清雨輕煙凝態度。", 
      "風標公子來幽鷺。", 
      "欲遣微波傳尺素。", 
      "歌曲誤。", 
      "醉中自有周郎顧。"
    ], 
    "rhythmic": "漁家傲"
  }, 
  {
    "author": "張孝祥", 
    "paragraphs": [
      "聽話危亭句景。", 
      "芳郊迥、草長川永。", 
      "不待崇岡與峻嶺。", 
      "倚欄杆，望無窮，心已領。", 
      "萬事浮雲影。", 
      "最曠闊、鷺閒鷗靜。", 
      "好是炎天煙雨醒。", 
      "柳陰濃，芰荷香，風日冷。"
    ], 
    "rhythmic": "夜遊宮"
  }, 
  {
    "author": "張孝祥", 
    "paragraphs": [
      "桃換肌膚菊換妝。", 
      "只疑春色到重陽。", 
      "偷將天上千年豔，染卻人間九日黃。", 
      "新豔冶，舊風光。", 
      "東籬分付武陵香。", 
      "尊前醉眼空相顧，錯認陶潛是阮郎。"
    ], 
    "rhythmic": "鷓鴣天"
  }, 
  {
    "author": "張孝祥", 
    "paragraphs": [
      "人物風流冊府仙。", 
      "誰教落魄到窮邊。", 
      "獨班未引甘泉伏，三峽先尋上水船。", 
      "斟楚酒，扣湘弦。", 
      "竹枝歌裏意悽然。", 
      "明時合下清猿淚，閒日須題採鳳箋。"
    ], 
    "rhythmic": "鷓鴣天"
  }, 
  {
    "author": "張孝祥", 
    "paragraphs": [
      "落霞殘照橫西閣。", 
      "閣西橫照殘霞落。", 
      "波淺戲魚多。", 
      "多魚戲淺波。", 
      "手攜行客酒。", 
      "酒客行攜手。", 
      "腸斷九歌長。", 
      "長歌九斷腸。"
    ], 
    "rhythmic": "菩薩蠻"
  }, 
  {
    "author": "張孝祥", 
    "paragraphs": [
      "渚蓮紅亂風翻雨。", 
      "雨翻風亂紅蓮渚。", 
      "深處宿幽禽。", 
      "禽幽宿處深。", 
      "澹妝秋水鑑。", 
      "鑑水秋妝澹。", 
      "明月思情人。", 
      "情人思月明。"
    ], 
    "rhythmic": "菩薩蠻"
  }, 
  {
    "author": "張孝祥", 
    "paragraphs": [
      "晚花殘雨風簾卷。", 
      "捲簾風雨殘花晚。", 
      "雙燕語虛窗。", 
      "窗虛語燕雙。", 
      "睡醒風愜意。", 
      "意愜風醒睡。", 
      "誰與話情詩。", 
      "詩情話與誰。"
    ], 
    "rhythmic": "菩薩蠻"
  }, 
  {
    "author": "張孝祥", 
    "paragraphs": [
      "白頭人笑花間客。", 
      "客間花笑人頭白。", 
      "年去似流川。", 
      "川流似去年。", 
      "老羞何事好。", 
      "好事何羞老。", 
      "紅袖舞香風。", 
      "風香舞袖紅。"
    ], 
    "rhythmic": "菩薩蠻"
  }, 
  {
    "author": "張孝祥", 
    "paragraphs": [
      "路盡湘江水，人行瘴霧間。", 
      "昏昏西北度嚴關。", 
      "天外一簪初見、嶺南山。", 
      "北雁連書斷，秋霜點鬢斑。", 
      "此行休問幾時還。", 
      "唯擬桂林佳處、過春殘。"
    ], 
    "rhythmic": "南歌子"
  }, 
  {
    "author": "張孝祥", 
    "paragraphs": [
      "風柳搖絲花纏枝。", 
      "滿目韶輝。", 
      "離鴻過盡百勞飛。", 
      "都不似、燕來歸。", 
      "舊來王謝堂前地，情分獨依依。", 
      "畫樑雕拱啓朱扉。", 
      "看雙舞、羽人衣。"
    ], 
    "rhythmic": "燕歸樑"
  }, 
  {
    "author": "張孝祥", 
    "paragraphs": [
      "風生杜若洲，日暮垂楊浦。", 
      "行到田田亂葉邊，不見凌波女。", 
      "獨自倚危欄，欲向荷花語。", 
      "無奈荷花不應人，背立啼紅雨。"
    ], 
    "rhythmic": "卜算子"
  }, 
  {
    "author": "張孝祥", 
    "paragraphs": [
      "秩秩賓筵，玉潭春漲玻璃滿。", 
      "旆霞風捲。", 
      "可但長安遠。", 
      "夏木成陰，路嫋薰風轉。", 
      "空留戀。", 
      "細吹銀管。", 
      "別意隨聲緩。"
    ], 
    "rhythmic": "點絳脣"
  }, 
  {
    "author": "張孝祥", 
    "paragraphs": [
      "湖海倦遊客，江漢有歸舟。", 
      "西風千里，送我今夜岳陽樓。", 
      "日落君山雲氣，春到沅湘草木，遠思渺難收。", 
      "徙倚欄杆久，缺月掛簾鉤。", 
      "雄三楚，吞七澤，隘九州。", 
      "人間好處，何處更似此樓頭。", 
      "欲吊沈累無所，但有漁兒樵子，哀此寫離憂。", 
      "回首叫虞舜，杜若滿芳洲。"
    ], 
    "rhythmic": "水調歌頭", 
    "tags": [
      "岳陽樓"
    ]
  }, 
  {
    "author": "張孝祥", 
    "paragraphs": [
      "醉痕潮玉。", 
      "愛柔英未吐，露花如簇。", 
      "絕豔矜春，分流芳金谷。", 
      "風梳雨沐。", 
      "偏只欠、夜闌清淑。", 
      "杜老情疏，黃州恨冷，誰憐幽獨。"
    ], 
    "rhythmic": "錦園春"
  }, 
  {
    "author": "張孝祥", 
    "paragraphs": [
      "三月灞橋煙共雨。", 
      "拂拂依依飛到處。", 
      "雪逑輕揚弄精神，撲不住。", 
      "留不住。", 
      "常系柔腸千萬縷。", 
      "只恐舞風無定據。", 
      "容易著人容易去。", 
      "肯將心緒向才郎，待擬處。", 
      "終須與。", 
      "作個羅幃收拾取。"
    ], 
    "rhythmic": "天仙子"
  }, 
  {
    "author": "張孝祥", 
    "paragraphs": [
      "日日青樓醉夢中。", 
      "不知樓外已春濃。", 
      "杏花未遇疏疏雨，楊柳初搖短短風。", 
      "扶畫鷁，躍花驄。", 
      "涌金門外小橋東。", 
      "行行又入笙歌裏，人在珠簾第幾重。"
    ], 
    "rhythmic": "鷓鴣天"
  }, 
  {
    "author": "張孝祥", 
    "paragraphs": [
      "玉妃孤豔照冰霜。", 
      "初試道家妝。", 
      "素衣嫌怕姮娥妒，染成宮樣鵝黃。", 
      "宮額嬌塗飛燕，縷金愁立秋娘。", 
      "湘羅百濯蹙香囊。", 
      "蜜露綴瓊芳。", 
      "薔薇水蘸檀心紫，鬱金薰染濃香。", 
      "萼綠輕移雲襪，華清低舞霓裳。"
    ], 
    "rhythmic": "風入松"
  }, 
  {
    "author": "郭世模", 
    "paragraphs": [
      "傾城一笑得留人。", 
      "舞罷嬌娥斂黛愁。", 
      "明月寶韝金洛臂，翠瓊花珥碧搔頭。", 
      "晴雲片雪腰支嫋，晚吹微波眼色秋。", 
      "清露亭皋芳草綠，輕綃軟掛玉簾鉤。"
    ], 
    "rhythmic": "瑞鷓鴣"
  }, 
  {
    "author": "郭世模", 
    "paragraphs": [
      "雲階連月地。", 
      "記舊遊、身在溫柔鄉里。", 
      "花陰透窗綺。", 
      "羅衾擁殘夢，流鶯驚起。", 
      "銀瓶水沸。", 
      "待梳妝、屏風共倚。", 
      "看情眉恨眼，宿粉剩香，亂愁無際。", 
      "長記。", 
      "多情消減，宋玉連牆，茂陵同裏。", 
      "離懷似水。", 
      "天涯路，嘆愁悴。", 
      "想鴛機織錦，鸞臺窺鏡，秦絲幽怨未已。", 
      "好歸去、共把琴書，倚嬌扶醉。"
    ], 
    "rhythmic": "瑞鶴仙"
  }, 
  {
    "author": "郭世模", 
    "paragraphs": [
      "青燈聽雨夜荒涼。", 
      "歸夢苦難長。", 
      "坐想玉奩鴛錦，空餘臂粉衣香。", 
      "枕邊共語，窗前執手，簾外啼妝。", 
      "也是平生薄倖，須還幾度思量。"
    ], 
    "rhythmic": "朝中措"
  }, 
  {
    "author": "郭世模", 
    "paragraphs": [
      "玉盞浮瓊蟻，金奩吐翠虯。", 
      "醉鄉歸路接溫柔。", 
      "暗卜幽期低約、笑藏鬮。", 
      "索去眉先鎖，將言淚已流。", 
      "小窗移火更遲留。", 
      "自剔燈花油涴、玉搔頭。"
    ], 
    "rhythmic": "南歌子"
  }, 
  {
    "author": "郭世模", 
    "paragraphs": [
      "光風轉蕙，泛崇蘭、漠漠滿城飛絮。", 
      "金谷樓危山共遠，幾點亭亭煙樹。", 
      "枝上殘花，胭脂滿地，亂落如紅雨。", 
      "青春將暮，玉簫聲在何處。", 
      "無端天與娉婷，簾鉤鸚鵡，夢斷聞殘語。", 
      "玉骨瘦來無一把，手挹羅衣看取。", 
      "江北江南，靈均去後，誰採蘋花與。", 
      "香銷雲散，斷魂分付潮去。"
    ], 
    "rhythmic": "念奴嬌"
  }, 
  {
    "author": "郭世模", 
    "paragraphs": [
      "幾點胭脂印指紅。", 
      "一雙蛾綠斂眉濃。", 
      "夜寒綃帳燭花融。", 
      "剩炷龍涎薰骨冷，旋調銀液鎮心忪。", 
      "整鬟羞顧半嬌慵。"
    ], 
    "rhythmic": "浣溪沙"
  }, 
  {
    "author": "黃仁榮", 
    "paragraphs": [
      "監郡風流歡洽。"
    ], 
    "rhythmic": "木蘭花・玉樓春"
  }, 
  {
    "author": "許左之", 
    "paragraphs": [
      "誰知花有主。", 
      "誤入花深處。", 
      "放直下、酒杯乾、便歸去。"
    ], 
    "rhythmic": "失調名"
  }, 
  {
    "author": "許左之", 
    "paragraphs": [
      "憶你當初，惜我不去。", 
      "傷我如今，留你不住。"
    ], 
    "rhythmic": "失調名"
  }, 
  {
    "author": "黃談", 
    "paragraphs": [
      "午風清暑，過西湖隱約，曾遊堤路。", 
      "雲徑煙扉人境絕，真是珠宮玄圃。", 
      "倦倚闌干，笑呼艇子，同入荷花去。", 
      "一杯相屬，恍然身在何許。", 
      "休怪夢入巫雲，凌波羅襪，我在迷湘浦。", 
      "縹緲驚鴻飛燕舉，卻怨嚴城鐘鼓。", 
      "百斛明珠，千金駿馬，豪氣今猶故。", 
      "歸來清曉，幅巾猶帶香露。"
    ], 
    "rhythmic": "念奴嬌", 
    "tags": [
      "西湖"
    ]
  }, 
  {
    "author": "張", 
    "paragraphs": [
      "雪月兩相映，水石互悲鳴。", 
      "不知巖上枯木，今夜若爲情。", 
      "應見塵中膠擾，便道山間空曠，與麼了平生。", 
      "與麼平生了，□水不流行。", 
      "起披衣，瞻碧漢，露華清。", 
      "寥寥千載，此事本分明。", 
      "若向乾坤識易，便信行藏無間，處處總圓成。", 
      "記取淵冰語，莫錯定盤星。"
    ], 
    "rhythmic": "水調歌頭"
  }, 
  {
    "author": "閻蒼舒", 
    "paragraphs": [
      "少年聞說京華，上元景色烘晴晝。", 
      "朱輪畫轂，雕鞍玉勒，九衢爭驟。", 
      "春滿鰲山，夜沈陸海，一天星斗。", 
      "正紅球過了，鳴鞘聲斷，迥鸞馭、鈞天奏。", 
      "誰料此生親到，十五年、都城如舊。", 
      "而今但有，傷心煙霧，縈愁楊柳。", 
      "寶籙宮前，絳霄樓下，不堪回首。", 
      "願皇圖早復，端門燈火，照人還又。"
    ], 
    "rhythmic": "水龍吟"
  }, 
  {
    "author": "崔敦禮", 
    "paragraphs": [
      "驚世文章，門戶照人，外家衣鉢。", 
      "多謝溫存，相期宅相，此恩難說。", 
      "今朝祝壽樽前，共拜舞、諸孫下列。", 
      "但願從今，一年強似，一年時節。"
    ], 
    "rhythmic": "柳梢青"
  }, 
  {
    "author": "崔敦禮", 
    "paragraphs": [
      "暖日江南梅柳，春風堂上笙歌。", 
      "滿斟醽醁笑聲譁。", 
      "再拜千年壽嘏。", 
      "清健非緣服玉，紅顏不是蒼霞。", 
      "仙姿福祿自無涯。", 
      "要看滄溟綠野。"
    ], 
    "rhythmic": "西江月"
  }, 
  {
    "author": "崔敦禮", 
    "paragraphs": [
      "本是瑤臺月裏仙。", 
      "笑麾鸞鶴住人間。", 
      "蟠桃一熟三千歲，剩對春風日月閒。", 
      "縭綬結，綵衣斑。", 
      "孫枝相應傍門闌。", 
      "年年同上長生酒，得見滄溟幾度乾。"
    ], 
    "rhythmic": "鷓鴣天"
  }, 
  {
    "author": "崔敦禮", 
    "paragraphs": [
      "王母瑤池景物鮮。", 
      "蟠桃華寶不知年。", 
      "天教把定春風笑，來作人間長壽仙。", 
      "披蕊芨，誦雲篇。", 
      "朝朝香火篆爐煙。", 
      "只將清靜爲真樂，合住春秋歲八千。"
    ], 
    "rhythmic": "鷓鴣天"
  }, 
  {
    "author": "崔敦禮", 
    "paragraphs": [
      "吳松江畔，對煙波浩渺，相忘鷗鳥。", 
      "日日籃輿湖上路，十里珠簾驚笑。", 
      "高下樓臺，淺深溪塢，著此香山老。", 
      "輞川圖上，好風吹夢曾到。", 
      "不用金谷繁華，碧城修竹，自比封君號。", 
      "萬壑千巖天付與，一洗寒酸郊島。", 
      "霖雨方思，煙塵未掃，合挽三江倒。", 
      "功成名遂，卻來依舊華表。"
    ], 
    "rhythmic": "念奴嬌"
  }, 
  {
    "author": "崔敦禮", 
    "paragraphs": [
      "倚棹太湖畔，踏月上垂虹。", 
      "銀濤萬頃無際，渺渺欲浮空。", 
      "爲問瀛洲何在，我欲騎鯨歸去，揮手謝塵籠。", 
      "未得世緣了，佳處且從容。", 
      "飲湖光，披曉月，抹春風。", 
      "平生豪氣安用，江海興無窮。", 
      "身在冰壺千里，獨倚朱欄一嘯，驚起睡中龍。", 
      "此樂豈多得，歸去莫匆匆。"
    ], 
    "rhythmic": "水調歌頭", 
    "tags": [
      "太湖"
    ]
  }, 
  {
    "author": "崔敦禮", 
    "paragraphs": [
      "吳王臺上雨初晴。", 
      "遠煙橫。", 
      "柳如雲。", 
      "門外西風，催踏馬啼塵。", 
      "聲斷陽關人去□，遮落日，向西秦。", 
      "不教容易縱歸程。", 
      "語酸辛。", 
      "黯消魂。", 
      "且共一尊，相屬莫辭頻。", 
      "後夜月明千里隔，君憶我，我思君。"
    ], 
    "rhythmic": "江城子"
  }, 
  {
    "author": "陳造", 
    "paragraphs": [
      "今朝人自藕州來。", 
      "花意尚遲迥。", 
      "幾時畫船同載，雲錦照樽罍。", 
      "鈴齋外，已全開。", 
      "是誰催，詩仙住處，和氣回春，羯鼓如雷。"
    ], 
    "rhythmic": "訴衷情"
  }, 
  {
    "author": "陳造", 
    "paragraphs": [
      "山立翠屏開幾面。", 
      "畫舸經行，蒲葺□□岸。", 
      "想過溪門帆影轉。", 
      "湖光忽作浮天遠。", 
      "詩卷來時春晼晚。", 
      "愁把釣遊，佳處尋思遍。", 
      "不許冷官人所賤。", 
      "拘纏自嘆冰蠶繭。"
    ], 
    "rhythmic": "蝶戀花"
  }, 
  {
    "author": "陳造", 
    "paragraphs": [
      "蝶狂風鬧，不到凝香地。", 
      "誰見飛瓊巧梳洗。", 
      "厭孤標冷豔，不入時宜，銀燭底，酒沁冰肌未睡。", 
      "東君憐索寞，分寄寒齋，鬧耐殘醒嗅芳蕊。", 
      "費西湖東閣，多少詩愁，援採筆、重與江梅品第。", 
      "算肯容、丹杏接仙遊，又卻要蕊宮，侍香扶醉。"
    ], 
    "rhythmic": "洞仙歌", 
    "tags": [
      "西湖"
    ]
  }, 
  {
    "author": "陳造", 
    "paragraphs": [
      "勝日探梅去，邂逅得奇觀。", 
      "南枝的皪，陡覺品俗又香慳。", 
      "曾是瑤妃清瘦，帝與金丹換骨，酒韻上韶顏。", 
      "百疊侈羅袂，小立耐春寒。", 
      "凝香地，古仙伯，玉塵間。", 
      "煩公持並三友，秀色更堪飡。", 
      "定笑芙蓉騷客，認作東風桃杏，醉眼自相謾。", 
      "相見落詩筆，字字漱龍闌。"
    ], 
    "rhythmic": "水調歌頭"
  }, 
  {
    "author": "陳造", 
    "paragraphs": [
      "冰花的皪冰蟾下。", 
      "松煙竹霧溪橋夜。", 
      "斜倚小峯巒。", 
      "依依同歲寒。", 
      "生綃明粉墨。", 
      "淺笑猶傾國。", 
      "恰似野橋看。", 
      "飄零隻等閒。"
    ], 
    "rhythmic": "菩薩蠻"
  }, 
  {
    "author": "陳造", 
    "paragraphs": [
      "凝香仙伯鶯花主。", 
      "雅意憐羈旅。", 
      "略分春色便濃歡。", 
      "街吏何妨日日、報平安。", 
      "詩人一醉龍公妒。", 
      "恰限今朝雨。", 
      "關門獨酌強伸眉。", 
      "也勝棲棲腰鋪、守風時。"
    ], 
    "rhythmic": "虞美人"
  }, 
  {
    "author": "陳造", 
    "paragraphs": [
      "閒去街頭賞大花。", 
      "翠帷珠幰護豪華。", 
      "西真宴罷羣仙醉，千尺黃雲錯紫霞。", 
      "糰粉黛，鬧簫笳。", 
      "使星躔處住靈槎。", 
      "定知今夜遊仙夢，不落西京姚魏家。"
    ], 
    "rhythmic": "鷓鴣天"
  }, 
  {
    "author": "陳造", 
    "paragraphs": [
      "遍賞揚州百種花。", 
      "因循忘卻鬢蒼華。", 
      "客閒慣刻分題燭，坐久還生醉眼霞。", 
      "催摻鼓，趁鳴笳。", 
      "未應回首問歸槎。", 
      "清明寒食風煙地，判到今春不著家。"
    ], 
    "rhythmic": "鷓鴣天"
  }, 
  {
    "author": "陳造", 
    "paragraphs": [
      "醉閱東風百種花。", 
      "醒來長悔誤隨車。", 
      "須知綠幕黃簾底，別有春藏姚魏家。", 
      "空想像，勝驚嗟。", 
      "夢雲從此漫天涯。", 
      "二年得趁花前約，潘鬢緣愁恐更華。"
    ], 
    "rhythmic": "鷓鴣天"
  }, 
  {
    "author": "陳造", 
    "paragraphs": [
      "歌筵當日小蓬瀛。", 
      "晚妝明。", 
      "識芳卿。", 
      "挽袖新詞，曾博遏雲聲。", 
      "又侍仙翁燈夕飲，紅霧底，沸簫笙。", 
      "催人刻燭待詩成。", 
      "捧雕觥。", 
      "媚盈盈。", 
      "不道醉魂，入夜已瞢騰。", 
      "墨涴香羅回盼處，和笑道，太狂生。"
    ], 
    "rhythmic": "江神子・江城子"
  }, 
  {
    "author": "黃定", 
    "paragraphs": [
      "間世文章萬選錢。", 
      "清時平步八花磚。", 
      "大開紫府瑤池宴，正是橙黃橘綠天。", 
      "金燭裏，玉堂前。", 
      "翰林元是武夷仙。", 
      "雍容草罷明堂詔，留取天香馥壽筵。"
    ], 
    "rhythmic": "鷓鴣天"
  }, 
  {
    "author": "王自中", 
    "paragraphs": [
      "扁舟夜泛，向子陵臺下，偃帆收櫓。", 
      "水闊風搖舟不定。", 
      "依約月華新吐。", 
      "細酌清泉，痛澆塵臆，喚起先生語。", 
      "當年綸釣，爲誰高臥煙渚。", 
      "還念古往今來，功名可共，能幾人光武。", 
      "一旦星文驚四海，從此故人何許。", 
      "到底軒裳，不如蓑笠，久矣心相與。", 
      "天低雲淡，浩然吾欲高舉。"
    ], 
    "rhythmic": "念奴嬌"
  }, 
  {
    "author": "李處全", 
    "paragraphs": [
      "金節照南國，畫戟壯陪都。", 
      "嚴譙古角霜曉，雄勝壓全吳。", 
      "蔥倩採香古徑，縹緲折梅新奏，春事早關渠。", 
      "誰識使君意，行樂與民俱。", 
      "披繡幌，薰寶篆，引瓊酥。", 
      "黃堂富暇，賓幕談笑足歡娛。", 
      "看取十行丹詔，遙指五雲深處，歸路接亨衢。", 
      "玉佩映鴛綴，不老奉軒虞。"
    ], 
    "rhythmic": "水調歌頭"
  }, 
  {
    "author": "李處全", 
    "paragraphs": [
      "上馬趣攜酒，送客古朱方。", 
      "秋風斜日山際，低草見牛羊。", 
      "酩酊不知更漏，但見橫江白露，清映月如霜。", 
      "平睨廣寒殿，誰說路歧長。", 
      "醉還醒，時起舞，念吾鄉。", 
      "江山爾爾，回首千載幾興亡。", 
      "一笑書生事業，誰信管城居士，不換碧油幢。", 
      "好在中冷水，擊楫奏伊涼。"
    ], 
    "rhythmic": "水調歌頭"
  }, 
  {
    "author": "韓淲", 
    "paragraphs": [
      "靜樂堂中禪悅身。", 
      "相家慶襲兩家春。", 
      "瑤池雲氣沖霄鶴，蘭砌風標瑞世麟。", 
      "華屋邃，寶杯新。", 
      "年年秋與月常明。", 
      "笙簫且奏長生曲，宣勸還看送喜頻。"
    ], 
    "rhythmic": "鷓鴣天"
  }, 
  {
    "author": "韓淲", 
    "paragraphs": [
      "香滴滴。", 
      "肌膚冰雪嬌無力。", 
      "嬌無力。", 
      "秋風涼冷，有誰消得。", 
      "洗妝不奈雲鬟側。", 
      "璧堂珠院空相憶。", 
      "空相憶。", 
      "輕顰淺笑，小梅標格。"
    ], 
    "rhythmic": "憶秦娥"
  }, 
  {
    "author": "韓淲", 
    "paragraphs": [
      "薰風兩節照稽山。", 
      "三百里湖間。", 
      "鏡上誰爲賀老，棹船能伴官閒。", 
      "今年壽日，不妨吟嘯，還上清班。", 
      "爲寄長生新曲，齊眉想見酡顏。"
    ], 
    "rhythmic": "朝中措"
  }, 
  {
    "author": "韓淲", 
    "paragraphs": [
      "風高木落。", 
      "壯心萬里空回薄。", 
      "振衣待把塵埃濯。", 
      "聲裏斜陽，孤起戍樓角。", 
      "人生誰會誰爲錯。", 
      "年來但覺多離索。", 
      "黃花照地渾開卻。", 
      "華髮如斯，同和醉落魄。"
    ], 
    "rhythmic": "醉落魄・一斛珠"
  }, 
  {
    "author": "韓淲", 
    "paragraphs": [
      "山林鍾鼎似無同。", 
      "舒捲有窮通。", 
      "洗出壺中三峽，帝城贏得從容。", 
      "黃流亂注，狂瀾既倒，砥柱能東。", 
      "此際誕彌杯酒，宜歌風虎雲龍。"
    ], 
    "rhythmic": "朝中措"
  }, 
  {
    "author": "韓淲", 
    "paragraphs": [
      "日日山迷水癖，年年書惱詩癡。", 
      "尋思那裏要他知。", 
      "試比古人猶未。", 
      "往往眼甜口苦，常常心是身非。", 
      "如何則甚破他疑。", 
      "只學今人足矣。"
    ], 
    "rhythmic": "西江月"
  }, 
  {
    "author": "韓淲", 
    "paragraphs": [
      "小樓秋霽碧闌干。", 
      "中人初薄寒。", 
      "霜風吹我到湖山。", 
      "平林斜照殘。", 
      "空闊裏，有無間。", 
      "牽蘿翠袖閒。", 
      "籃輿興盡卻愁還。", 
      "斷腸歌未闌。"
    ], 
    "rhythmic": "阮郎歸"
  }, 
  {
    "author": "韓淲", 
    "paragraphs": [
      "湖上有孤山，合把探梅詞刻。", 
      "清淺黃昏時候，冷疏枝寒色。", 
      "窗前忽到又如何，一夜足相憶。", 
      "信道收香藏白，報春風消息。"
    ], 
    "rhythmic": "好事近"
  }, 
  {
    "author": "韓淲", 
    "paragraphs": [
      "買得船兒去下湖。", 
      "這些天氣近來無。", 
      "清和風裏綠陰初。", 
      "酒不爲渠閒放蕩，詩應嫌我太粗疏。", 
      "酒徒詩社復何如。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "江上新涼入酒杯。", 
      "瑞芝堂祝壽筵開。", 
      "五樓百雉更崔嵬。", 
      "勞來流離施菽麥，作成豐稔到田萊。", 
      "便朝天去也徘徊。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "殘春風雨繞檐聲。", 
      "山空分外鳴。", 
      "閒來落佩倒冠纓。", 
      "尚餘親舊情。", 
      "人不見，句還成。", 
      "又聽求友鶯。", 
      "濯纓一曲可流行。", 
      "何須觀我生。"
    ], 
    "rhythmic": "醉桃源・阮郎歸"
  }, 
  {
    "author": "韓淲", 
    "paragraphs": [
      "留得菖蒲酒一杯。", 
      "與公今日壽筵開。", 
      "靈山排闥送青來。", 
      "須信南州高士後，持荷持節照蘇臺。", 
      "瑞雲深處是三臺。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "固窮齋里語吾生。", 
      "言之必可行。", 
      "扶疏夏木既啼鶯。", 
      "更逢魚計成。", 
      "多雅尚，少時情。", 
      "滄浪漁父纓。", 
      "高歌寧與俗爭鳴。", 
      "朱弦疏越聲。"
    ], 
    "rhythmic": "醉桃源・阮郎歸"
  }, 
  {
    "author": "韓淲", 
    "paragraphs": [
      "從心所欲。", 
      "高蹈祠官惟見獨。", 
      "其壽伊何。", 
      "古井章泉水不波。", 
      "臘前梅好。", 
      "玉潔日光香耐老。", 
      "才大三千。", 
      "首首清詩得自編。"
    ], 
    "rhythmic": "減字木蘭花"
  }, 
  {
    "author": "韓淲", 
    "paragraphs": [
      "歸來又喜山中約。", 
      "菊枝桂樹真宜酌。", 
      "興盡只觀山。", 
      "秋深方閉關。", 
      "會須追雅步。", 
      "策蹇或肩輿。", 
      "少待必能治。", 
      "膏肓泉石醫。"
    ], 
    "rhythmic": "菩薩蠻"
  }, 
  {
    "author": "韓淲", 
    "paragraphs": [
      "園居好處，是古梅飛動、欺霜凌雪。", 
      "底問紛華桃李態，自倚天姿明潔。", 
      "城外靈山，橋頭玉水，多少佳風月。", 
      "歲寒時候，南枝尤與清絕。", 
      "幾回喚酒尋詩，詩成小醉，絮帽渾敧側。", 
      "領略不辭身跌宕，一洗羣兒啁哳。", 
      "太始遺音，元和新樣，到了都難說。", 
      "草玄經在，對花何悶孤寂。"
    ], 
    "rhythmic": "百字令・念奴嬌"
  }, 
  {
    "author": "韓淲", 
    "paragraphs": [
      "醉倒城中不過溪。", 
      "溪外無塵，惟掩柴扉。", 
      "水浮橋漾翠煙霏。", 
      "一片閒情，能幾人知。", 
      "留飲君家絮帽敧。", 
      "爆竹聲中，萬事如斯。", 
      "梅催春動已熹微。", 
      "爾既能來，我亦何疑。"
    ], 
    "rhythmic": "一翦梅"
  }, 
  {
    "author": "韓淲", 
    "paragraphs": [
      "又見年年雪。", 
      "水浮橋、南岸幽處，周遭森列。", 
      "橫碧軒中空舊話，獨釣寒江愁絕。", 
      "更一段、冰霜高潔。", 
      "忽得兩篇強健曲，倚迴風、灑急憑誰說。", 
      "嗟鞏雒，乃閩浙。", 
      "何當醉酒揚雄宅。", 
      "問避人避地，其如楚之輿接。", 
      "覽德已而歌鳳去，千仞輝翔難躡。", 
      "我和句、卻愁狂輒。", 
      "折盡梅花傷歲暮，□撒鹽、起絮分才劣。", 
      "雞犬靜，澗籬�懟�"
    ], 
    "rhythmic": "賀新郎"
  }, 
  {
    "author": "韓淲", 
    "paragraphs": [
      "竹隱高深，夏涼日有清風度。", 
      "苧衣繩屨。", 
      "鶴髮空相顧。", 
      "翠撲流煙，又向溪翁去。", 
      "青山路。", 
      "要當同住。", 
      "長佔無塵處。"
    ], 
    "rhythmic": "點絳脣"
  }, 
  {
    "author": "韓淲", 
    "paragraphs": [
      "秋林只共秋風老。", 
      "秋山卻笑秋吟少。", 
      "恰恨有秋香。", 
      "青巖秋夜涼。", 
      "清秋須是酒。", 
      "結客秋知否。", 
      "醉筆寫成秋。", 
      "一秋無復愁。"
    ], 
    "rhythmic": "菩薩蠻"
  }, 
  {
    "author": "韓淲", 
    "paragraphs": [
      "海棠開，春已半，桃李又如許。", 
      "一朵梨花，院落闌干雨。", 
      "不禁中酒情懷，愛閒懊惱，都忘卻、舊題詩處。", 
      "燕鶯語。", 
      "溪岸點點飛綿，楊柳無重數。", 
      "帶得愁來，莫恁空休去。", 
      "斷腸芳草天涯，行雲荏苒，和好夢、有誰分付。"
    ], 
    "rhythmic": "祝英臺近"
  }, 
  {
    "author": "韓淲", 
    "paragraphs": [
      "人已醉。", 
      "溪北溪南春意。", 
      "擊鼓吹簫花落未。", 
      "杏梅桃共李。", 
      "水底魚龍驚起。", 
      "推枕月明千里。", 
      "伊呂衰翁徒爾耳。", 
      "我懷猶未是。"
    ], 
    "rhythmic": "謁金門"
  }, 
  {
    "author": "韓淲", 
    "paragraphs": [
      "曉來一陣催花雨。", 
      "正桃李、橫塘處。", 
      "笙歌簾幕燕鶯喧。", 
      "春在人間不老、谷城仙。", 
      "瀟湘圖畫迎千騎。", 
      "襦褲歡聲起。", 
      "功名風虎慶雲龍。", 
      "更看萬釘橫帶、系金狨。"
    ], 
    "rhythmic": "虞美人"
  }, 
  {
    "author": "韓淲", 
    "paragraphs": [
      "水南何事興偏濃。", 
      "花草小園中。", 
      "山氣靜分餘靄，泉聲幽轉流淙。", 
      "午橋坐上英豪客，今昔爲誰容。", 
      "不是倚樓人在，登臨無復攜筇。"
    ], 
    "rhythmic": "朝中措"
  }, 
  {
    "author": "韓淲", 
    "paragraphs": [
      "煙雨海棠花，春夜沈沈酌。", 
      "寒食清明數日間，人也須行樂。", 
      "不怕笛聲長，只怕風兒惡。", 
      "燭影紅酣寶篆香，樓上黃昏角。"
    ], 
    "rhythmic": "卜算子"
  }, 
  {
    "author": "韓淲", 
    "paragraphs": [
      "閒度日。", 
      "愁裏費人辭闢。", 
      "榆火新煙還熟食。", 
      "小牆花檻直。", 
      "錦字玉徽清集。", 
      "何用主人留客。", 
      "相賞暫時誰畫得。", 
      "龐公非浪出。"
    ], 
    "rhythmic": "謁金門"
  }, 
  {
    "author": "韓淲", 
    "paragraphs": [
      "錦瑟瑤琴續斷絃。", 
      "璧堂初過牡丹天。", 
      "玉鉤斜壓小珠簾。", 
      "睡鴨爐溫吟散後，雙鴛屏掩酒醒前。", 
      "一番春事怨啼鵑。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "絲絲柳色清愁織。", 
      "山城望斷花溪碧。", 
      "回首仲宣樓。", 
      "登臨無計愁。", 
      "雨聲吹海立。", 
      "流轉韶光急。", 
      "九萬有鵬程。", 
      "沈香天上亭。"
    ], 
    "rhythmic": "菩薩蠻"
  }, 
  {
    "author": "韓淲", 
    "paragraphs": [
      "梅雨快晴風，苔竹定翻新籜。", 
      "相望得尋幽調，把陳言都略。", 
      "大江東去更飛雲，心事共回薄。", 
      "彷佛散庵佳處，一聲聲猿鶴。"
    ], 
    "rhythmic": "好事近"
  }, 
  {
    "author": "韓淲", 
    "paragraphs": [
      "黃髮享頤期，兄弟此時宜告。", 
      "見說對牀夜雨，世間塵都掃。", 
      "青氈堂外瑞峯高，雲氣拂晴昊。", 
      "老大中原人物，在江湖鄉保。"
    ], 
    "rhythmic": "好事近"
  }, 
  {
    "author": "韓淲", 
    "paragraphs": [
      "三疊古藤陰，自笑無能爲役。", 
      "千載和陶新曲，了非仙非釋。", 
      "影徒隨我月徘徊，風葉露華溼。", 
      "甕下是成真逸，醉令人思畢。"
    ], 
    "rhythmic": "好事近"
  }, 
  {
    "author": "韓淲", 
    "paragraphs": [
      "霓裳霞佩淡丰容。", 
      "雲冷露華濃。", 
      "喚起石丁歸去，冥冥仙仗崆峒。", 
      "人間秋老花饒笑，清映小簾櫳。", 
      "記取五城深處，鳳簫吹下天風。"
    ], 
    "rhythmic": "朝中措"
  }, 
  {
    "author": "韓淲", 
    "paragraphs": [
      "新月已如許，我問帶湖梅。", 
      "人閒題句，贏得浮瀲酒盈杯。", 
      "落拓豪英滿坐，爛漫風騷連紙，天外鳳凰來。", 
      "只怕輕孤負，莫待巧安排。", 
      "空翠滴，寒爽矣，晚佳哉。", 
      "爲君絕倒，折盡千樹玉蓓堆。", 
      "渺渺章泉好在，寂寂盧泉仙去，今古付尊罍。", 
      "拍手見花木，放眼記莓苔。"
    ], 
    "rhythmic": "水調歌頭"
  }, 
  {
    "author": "韓淲", 
    "paragraphs": [
      "看了香梅看瑞香。", 
      "月橋花檻更雲窗。", 
      "不知是有春多少，玉水靈山醉幾場。", 
      "閒蝶夢，褪蜂黃。", 
      "盡溫柔處盡端相。", 
      "珠簾十里揚州路，贏得潘郎兩鬢霜。"
    ], 
    "rhythmic": "鷓鴣天"
  }, 
  {
    "author": "韓淲", 
    "paragraphs": [
      "今年是處梅花早。", 
      "分明開到章泉好。", 
      "兄弟壽杯同。", 
      "暗香明月風。", 
      "風流文物舊。", 
      "春意枝枝透。", 
      "兒侄定飛軒。", 
      "衣冠與世傳。"
    ], 
    "rhythmic": "菩薩蠻"
  }, 
  {
    "author": "韓淲", 
    "paragraphs": [
      "聚星亭下書堂水。", 
      "冬來欲問梅花使。", 
      "圭撮是何官。", 
      "人間有底難。", 
      "章泉詞和去。", 
      "交道元如故。", 
      "轉眼歲將窮。", 
      "溪頭鶴髮翁。"
    ], 
    "rhythmic": "菩薩蠻"
  }, 
  {
    "author": "韓淲", 
    "paragraphs": [
      "年年羞插菊花遊。", 
      "華髮不禁秋。", 
      "此日遨頭尋勝，消除萬斛清愁。", 
      "溼雲涼雨南臺上，歌動玉溪流。", 
      "俯仰人間今古，多情破帽颼颼。"
    ], 
    "rhythmic": "朝中措"
  }, 
  {
    "author": "韓淲", 
    "paragraphs": [
      "銀筆金花，斷腸有句閒揮掃。", 
      "又還落了。", 
      "梅片陽春小。", 
      "古往今來，風味須才調。", 
      "山林少。", 
      "這些襟抱。", 
      "輸與江東老。"
    ], 
    "rhythmic": "點絳脣"
  }, 
  {
    "author": "韓淲", 
    "paragraphs": [
      "的皪南枝橫縣宇。", 
      "空山無此新花吐。", 
      "手種幾多梅。", 
      "迎霜今已開。", 
      "簪屏聊隱几。", 
      "詩與君應喜。", 
      "更報晏齋翁。", 
      "相將索笑同。"
    ], 
    "rhythmic": "菩薩蠻"
  }, 
  {
    "author": "韓淲", 
    "paragraphs": [
      "莫笑閒身老態多。", 
      "避人避世欲如何。", 
      "分明畫出山陰道。", 
      "太息吟成甯戚歌。", 
      "穿木石，泛煙波。", 
      "從前魑魅喜人過。", 
      "靈山西畔高溪上，一棹歸來舞短蓑。"
    ], 
    "rhythmic": "鷓鴣天"
  }, 
  {
    "author": "韓淲", 
    "paragraphs": [
      "系得船兒柳岸頭。", 
      "夾江燈火雨颼颼。", 
      "尋詩家醉更綢繆。", 
      "待臘未教寒事少，小春攙取暗香浮。", 
      "夜長飛夢失清愁。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "愛日回春一線長。", 
      "氛氳誰憶御爐香。", 
      "孤城歲晚臥滄江。", 
      "花底千官迎淑氣，湖陰十里寫晴光。", 
      "剩拼華髮醉爲鄉。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "春入疏弦調外聲。", 
      "雪雲初霽帶湖清。", 
      "屏溫香軟綺窗深。", 
      "山倚虛窗情淡淡，水流清淺韻泠泠。", 
      "斷魂醒處夢難憑。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "雲外月。", 
      "畫出一痕清絕。", 
      "梅已飄零桃未發。", 
      "帶湖煙水闊。", 
      "汀渚尚留微雪。", 
      "不恨酒融歌歇。", 
      "老我多情膠漫結。", 
      "半醒空自說。"
    ], 
    "rhythmic": "謁金門"
  }, 
  {
    "author": "韓淲", 
    "paragraphs": [
      "滿眼春生梅柳意，山居清聽風泉。", 
      "又因初度說今年。", 
      "華顛相望處，新曲忽來前。", 
      "自笑一週閒甲子，何爲佞佛貪仙。", 
      "如翁輩行敢隨肩。", 
      "徒知言語妙，歡喜向誰傳。"
    ], 
    "rhythmic": "臨江仙"
  }, 
  {
    "author": "韓淲", 
    "paragraphs": [
      "不怕醉。", 
      "記取吟邊滋味。", 
      "幽草綠陰花絮裏。", 
      "鶯啼雙燕起。", 
      "老去是何鄉里。", 
      "漠漠吳頭楚尾。", 
      "一曲荒山清照水。", 
      "殢渠杯酒旨。"
    ], 
    "rhythmic": "謁金門"
  }, 
  {
    "author": "韓淲", 
    "paragraphs": [
      "雨收雲薄。", 
      "有底情懷惡。", 
      "一段春風花事，吟得就、又忘卻。", 
      "海棠紅未落。", 
      "細細流霞酌。", 
      "選甚蠅營狗苟，皆現定、有何錯。"
    ], 
    "rhythmic": "霜天曉角"
  }, 
  {
    "author": "韓淲", 
    "paragraphs": [
      "寒食清明春事好，公家霽月光風。", 
      "年時猶記雨聲中。", 
      "州侯陳樂舞，法從酒杯同。", 
      "坐上王楊雖自散，酴醿依舊香濃。", 
      "待將詩易壽無窮。", 
      "鳶飛魚躍矣，風虎更雲龍。"
    ], 
    "rhythmic": "臨江仙"
  }, 
  {
    "author": "韓淲", 
    "paragraphs": [
      "莫道龐公不入州。", 
      "爲誰歌酒也遲留。", 
      "襟期別乘真難事，領略同遊豈易謀。", 
      "他擾擾，自悠悠。", 
      "香浮茉莉笑花頭。", 
      "一簾雲影催詩雨，喚起佳人無限愁。"
    ], 
    "rhythmic": "鷓鴣天"
  }, 
  {
    "author": "韓淲", 
    "paragraphs": [
      "詩非漫與，酒非無算，都是悲秋興在。", 
      "與君觴詠欲如何，畫不就、新涼境界。", 
      "微雲抹月，斜河回鬥，隱隱奇奇怪怪。", 
      "剛風九萬舞瑤林，甚些少、人間利害。"
    ], 
    "rhythmic": "鵲橋仙"
  }, 
  {
    "author": "韓淲", 
    "paragraphs": [
      "閒裏相看兩鬢秋。", 
      "酒能沾醉雨能幽。", 
      "吾廬何幸得翁留。", 
      "世路儘教終易與，山林佳話恐難酬。", 
      "人來人去亦知不。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "分付心情作上元。", 
      "不知投老在林泉。", 
      "誰將村酒勸觥船。", 
      "月影靜搖風柳外，霜華寒浸雪梅邊。", 
      "醉敧烏帽忽醒然。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "老覺空生易得年。", 
      "閒居那復問旌旃。", 
      "一丘春靜自迴旋。", 
      "翁善於人知美矣，我行於世轉乖然。", 
      "清詞俾壽喜言傳。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "紅梅已謝，杏花開也，一片海棠猶未。", 
      "春風吹我帶湖煙，甚恰限、新晴天氣。", 
      "黃昏樓上，燭花影裏，拼得那回滋味。", 
      "暗塵絃索拂纖纖，夢留取、巫山十二。"
    ], 
    "rhythmic": "鵲橋仙"
  }, 
  {
    "author": "韓淲", 
    "paragraphs": [
      "晴色入青山，更見飛花晚。", 
      "不是不登臨，自是心情懶。", 
      "試襞小紅箋，與寫天涯怨。", 
      "杜宇一聲春，樓下滄波遠。"
    ], 
    "rhythmic": "生查子"
  }, 
  {
    "author": "韓淲", 
    "paragraphs": [
      "縹渺神仙雲霧窗。", 
      "說與蘇州，未斷人腸。", 
      "帶湖煙月墮蒼茫。", 
      "喚醒嫦娥，春筍纖長。", 
      "馬上琵琶半額妝。", 
      "撥盡相思，十二巫陽。", 
      "疏□清夢入瀟湘。", 
      "佩玉鳴鸞，吹下天香。"
    ], 
    "rhythmic": "一翦梅"
  }, 
  {
    "author": "韓淲", 
    "paragraphs": [
      "西溪回合小青蒼。", 
      "梅雨弄殘陽。", 
      "意行隴畝，景分庭院，乳燕春長。", 
      "酒深不用人歌嘯，鋤圃試商量。", 
      "細晞菜甲，旋尋蔬筍，一夢黃粱。"
    ], 
    "rhythmic": "眼兒媚"
  }, 
  {
    "author": "韓淲", 
    "paragraphs": [
      "一曲笙歌外，四座笑談清。", 
      "使君秋霽領客，別乘更宗英。", 
      "想像親闈稱壽，寫就通家情分，相與慶恩榮。", 
      "勸動桂花發，香霧撲簾旌。", 
      "功名事，臺閣路，好同登。", 
      "只今報政歸詔，輿論正蜚聲。", 
      "以我文章學術，與國和平安靖，冠劍入明庭。", 
      "應顧棠陰下，野老鬢星星。"
    ], 
    "rhythmic": "水調歌頭"
  }, 
  {
    "author": "韓淲", 
    "paragraphs": [
      "雲到春飛若素期。", 
      "柳條吹送落梅枝。", 
      "冰壺表裏誰能賦，玉鑑圓明且屈卮。", 
      "村舍北，郡樓西。", 
      "治中風調只心知。", 
      "不堪野老關門醉，想見山翁倒載時。"
    ], 
    "rhythmic": "鷓鴣天"
  }, 
  {
    "author": "韓淲", 
    "paragraphs": [
      "杏花雨裏東風峭。", 
      "不比尋常開了。", 
      "枝上飛來多少。", 
      "人與春將老。", 
      "山城燈火笙簫杳。", 
      "夢到十洲三島。", 
      "睡覺綺窗清曉。", 
      "綠遍池塘草。"
    ], 
    "rhythmic": "桃源憶故人"
  }, 
  {
    "author": "韓淲", 
    "paragraphs": [
      "荊楚誰言鏡聽詞。", 
      "燭花影動畫檐低。", 
      "燒燈天氣醉爲期。", 
      "雨溼杏腮疑淡淡，風迷柳眼半僛僛。", 
      "小山西路板橋西。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "春來晴雨常相半。", 
      "水光風力花撩亂。", 
      "山北與山南。", 
      "行歌或再三。", 
      "誦君詩過日。", 
      "才大真盤屈。", 
      "壽我敢言酬。", 
      "相望亦飲不。"
    ], 
    "rhythmic": "菩薩蠻"
  }, 
  {
    "author": "韓淲", 
    "paragraphs": [
      "百花叢裏試新妝。", 
      "不許巫山枉斷腸。", 
      "牡丹風揚曲聲長。", 
      "寒食清明閒節序，綺窗朱戶少年場。", 
      "燕泥香潤落空樑。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "西湖十里孤山路。", 
      "猶記荷花處。", 
      "翠莖紅蕊最關情。", 
      "不是薰風、吹得晚來晴。", 
      "而今老去丹青底。", 
      "醉膩嬌相倚。", 
      "棹歌聲緩採香歸。", 
      "如夢如酲、新月照漣漪。"
    ], 
    "rhythmic": "虞美人", 
    "tags": [
      "西湖"
    ]
  }, 
  {
    "author": "韓淲", 
    "paragraphs": [
      "送君報最登朝路。", 
      "初整曹裝處。", 
      "又因杯酒見餘情。", 
      "涼雨靈山閣上、月初晴。", 
      "醺然領客襟懷底。", 
      "消得闌干倚。", 
      "風流別乘我依歸。", 
      "清譽冰溪棠蔭、綠漪漪。"
    ], 
    "rhythmic": "虞美人"
  }, 
  {
    "author": "韓淲", 
    "paragraphs": [
      "一番風月已平分。", 
      "留得玉溪雲。", 
      "藹藹賓僚如故，東樓北海清尊。", 
      "荷香涼透，柳陰深鎖，翠袂珠裙。", 
      "□到九重城裏，才華好覲吾君。"
    ], 
    "rhythmic": "朝中措"
  }, 
  {
    "author": "韓淲", 
    "paragraphs": [
      "宋玉悲秋合反騷。", 
      "陶潛把菊任持醪。", 
      "山遙遙外水蕭蕭。", 
      "夢不到時詩自在，興難忘處恨全消。", 
      "香沈沈裏蕊飄飄。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "君之竹隱是章泉。", 
      "只要世家傳。", 
      "莫道閒詩浪句，風花雪月雲煙。", 
      "一杯我醉，百年人事，乾轉坤旋。", 
      "直與喚回興替，羲皇留下遺編。"
    ], 
    "rhythmic": "朝中措"
  }, 
  {
    "author": "韓淲", 
    "paragraphs": [
      "一抹青山拍岸溪。", 
      "麥雲將過筍初齊。", 
      "不知何處水流西。", 
      "小閣路頭吾欲醉，短蓬船尾客同攜。", 
      "酒邊華髮更題詩。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "水繞孤村客路賒。", 
      "一樓風雨角巾斜。", 
      "舉觴無復問煎茶。", 
      "夜靜曲聲初噴竹，酒深燭影細吹花。", 
      "明朝飛鷺起圓沙。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "憶把蘭橈系柳堤。", 
      "斜風細雨一蓑衣。", 
      "夕陽回照斷霞飛。", 
      "洛浦佩寒如隔日，高唐夢到又何時。", 
      "揹人挑□獨心知。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "玉水靈山地，燕寢亦書功。", 
      "邦人耆老，誕彌佳節以詞通。", 
      "爾豈知吾愷悌，我乃因君談笑，祝壽酒杯同。", 
      "簫鼓少人會，歌舞爲誰容。", 
      "觀坐客，驚野老，筆如風。", 
      "個般酬唱，詔迴應上玉華東。", 
      "多少家傳經濟，留與孫謀持守，出處信何窮。", 
      "喚起千年調，分付一車公。"
    ], 
    "rhythmic": "水調歌頭"
  }, 
  {
    "author": "韓淲", 
    "paragraphs": [
      "人間多少閒風度。", 
      "薄情失記相逢處。", 
      "綠鬢畫鴉兒。", 
      "舊巢雙燕棲。", 
      "舞衫回素玉。", 
      "檀板聲何蹙。", 
      "一抹晚霞飛。", 
      "淚痕無臉啼。"
    ], 
    "rhythmic": "菩薩蠻"
  }, 
  {
    "author": "韓淲", 
    "paragraphs": [
      "彩筆新題字字香。", 
      "雁來時候燕空樑。", 
      "芙蓉無處著秋光。", 
      "人遠山長言外意，曲傳書恨醉時妝。", 
      "倩誰閒寄水雲鄉。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "晚雲烘日枝南北。", 
      "一杯未盡梅花曲。", 
      "城郭小春回。", 
      "暗香開未開。", 
      "留連吾欲醉。", 
      "醉眼紅塵外。", 
      "多少老心情。", 
      "景清人亦清。"
    ], 
    "rhythmic": "菩薩蠻"
  }, 
  {
    "author": "韓淲", 
    "paragraphs": [
      "閒尋杯酒，清翻曲語，相與送殘冬。", 
      "天地推移，古今興替，斯道豈雷同。", 
      "明窗玉蠟梅枝好，人情淡、物華濃。", 
      "個樣風光，別般滋味，無夢聽飛鴻。"
    ], 
    "rhythmic": "少年遊"
  }, 
  {
    "author": "韓淲", 
    "paragraphs": [
      "未就丹砂須九轉。", 
      "誰把新詞，歌繞樑塵遍。", 
      "拍拍韶華春意滿。", 
      "揆予初度文何健。", 
      "恰是山花汀草遠。", 
      "獨樂園林，不夢笙歌殿。", 
      "靈氣仙才非小見。", 
      "霞杯漫道蟠桃獻。"
    ], 
    "rhythmic": "蝶戀花"
  }, 
  {
    "author": "韓淲", 
    "paragraphs": [
      "千葉香梅春在手。", 
      "日薄簾櫳，花影遮前後。", 
      "小立徐行還易久。", 
      "微吟莫厭傷多久。", 
      "拾翠流紅弦管透。", 
      "望斷青青，休問行人柳。", 
      "往事如雲如夢否。", 
      "連天芳草驚依舊。"
    ], 
    "rhythmic": "蝶戀花"
  }, 
  {
    "author": "韓淲", 
    "paragraphs": [
      "南陌柔桑，粉牆低見誰家女。", 
      "燕飛鶯語。", 
      "依約提籃去。", 
      "老覺多情，夢也無分付。", 
      "君知否。", 
      "楚襄何處。", 
      "一段陽臺雨。"
    ], 
    "rhythmic": "點絳脣"
  }, 
  {
    "author": "韓淲", 
    "paragraphs": [
      "滴滴瓊英發翠綃。", 
      "江梅標韻木香嬌。", 
      "乍涼時候漏聲遙。", 
      "欲綰鬢絲妝未了，半回身分曲初招。", 
      "霓裳依約夢魂飄。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "雨閣雲流小院秋。", 
      "半醺涼意不關愁。", 
      "一番相見一番休。", 
      "淡佇乍持杯未淺，懶歌渾罷笑初收。", 
      "主賓無處著綢繆。"
    ], 
    "rhythmic": "浣溪沙"
  }, 
  {
    "author": "韓淲", 
    "paragraphs": [
      "生與真妃姓氏同。", 
      "家隨西子苧蘿東。", 
      "誰道玉肌寒起粟，酒能紅。", 
      "火齊燒空來上苑，冰漿凝露在西宮。", 
      "不似荔枝生處遠，恨薰風。"
    ], 
    "rhythmic": "攤破浣溪沙・山花子"
  }, 
  {
    "author": "李廷忠", 
    "paragraphs": [
      "洛浦風光爛漫時。", 
      "千金開宴醉爲期。", 
      "花方著雨猶含笑，蝶不禁寒總是癡。", 
      "香腮擎吐濃華豔，不隨桃李競春菲。", 
      "東君自有迴天力，看把花枝帶月歸。"
    ], 
    "rhythmic": "瑞鷓鴣"
  }, 
  {
    "author": "李廷忠", 
    "paragraphs": [
      "玉女翠帷薰，香粉開妝面。", 
      "不是佔春遲，羞被羣花見。", 
      "纖手折柔條，絳雪飛千片。", 
      "流入紫金卮，未許停歌扇。"
    ], 
    "rhythmic": "生查子"
  }, 
  {
    "author": "李廷忠", 
    "paragraphs": [
      "風流最數宣城，奇山秀水神仙府。", 
      "琴高臺畔，花姑壇上，鸞翔鳳舞。", 
      "春度玉墀，月升金掌，榮分銅虎。", 
      "想少陵，知有異人間出，三百載、留佳句。", 
      "歲歲椒盤柏斝，到明朝、又還重舉。", 
      "陽和散作，千巖瑞雪，兩溪甘雨。", 
      "汲取恩波，釀成祿酒，慶公初度。", 
      "有東風傳報，都人已爲，築沙堤路。"
    ], 
    "rhythmic": "水龍吟"
  }, 
  {
    "author": "李廷忠", 
    "paragraphs": [
      "幕府增輝，前度劉郎，又還到來。", 
      "看芙蓉池畔，神凝秋水，綺羅叢裏，歡動春雷。", 
      "彩筆新題，金釵半醉，當日英雄安在哉。", 
      "開筵處，是真仙福地，不著纖埃。", 
      "堪憐倦客情懷。", 
      "聽吹竹彈絲金奏諧。", 
      "有黃花插鬢，何妨敧帽，綠橙醒酒，莫惜空罍。", 
      "坐上疏狂，簾間姝麗，應想橫波一笑回。", 
      "停杯久，待嬌歌緩勸，歸騎休催。"
    ], 
    "rhythmic": "沁園春"
  }, 
  {
    "author": "方千里", 
    "paragraphs": [
      "心抵江蓮長苦。", 
      "凌波人去。", 
      "厭厭消瘦不勝衣，恨清淚、多於雨。", 
      "舊曲慵歌瓊樹。", 
      "誰傳香素。", 
      "碧溪流水過樓前，問紅葉、來何處。"
    ], 
    "rhythmic": "一落索"
  }, 
  {
    "author": "方千里", 
    "paragraphs": [
      "錦鱗繡羽。", 
      "難傳愁態顰嫵。", 
      "岸草際天，雲影垂絮。", 
      "人何許。", 
      "謾並欄倚柱。", 
      "煙光暮。", 
      "悵榆錢滿路。", 
      "送春殢酒。", 
      "歡期幽會希遇。", 
      "彩簫鳳侶。", 
      "回首分攜處。", 
      "雙臉吹愁雨。", 
      "無限語。", 
      "再見時記否。"
    ], 
    "rhythmic": "垂絲釣"
  }, 
  {
    "author": "方千里", 
    "paragraphs": [
      "山色澄秋，水光融日，浮萍飄碎還圓。", 
      "數行徵雁，分破白鷗煙，高下回塘暗谷，寫幽思、終日濺濺。", 
      "閒凝望，殘霞暝靄，何處一漁船。", 
      "江南，思舊隱，筠軒野徑，茅舍疏椽。", 
      "慣攜壺花下，敧帽風前。", 
      "想像淵明舊節，琴中趣、何必疏弦。", 
      "歸歟計，不將五斗，輸與北窗眠。"
    ], 
    "rhythmic": "滿庭芳"
  }, 
  {
    "author": "方千里", 
    "paragraphs": [
      "垂楊煙溼嫩葆。", 
      "別嶼環清窈。", 
      "紺影浮新漲，夷猶終日魚鳥，花妥庭下草。", 
      "鳴蟬鬧。", 
      "暗綠藏臺沼。", 
      "野軒小。", 
      "敧眠斷夢，閒書風葉顛倒。", 
      "詩懷酒思，悔費十年昏曉。", 
      "投老紅塵倦再到。", 
      "愁覺。", 
      "悠然心寄天表。"
    ], 
    "rhythmic": "隔浦蓮・隔浦蓮近拍"
  }, 
  {
    "author": "方千里", 
    "paragraphs": [
      "庭葉飄寒，砌蛩催織，夜色迢迢難度。", 
      "細剔燈花，再添香獸，淒涼洞房朱戶。", 
      "見鳳枕羞孤另，相思灑紅雨。", 
      "有誰語。", 
      "道年來，爲郎憔悴，音問隔，回首後期尚阻。", 
      "寂寞兩愁山，鎖閒情、無限顰嫵。", 
      "嫩雪消肌，試羅衣、寬盡腰素。", 
      "問何時夢裏，趁得好風飛去。"
    ], 
    "rhythmic": "法曲獻仙音"
  }, 
  {
    "author": "方千里", 
    "paragraphs": [
      "柳拂鵝黃，草揉螺黛，院落雨痕才斷。", 
      "蜂須霧溼，燕嘴泥融，陌上細風頻扇。", 
      "多少豔景關心，長苦春光，疾如飛箭。", 
      "對東風忍負，西園清賞，翠深香遠。", 
      "空暗憶、醉走銅駝，閒敲金鐙，倦跡素衣塵染。", 
      "因花瘦覺，爲酒情鍾，綠鬢幾番催變。", 
      "何況逢迎向人，眉黛供愁，嬌波回倩。", 
      "料相思此際，濃似飛紅萬點。"
    ], 
    "rhythmic": "過秦樓"
  }, 
  {
    "author": "方千里", 
    "paragraphs": [
      "四山翠合，一溪碧繞秋容靚。", 
      "波定。", 
      "見鷺立魚跳動平鏡。", 
      "修林散步屧，古木通幽徑。", 
      "風靜。", 
      "煙霧直、池塘倒晴影。", 
      "流年舊事，老矣塵心瑩。", 
      "還暗省。", 
      "點吳霜、憔悴愧潘令。", 
      "夢憶江南，小園路迥。", 
      "愁聽。", 
      "葉落轆轤金井。"
    ], 
    "rhythmic": "側犯"
  }, 
  {
    "author": "方千里", 
    "paragraphs": [
      "暮色催更鼓，庭戶月影朧□。", 
      "記舊跡、玉樓東。", 
      "看枕上芙蓉。", 
      "雲屏幾軸江南畫，香篆爐暖煙空。", 
      "睡起處，繡衾重。", 
      "尚殘酒潮紅。", 
      "忡忡。", 
      "從分散，歌稀宴小，懷麗質，渾如夢中。", 
      "苦寂寞、離情萬緒，似秋後、怯雨芭蕉，不展愁封。", 
      "何時細語，此夕相思，曾對西風。"
    ], 
    "rhythmic": "塞翁吟"
  }, 
  {
    "author": "方千里", 
    "paragraphs": [
      "扇留風，冰卻暑。", 
      "夏木陰陰，相對黃鸝語。", 
      "薄晚輕陰還閣雨。", 
      "遠岸煙深，彷彿菱歌舉。", 
      "燕歸來，花落去。", 
      "幾度逢迎，幾度傷羈旅。", 
      "油壁西陵人識否。", 
      "好約追涼，小艤蒹葭浦。"
    ], 
    "rhythmic": "蘇幕遮"
  }, 
  {
    "author": "方千里", 
    "paragraphs": [
      "菱藕花開來路香。", 
      "滿船絲竹載西涼。", 
      "波搖發彩粉生光。", 
      "翡翠雙飛尋密浦，鴛鴦濃睡倚回塘。", 
      "閒情須與酒商量。"
    ], 
    "rhythmic": "浣溪沙"
  }, 
  {
    "author": "方千里", 
    "paragraphs": [
      "密約深期卒未成。", 
      "藏鉤春酒坐頻傾。", 
      "向人嬌豔夜亭亭。", 
      "相顧無言情易覺，歸來單枕夢猶驚。", 
      "眼梢怨淚幾時晴。"
    ], 
    "rhythmic": "浣溪沙"
  }, 
  {
    "author": "方千里", 
    "paragraphs": [
      "面面虛堂水照空。", 
      "天然一朵玉芙蓉。", 
      "千嬌百媚語惺憁。", 
      "未散嬌雲輕□鬢，欲融輕雪乍凝胸。", 
      "石榴裙衩爲誰紅。"
    ], 
    "rhythmic": "浣溪沙"
  }, 
  {
    "author": "方千里", 
    "paragraphs": [
      "刻樣衣裳巧刻繪。", 
      "彩枝環繞萬年藤。", 
      "生香吹透縠蠶冰。", 
      "嫩水帶山嬌不斷，溼雲堆嶺膩無聲。", 
      "香肩婀娜許誰憑。"
    ], 
    "rhythmic": "浣溪沙"
  }, 
  {
    "author": "方千里", 
    "paragraphs": [
      "閒蕩蘭舟，翠娥仙袂風中舉。", 
      "鴛鴦深浦。", 
      "綠暗曾來路。", 
      "留戀荷香，薄晚慵歸去。", 
      "還相顧。", 
      "練波澄素。", 
      "月上潮生處。"
    ], 
    "rhythmic": "點絳脣"
  }, 
  {
    "author": "方千里", 
    "paragraphs": [
      "遠山重疊亂山盤。", 
      "江上晚風酸。", 
      "秋容更兼殘日，楓葉照人丹。", 
      "書未到，夢猶閒。", 
      "鬢先斑。", 
      "憑高無語，徵雁知愁，聲斷雲間。"
    ], 
    "rhythmic": "訴衷情"
  }, 
  {
    "author": "方千里", 
    "paragraphs": [
      "河梁攜手別，臨歧語，共約踏青歸。", 
      "自雙燕再來，斷無音信，海棠開了，還又參差。", 
      "料此際，笑隨花便面，醉騁錦障泥。", 
      "不憶故園，粉愁香怨，忍教華屋，綠慘紅悲。", 
      "舊家歌舞地，生疏久，塵暗鳳縷羅衣。", 
      "何限可憐心事，難訴歡期。", 
      "但兩點愁蛾，纔開重斂，幾行清淚，欲制還垂。", 
      "爭表爲郎憔悴，相見方知。"
    ], 
    "rhythmic": "風流子"
  }, 
  {
    "author": "方千里", 
    "paragraphs": [
      "長亭無數，羈客將歸，故園換葉。", 
      "乳鴨隨波，輕蘋滿渚時共唼。", 
      "接眼春色何窮，更櫓聲伊軋。", 
      "思憶前歡，未言心已愁怯。", 
      "欺鬢吳霜。", 
      "恨星星、又還盈鑷。", 
      "錦紋魚素，那堪重翻再閱。", 
      "粉指香痕依舊，在繡裳鴛篋。", 
      "多少相思，皺成眉上千疊。"
    ], 
    "rhythmic": "華胥引"
  }, 
  {
    "author": "方千里", 
    "paragraphs": [
      "暮色聞津鼓。", 
      "煙波碧、數行徵雁時度。", 
      "輕榔聚網，長歌和楫，水村漁戶。", 
      "行人又落天涯，但悵望、高陽伴侶。", 
      "記舊日、酒卸宮袍，馬酬少妾詞賦。", 
      "如今鬢影蕭然，相逢似雪，徒話愁苦。", 
      "芳塵暗陌。", 
      "殘花遍野，歲華空去。", 
      "垂陽翠拂門徑，尚夢想、當時住處。", 
      "縱早歸、綠漸成陰，青娥在否。"
    ], 
    "rhythmic": "宴清都"
  }, 
  {
    "author": "方千里", 
    "paragraphs": [
      "花驄縱策，制淚掩斜扉。", 
      "玉爐細嫋，鴛被半閒，蕭瑟羅幃。", 
      "銀漏聲，那更雜、疏疏雨裏，此時懷抱誰知。", 
      "恨悽其。", 
      "西窗自剪寒花，沈吟暗數歸期。", 
      "最愛深情密意，無限當年，往復詩辭。", 
      "千萬紙。", 
      "甚近日、人來字漸稀。"
    ], 
    "rhythmic": "四園竹"
  }, 
  {
    "author": "方千里", 
    "paragraphs": [
      "碧紗窗外黃鸝語，聲聲似愁春晚。", 
      "岸柳飄綿，庭花墮雪，惟有平蕪如剪。", 
      "重門尚掩。", 
      "看風動疏簾，浪鋪湘簟。", 
      "暗想前歡，舊遊心事寄詩卷。", 
      "鱗鴻音信未睹，夢魂尋訪後，關山又隔無限。", 
      "客館愁思，天涯倦跡，幾許良宵展轉。", 
      "閒情意遠。", 
      "記密閣深閨，繡衾羅薦。", 
      "睡起無人，料應眉黛斂。"
    ], 
    "rhythmic": "齊天樂"
  }, 
  {
    "author": "方千里", 
    "paragraphs": [
      "溶溶水映娟娟秀。", 
      "淺約宮妝籠翠袖。", 
      "舞餘楊柳乍縈風，睡起海棠猶帶酒。", 
      "憔悴蕭郎緣底瘦。", 
      "那日花前相見後。", 
      "西窗疑是故人來，費得羅箋詩幾首。"
    ], 
    "rhythmic": "木蘭花・玉樓春"
  }, 
  {
    "author": "方千里", 
    "paragraphs": [
      "塞雲垂地，堤煙重，燕鴻初度江表。", 
      "露荷風柳向人疏，臺榭還清悄。", 
      "恨脈脈、離情怨曉。", 
      "相思魂夢銀屏小。", 
      "奈倦客征衣，自遍拂塵埃，玉鏡羞照。", 
      "無限靜陌幽坊，追歡尋賞，未落人後先到。", 
      "少年心事轉頭空，況老來懷抱。", 
      "盡綠葉紅英過了。", 
      "離聲慵整當時調。", 
      "問麗質，從憔悴，消減腰圍，似郎多少。"
    ], 
    "rhythmic": "霜葉飛"
  }, 
  {
    "author": "方千里", 
    "paragraphs": [
      "庭院雨晴，倚斜照、睡餘雙鶩。", 
      "正學染修蛾，官柳細勻黛綠。", 
      "繡簾半卷，透笑語、瑣窗華屋。", 
      "帶脆聲咽韻，遠近時聞絲竹。", 
      "乍著單衣，才拈圓扇，氣候暄燠。", 
      "趁驕馬香車，同按繡坊畫曲。", 
      "人生如寄，浪勤耳目。", 
      "歸醉鄉，猶勝旅情愁獨。"
    ], 
    "rhythmic": "蕙蘭芳・蕙蘭芳引"
  }, 
  {
    "author": "方千里", 
    "paragraphs": [
      "四遠天垂野。", 
      "向晚景，雕鞍卸。", 
      "吳藍滴草，塞錦藏柳，風物堪畫。", 
      "對雨收霧霽初晴也。", 
      "正陌上、煙光灑。", 
      "聽黃鸝、啼紅樹，短長音□如寫。", 
      "懷抱幾多愁，年時趁、歡會幽雅。", 
      "盡日足相思，奈春晝難夜。", 
      "念征塵、滿堆襟袖，那堪更、獨遊花陰下。", 
      "一別鬢毛減，鏡中霜滿把。"
    ], 
    "rhythmic": "塞垣春"
  }, 
  {
    "author": "方千里", 
    "paragraphs": [
      "煙溼高花，雨藏低葉，爲誰翠消紅隕。", 
      "嘆水流波迅。", 
      "撫豔景、尚有輕陰餘潤。", 
      "乳鶯啼處路，思歸意、淚眼暗忍。", 
      "青青榆莢滿地，縱買閒愁難盡。", 
      "勾引。", 
      "正記著年時，乍怯春寒陣陣。", 
      "小閣幽窗，殘妝剩粉，黛眉曾暈。", 
      "迢遞魂夢萬里，恨斷柔腸寸。", 
      "知何時重見，空爲相思瘦損。"
    ], 
    "rhythmic": "丁香結"
  }, 
  {
    "author": "方千里", 
    "paragraphs": [
      "朝日融怡，天氣豔冶，桃英杏萼猶小。", 
      "燕壘初營，蜂衙乍散，池面煙光縹緲。", 
      "芳草如薰，更瀲灩、波光相照。", 
      "錦繡縈迴，丹青映發，未容春老。", 
      "倦客自嗟清興少。", 
      "念歸記、夢魂飛繞。", 
      "浪闊魚沈，雲高雁阻，瞪目添愁抱。", 
      "憶香閨、臨麗景，無人伴、輕顰淺笑。", 
      "想像消魂，怨東風、孤衾獨曉。"
    ], 
    "rhythmic": "氐州第一"
  }, 
  {
    "author": "方千里", 
    "paragraphs": [
      "院宇無人晴晝，靜看簾波舞。", 
      "自憐春晚，漂流尚羈旅。", 
      "那況淚溼征衣，恨添客鬢，終日子規聲苦。", 
      "動離緒。", 
      "謾徘徊愁步。", 
      "何時再相遇。", 
      "舊歡如昨，匆匆楚臺雨。", 
      "別後南北天涯，夢魂猶記關山，屢隨書去。"
    ], 
    "rhythmic": "解蹀躞"
  }, 
  {
    "author": "方千里", 
    "paragraphs": [
      "人如穠李，香濛翠縷，芳酒嫩於橙。", 
      "寶燭烘香，珠簾閒夜，銀字理鸞笙。", 
      "歸時醉面春風醒，花霧隔疏更。", 
      "低輾雕輪，輕櫳驕馬，相伴月中行。"
    ], 
    "rhythmic": "少年遊"
  }, 
  {
    "author": "方千里", 
    "paragraphs": [
      "宿靄籠晴。", 
      "層雲遮日，送春望斷愁城。", 
      "籬落堆花，簾櫳飛絮，更堪遠近鶯聲。", 
      "歲華流轉，似行蟻、盤旋萬星。", 
      "人生如寄，利鎖名繮，何用縈縈。", 
      "駸駸皓髮相迎。", 
      "斜照難留，朝霧多零。", 
      "宜趁良辰，何妨高會，爲酬月皎風清。", 
      "舞臺歌榭，遇得旅、歡期易成。", 
      "莫辭杯酒，天賦吾曹，特地鍾情。"
    ], 
    "rhythmic": "慶春宮・高陽臺"
  }, 
  {
    "author": "方千里", 
    "paragraphs": [
      "良宵相對一燈青。", 
      "相思寫砑綾。", 
      "去時情淚滴紅冰。", 
      "西風吹涕零。", 
      "愁宛轉，意飛騰。", 
      "晴窗穿紙蠅。", 
      "夢知關塞不堪行。", 
      "憶君猶問程。"
    ], 
    "rhythmic": "醉桃源・阮郎歸"
  }, 
  {
    "author": "方千里", 
    "paragraphs": [
      "鴛鴦濃睡碧溪沙。", 
      "荷花深處家。", 
      "快風收電掣金蛇。", 
      "涼波流素華。", 
      "吳國豔，楚宮娃。", 
      "紅潮連翠霞。", 
      "坐來忽忽燭光斜。", 
      "城頭聞亂鴉。"
    ], 
    "rhythmic": "醉桃源・阮郎歸"
  }, 
  {
    "author": "方千里", 
    "paragraphs": [
      "綠葉陰陰，滿城風雨催梅潤。", 
      "畫樓人近。", 
      "朝霧來芳信。", 
      "從解雕鞍，休數花吹陣。", 
      "無多悶。", 
      "燕催鶯趁。", 
      "付與春歸恨。"
    ], 
    "rhythmic": "點絳脣"
  }, 
  {
    "author": "方千里", 
    "paragraphs": [
      "一帶垂楊蘸水。", 
      "映芳草、萋萋千里。", 
      "跋馬回堤少年子。", 
      "擁青娥，向紅樓，南酒市。", 
      "拼飲鶯花底。", 
      "恣歡笑、粉融香墜。", 
      "不趁臨分醉中起。", 
      "但依稀，寫柔情，留蜀紙。"
    ], 
    "rhythmic": "夜遊宮"
  }, 
  {
    "author": "方千里", 
    "paragraphs": [
      "城上昏煙四斂。", 
      "畫樓外、陡聽更點。", 
      "千里相思夢中見。", 
      "恨年華，逐東流，隨急箭。", 
      "簾影參差轉。", 
      "夜初過、水沈煙亂。", 
      "剩枕餘衾故人遠。", 
      "憶閒窗，嚲雲鬢，低粉面。"
    ], 
    "rhythmic": "夜遊宮"
  }, 
  {
    "author": "方千里", 
    "paragraphs": [
      "一鉤新月淡於霜。", 
      "楊柳漸分行。", 
      "征塵厭堆襟袂，雞唱促晨裝。", 
      "淮水闊，楚山長。", 
      "暗悲傷。", 
      "重陽天氣，杯酒黃花，還寄他鄉。"
    ], 
    "rhythmic": "訴衷情"
  }, 
  {
    "author": "方千里", 
    "paragraphs": [
      "閒愁眉上翠小。", 
      "盡春衫寬了。", 
      "舞檻孤鸞，嚴妝羞獨照。", 
      "王孫音信尚渺。", 
      "度寒食、禁菸須到。", 
      "趁賞芳菲，今年春事早。"
    ], 
    "rhythmic": "傷情怨・清商怨"
  }, 
  {
    "author": "方千里", 
    "paragraphs": [
      "花幕高燒燭，獸爐深炷香。", 
      "寒色上樓閣，春威遍池塘。", 
      "多情天孫罷織，故與玉女穿窗。", 
      "素臉淺約宮裝。", 
      "風韻勝笙簧。", 
      "遊冶尋舊侶，尊酒老吾鄉。", 
      "清歌度曲，何妨塵落雕樑。", 
      "任瑤階平尺，珠簾人報，剩拼酩酊飛羽觴。"
    ], 
    "rhythmic": "紅林擒近"
  }, 
  {
    "author": "方千里", 
    "paragraphs": [
      "曉起山光慘，晚來花意寒。", 
      "映月衣纖縞，因風佩琅玕。", 
      "三弄江梅聽徹，幾點岸柳飄殘。", 
      "宛然舞曲初翻。", 
      "簾影卷波瀾。", 
      "把酒同喚醒，促膝小留歡。", 
      "清狂痛飲，能消多少杯盤。", 
      "況人生如寄，相逢半老，歲華休作容易看。"
    ], 
    "rhythmic": "紅林擒近"
  }, 
  {
    "author": "方千里", 
    "paragraphs": [
      "簾篩月影金，風捲楊花雪。", 
      "天邊鴻雁少，音塵絕。", 
      "春光欲暮，客心歸心折。", 
      "江湖波浪闊。", 
      "目斷家山，料應易過佳節。", 
      "柔情千點，杜宇枝頭血。", 
      "危腸餘寸許，誰能接。", 
      "眠思夢憶，不似今番切。", 
      "欲對何人說。", 
      "攬鏡沈吟，瘦來須有差別。"
    ], 
    "rhythmic": "滿路花・促拍滿路花"
  }, 
  {
    "author": "方千里", 
    "paragraphs": [
      "長空淡碧，素魄凝輝，星斗寒相射。", 
      "鳳樓鴛瓦。", 
      "天風動，冉冉佩環高下。", 
      "歌清韻雅。", 
      "對好景、芳樽滿把。", 
      "花霧濃，燈火熒煌，笑語烘蘭麝。", 
      "千斛明珠照夜。", 
      "況人如圖畫，明豔容冶。", 
      "繡巾香帕。", 
      "歸來路，緩逐杏韉驕馬。", 
      "笙歌散也。", 
      "愁萬炬、絳蓮分謝。", 
      "更樓殘，驚聽西樓，吹小梅初罷。"
    ], 
    "rhythmic": "解語花"
  }, 
  {
    "author": "方千里", 
    "paragraphs": [
      "照人明豔，肌雪消繁燠。", 
      "嬌雲慢垂柔領，紺發濃於沐。", 
      "微暈紅潮一線，拂拂桃腮熟。", 
      "羣芳難逐。", 
      "天香國豔，試比春蘭共秋菊。", 
      "當時相見恨晚，彼此縈心目。", 
      "別後空憶仙姿，路隔吹簫玉。", 
      "何處欄干十二，縹緲陽臺曲。", 
      "佳期重卜。", 
      "都將離恨，拼與尊前細留囑。"
    ], 
    "rhythmic": "六麼令"
  }, 
  {
    "author": "方千里", 
    "paragraphs": [
      "盡日、任梧桐自飛，翠階慵掃。", 
      "閒雲散縞。", 
      "秋容瑩、暮天清窈。", 
      "斜陽到地，樓閣參差簾櫳悄。", 
      "嫩袖舞涼颸，拂拂生林表。", 
      "蕩塵襟，寫名醥。", 
      "攜手故國，勝事尋蹤，鬆篁幽徑窵。", 
      "曲沼瞰靜綠，蔭檐影、龜魚小。", 
      "信倦跡、歸來好。", 
      "倩叮嚀、長安遊子道。", 
      "任鬢髮霜侵，莫待菱花照。", 
      "醉鄉深處老。"
    ], 
    "rhythmic": "倒犯"
  }, 
  {
    "author": "方千里", 
    "paragraphs": [
      "正夕陽閒，秋光淡，鴛瓦參差華屋。", 
      "高低簾幕迥，但風搖環佩，細聲頻觸。", 
      "瘦怯單衣，涼生兩袖，零亂庭梧窗竹。", 
      "相思誰能會，是歸程客夢，路諳心熟。", 
      "況時節黃昏，閒門人靜，憑欄身獨。", 
      "歡情何太速。", 
      "歲華似、飛馬馳輕轂。", 
      "謾自嘆、河陽青鬢，苒苒如霜，把菱花、悵然凝目。", 
      "老去疏狂減，思墮策、小坊幽曲。", 
      "趁遊樂、繁華國。", 
      "回首無緒，清淚紛於紅菽。", 
      "話愁更堪剪燭。"
    ], 
    "rhythmic": "大"
  }, 
  {
    "author": "方千里", 
    "paragraphs": [
      "海棠初雨後。", 
      "似露粉妝成，肉紅團就。", 
      "太真帳裏，春眠醒、緩蹙樓前宮漏。", 
      "潮生酒暈，獨自倚、闌干時候。", 
      "吹鬢影、斜立東風，餘寒半侵羅袖。", 
      "驪山宮殿無人，想笑問君王，豔容如否。", 
      "萬花競鬥。", 
      "難比並、麗美巧勻豐瘦。", 
      "閨房挺秀。", 
      "□一顧、丹鉛低首。", 
      "應對、羯鼓聲中，清歌美奏。"
    ], 
    "rhythmic": "玉燭新"
  }, 
  {
    "author": "方千里", 
    "paragraphs": [
      "渚風低，芙蓉萬朵，清妍賦情味。", 
      "霧綃紅綴。", 
      "看曼立分行，閒淡佳麗。", 
      "靚姿豔冶相扶倚。", 
      "高低紛慍喜。", 
      "正曉色、懶窺妝面，嬌眠敧翠被。", 
      "秋光爲花且徘徊，朱顏迎縞露，還應憔悴。", 
      "腰肢小，腮痕嫩、更堪飄墜。", 
      "風流事、舊宮暗鎖，誰復見、塵生香步裏。", 
      "謾嘆息、玉兒何許，繁華空逝水。"
    ], 
    "rhythmic": "花犯"
  }, 
  {
    "author": "方千里", 
    "paragraphs": [
      "凌波臺畔花如剪，幾點吳霜。", 
      "煙淡雲黃。", 
      "東閣何人見晚妝。", 
      "江南春近書千里，誰寄清香。", 
      "別墅橫塘。", 
      "鼓角聲中又夕陽。"
    ], 
    "rhythmic": "醜奴兒・採桑子"
  }, 
  {
    "author": "方千里", 
    "paragraphs": [
      "錦城春色移根，麗姿迥壓江南地。", 
      "瓊酥拂臉，彩雲滿袖，羣芳羞避。", 
      "雙燕來時，暮寒庭院，雨藏煙閉。", 
      "正□□未足，宮妝尚怯，還輕灑胭脂淚。", 
      "長是歡遊花底。", 
      "怕東風、陡成怨吹。", 
      "高燒銀燭，梁州催按，歌聲漸起。", 
      "綠態多慵，紅情不語，動搖人意。", 
      "算吳宮獨步，昭陽第一，可依稀比。"
    ], 
    "rhythmic": "水龍吟"
  }, 
  {
    "author": "方千里", 
    "paragraphs": [
      "看流鶯度柳，似急響、金梭飛擲。", 
      "護巢佔泥，翩翩飛燕翼。", 
      "昨夢前跡。", 
      "暗數歡娛處，豔花幽草，縱冶遊南國。", 
      "芳心蕩漾如波澤。", 
      "繫馬青門，停車紫陌。", 
      "年華轉頭堪惜。", 
      "奈離襟別袂，容易疏隔。", 
      "人間春寂。", 
      "謾雲容暮碧。", 
      "遠水沈雙鯉、無信息。", 
      "天涯漸老羈客。", 
      "嘆良宵漏斷，獨眠愁極。", 
      "吳霜皎、半侵華幘。", 
      "誰復省十載，勻香暈粉，髻傾鬟側。", 
      "相思意、不離潮汐。", 
      "想舊家、接酒巡歌計，今難再得。"
    ], 
    "rhythmic": "六醜"
  }, 
  {
    "author": "方千里", 
    "paragraphs": [
      "花臺響徹歌聲暖。", 
      "白日林中短。", 
      "春心搖盪客魂消。", 
      "搓粉揉香排比、一團嬌。", 
      "重來猶自尋芳徑。", 
      "吹鬢東風影。", 
      "步金蓮處綠苔封。", 
      "不見彩雲雙袖、舞驚鴻。"
    ], 
    "rhythmic": "虞美人"
  }, 
  {
    "author": "方千里", 
    "paragraphs": [
      "高樓遠閣花飛遍。", 
      "急雨捎池面。", 
      "けけ楊柳不知門。", 
      "多少亂鶯啼處、暮煙昏。", 
      "銀鉤小字題芳絮。", 
      "宛轉回文語。", 
      "可憐單枕夢行雲。", 
      "腸斷江南千里、未歸人。"
    ], 
    "rhythmic": "虞美人"
  }, 
  {
    "author": "方千里", 
    "paragraphs": [
      "晚煙直。", 
      "池沼波痕皺碧。", 
      "年芳爲、花態柳情，採粉揉藍釀春色。", 
      "繁華記上國。", 
      "曾識。", 
      "傾城幼客。", 
      "風流是、聯句送鉤，箋綠綃紅遞書尺。", 
      "行雲去無跡。", 
      "念暖響歌臺，香霧瑤席。", 
      "當時誰信盟言食。", 
      "知一歲離聚，幾多間阻，人生如夢寄堠驛。", 
      "況分散南北。", 
      "悲惻。", 
      "萬愁積。", 
      "奈鸞鳳歡疏，魚雁音寂。", 
      "天涯何處相思極。", 
      "但目斷芳草，恨隨塞笛。", 
      "那堪庭院，更聽得，夜雨滴。"
    ], 
    "rhythmic": "蘭陵王"
  }, 
  {
    "author": "方千里", 
    "paragraphs": [
      "漏泄東君消息後。", 
      "短葉長條，著意遮軒牖。", 
      "嫩比鵝黃初熟酒。", 
      "染勻巧費春風手。", 
      "萬縷篩金新月透。", 
      "入夜柔情，還勝朝來秀。", 
      "彩筆雕章知幾首。", 
      "可人標韻無新舊。"
    ], 
    "rhythmic": "蝶戀花"
  }, 
  {
    "author": "方千里", 
    "paragraphs": [
      "一搦腰肢初見後。", 
      "恰似娉婷，十五藏朱牖。", 
      "春色惱人濃抵酒。", 
      "風前脈脈如招手。", 
      "黛染修眉蛾綠透。", 
      "態婉儀閒，自是閨房秀。", 
      "堪惜年華同轉首。", 
      "女郎臺畔春依舊。"
    ], 
    "rhythmic": "蝶戀花"
  }, 
  {
    "author": "方千里", 
    "paragraphs": [
      "碎玉飛花寒食後。", 
      "薄影行風，終日穿疏牖。", 
      "有客思歸還把酒。", 
      "閒吹倦絮輕黏手。", 
      "雪滿愁城寒欲透。", 
      "飄盡殘英，翠幄成穠秀。", 
      "張緒風流今白首。", 
      "少年襟度難如舊。"
    ], 
    "rhythmic": "蝶戀花"
  }, 
  {
    "author": "方千里", 
    "paragraphs": [
      "翠浪藍光新雨後。", 
      "整整斜斜，高下籠窗牖。", 
      "萬斛深傾重碧酒。", 
      "量愁知落何人手。", 
      "櫳霧梳煙晴色透。", 
      "照影迴風，一段嫣然秀。", 
      "白下門東空引首。", 
      "藏鴉枝葉長懷舊。"
    ], 
    "rhythmic": "蝶戀花"
  }, 
  {
    "author": "方千里", 
    "paragraphs": [
      "都會地。", 
      "東南王氣須記。", 
      "龍盤鳳舞到錢塘，瑞煙回起。", 
      "畫圖彩筆寫西湖，波光溶漾無際。", 
      "翠欄最宜半倚。", 
      "柳陰駿馬誰系。", 
      "鱗差觀閣接飛翬，衙廬萬壘。", 
      "倒空碧浸軟琉璃，雲收天淨如水。", 
      "夕陽照晚聽近市。", 
      "沸笙簫、勸動閭里。", 
      "比屋樂逢堯世。", 
      "好相將載酒尋歌玄對。", 
      "酬答年華鶯花裏。"
    ], 
    "rhythmic": "西河", 
    "tags": [
      "西湖"
    ]
  }, 
  {
    "author": "方千里", 
    "paragraphs": [
      "簾卷窗明，聽杜宇乍啼，漏聲初絕。", 
      "亂雲收盡，天際□留殘月。", 
      "奈相送、行客將歸，悵去程漸促，霽色催發。", 
      "斷魂別浦，自上孤舟如葉。", 
      "悠悠音信易隔。", 
      "縱怨懷恨語，到見時難說。", 
      "堪嗟水流急景，霜飛華髮。", 
      "想家山、路窮望睫。", 
      "空倚仗、魂親夢切。", 
      "不似嫩朵，猶能替、離緒千結。"
    ], 
    "rhythmic": "三部樂"
  }, 
  {
    "author": "方千里", 
    "paragraphs": [
      "黃雞曉唱玲瓏曲。", 
      "人生兩鬢無重綠。", 
      "官柳系行舟。", 
      "相思獨倚樓。", 
      "來時花未發。", 
      "去後紛如雪。", 
      "春色不堪看。", 
      "蕭蕭風雨寒。"
    ], 
    "rhythmic": "菩薩蠻"
  }, 
  {
    "author": "方千里", 
    "paragraphs": [
      "露晞煙靜。", 
      "寂寥轉、梧桐寒影。", 
      "天際歷歷徵鴻近。", 
      "被風吹散，聲斷無行陣。", 
      "秋思客懷多少恨。", 
      "謾厭厭誰問。", 
      "暈殘蘭炧香消印。", 
      "夢魂長定。", 
      "愁伴更籌盡。"
    ], 
    "rhythmic": "品令"
  }, 
  {
    "author": "方千里", 
    "paragraphs": [
      "華堂銀燭堆紅淚。", 
      "解說離人多少意。", 
      "恨從別後恨無窮，愁到濃時惟一味。", 
      "江南渭北三千里。", 
      "憔悴相思何日已。", 
      "馬蹄清曉草黏天，庭院黃昏花滿地。"
    ], 
    "rhythmic": "玉樓春"
  }, 
  {
    "author": "方千里", 
    "paragraphs": [
      "鶯飛翠柳搖，魚躍浮萍破。", 
      "班班紅杏子，交榴火。", 
      "池臺晝永，繚繞花陰裹。", 
      "山色遙供座。", 
      "枕簟清涼，北窗時喚高臥。", 
      "翻思少年，走馬銅駝左。", 
      "歸來敲鐙月，留關鎖。", 
      "年華老矣，事逐浮雲過。", 
      "今吾非故我。", 
      "那日尊前，祗今問有誰呵。"
    ], 
    "rhythmic": "滿路花・促拍滿路花"
  }, 
  {
    "author": "吳泳", 
    "paragraphs": [
      "鶗鴂鳴兮，卉木萋止，維暮之春。", 
      "笑憨翁漸老，年加三豆，呆郎多事，詩記三星。", 
      "六十有三，高吟勇退，只有堯夫範景仁。", 
      "從今去，且亭前放鶴，溪上垂綸。", 
      "交親。", 
      "散落如雲。", 
      "僅留得尊前康健身。", 
      "有一編書傳，一囊詩稿，一枰棋譜，一卷茶經。", 
      "紅杏尚書，碧桃學士，看了虛名都賺人。", 
      "成何事，獨青山有趣，白髮無情。"
    ], 
    "rhythmic": "沁園春"
  }, 
  {
    "author": "吳泳", 
    "paragraphs": [
      "甚一般、化工模子。", 
      "鑄成一個拙底。", 
      "生來不向春頭上，卻跨暮春婪尾。", 
      "驀省記。", 
      "早冉冉花陰，НН循除水。", 
      "雖然恁地。", 
      "但笑詠春風，閒推鳴瑟，別自有真意。", 
      "從前看，三十七年都未。", 
      "醉生聲利場裏。", 
      "浮雲破處窗涵月，喚得自家醒起。", 
      "別料理。", 
      "那玉燕石麟，不當真符瑞。", 
      "徹頭地位。", 
      "也須是長年，聞些好語，作個標月指。"
    ], 
    "rhythmic": "摸魚兒"
  }, 
  {
    "author": "吳泳", 
    "paragraphs": [
      "春事闌斑，桐花爛漫，不堪鳳棲。", 
      "嘆交枰世道，容容是福，危航宦海，了了成癡。", 
      "邵子豪情，樂天狂態，六十六年才覺非。", 
      "溪山畔，要看承風月，捨我其誰。", 
      "文章高下隨時。", 
      "料織錦應須用錦機。", 
      "愧老無健筆，高凌月脅，病無佳句，下解人頤。", 
      "君昔東坡，我今韓愈，造化一爐如小兒。", 
      "都休管，看龜翻荷露，燕落芹泥。"
    ], 
    "rhythmic": "沁園春"
  }, 
  {
    "author": "吳泳", 
    "paragraphs": [
      "手摘桐花，悵還是、春風婪尾。", 
      "按錦瑟、一弦一柱，又添一歲。", 
      "紫馬西來疑是夢，朱衣雙引渾如醉。", 
      "較香山、七十欠三年，吾衰矣。", 
      "紅袖卻，青尊止。", 
      "檀板住，瓊杯廢。", 
      "淡香凝一室，自觀生意。", 
      "事業不堪霜滿鏡，文章底用花如綺。", 
      "笑江濱、遊女尚高歌，滕王記。"
    ], 
    "rhythmic": "滿江紅"
  }, 
  {
    "author": "吳泳", 
    "paragraphs": [
      "夢繞家山，曾訪問、鶴林遺蹟。", 
      "見老鶴、翩躚飛下，方瞳如漆。", 
      "蕙帳香消形色靜，玉笙吹徹丰神逸。", 
      "夢醒來、忽記鶴歸時，翁生日。", 
      "南陌杖，東山屐。", 
      "紅樓酒，青霄笛。", 
      "料中樑何似，涪江今夕。", 
      "君不見洛陽耆英會，花前雅放詩閒適。", 
      "獨北都、留守未歸來，七十一。"
    ], 
    "rhythmic": "滿江紅"
  }, 
  {
    "author": "吳泳", 
    "paragraphs": [
      "清江社雨初晴，秋香吹徹高堂曉。", 
      "天然帶得，酒星風骨，詩囊才調。", 
      "沔水春深，屏山月淡，吟鞭俱到。", 
      "算一生繞遍，瑤階玉樹，如君樣、人間少。", 
      "未放鶴歸華表。", 
      "伴仙翁、依然天杪。", 
      "知他費幾，雁邊紅粒，馬邊青草。", 
      "待得清夷，綵衣花綬，鬨堂一笑。", 
      "且和平心事，等閒博個，千秋不老。"
    ], 
    "rhythmic": "水龍吟"
  }, 
  {
    "author": "吳泳", 
    "paragraphs": [
      "二童一馬，素琴獨鶴，長與仙翁爲伴。", 
      "自從分付益州來，便蔚有、隆中人望。", 
      "邊烽白羽，軍符赤籍，弄得不成模樣。", 
      "願公福德厚如山，爲扶起、坤陲一半。"
    ], 
    "rhythmic": "鵲橋仙"
  }, 
  {
    "author": "吳泳", 
    "paragraphs": [
      "梅霖未歇。", 
      "直透菖華節。", 
      "荔子才丹梔子白。", 
      "擡貼誕彌嘉月。", 
      "峨冠蟬尾けけ。", 
      "整衣鶴骨彯彯。", 
      "聞道彩雲深處，新添弄玉吹簫。"
    ], 
    "rhythmic": "清平樂"
  }, 
  {
    "author": "吳泳", 
    "paragraphs": [
      "碧嶂青紅路。", 
      "近重陽、不寒不暖，不風不雨。", 
      "杜宇花殘銀杏過，猶有秋英未吐。", 
      "但日對、南山延佇。", 
      "碧落仙人騎赤鯉，渺風煙、不上瞿塘去。", 
      "來伴我，宛陵住。", 
      "西風畫角高堂暮。", 
      "炙銀燈、疏簾影裏，笑呼兒女。", 
      "爺作嘉興新太守，囝拜鶚書天府。", 
      "況哥共、白頭相聚。", 
      "天分從來鍾至樂，更誰思、野鴨鴛鴦語。", 
      "提大斗，酌寒露。"
    ], 
    "rhythmic": "賀新涼・賀新郎"
  }, 
  {
    "author": "吳泳", 
    "paragraphs": [
      "翠隱紅藏春尚薄。", 
      "百花頭上梅先覺。", 
      "清曉寒城聞畫角。", 
      "雲一握。", 
      "鴉翻詔墨天邊落。", 
      "碧眼棱棱言諤諤。", 
      "諫書猶自留黃閣。", 
      "世事翻騰誰認錯。", 
      "休話著。", 
      "綠尊且舉鸕鶿杓。"
    ], 
    "rhythmic": "漁家傲"
  }, 
  {
    "author": "吳泳", 
    "paragraphs": [
      "又一番、滬水出牂牁。", 
      "江聲洶鳴鼉。", 
      "正南人爭望，轉移虎節，彈壓鯨波。", 
      "未見元戎羽葆，民氣已沖和。", 
      "不待禁中選，李牧廉頗。", 
      "卻顧邊陲以北，似乘航共濟，亡楫中河。", 
      "縱纜頭襦尾，其奈不牢何。", 
      "□明公、一襟忠憤，想誓江、無日不酣歌。", 
      "當津者，豈應袖手，長宴江沱。"
    ], 
    "rhythmic": "八聲甘州"
  }, 
  {
    "author": "吳泳", 
    "paragraphs": [
      "杏花時候匆匆別。", 
      "又欲迫、黃花節。", 
      "過了三年經八月。", 
      "驪駒聲裏，青鴻頭畔，幾見刀頭折。", 
      "諸生立盡門前雪。", 
      "半偈重翻爲渠說。", 
      "且莫從頭烹瓠葉。", 
      "已呼童稚，多藏酒秫，共醉陶彭澤。"
    ], 
    "rhythmic": "青玉案"
  }, 
  {
    "author": "吳泳", 
    "paragraphs": [
      "將進酒。", 
      "吹起黃鐘清調。", 
      "手按玉笙寒尚峭。", 
      "隴梅春已透。", 
      "藍染溪光綠皺。", 
      "花簇馬蹄紅鬥。", 
      "盡使宛陵人說道。", 
      "狀元今歲又。"
    ], 
    "rhythmic": "謁金門"
  }, 
  {
    "author": "吳泳", 
    "paragraphs": [
      "金榜揭。", 
      "都是鹿鳴仙客。", 
      "手按玉笙寒尚怯。", 
      "倚梅歌一闋。", 
      "柳拂御街明月。", 
      "鶯撲上林殘雪。", 
      "前歲杏花元一色。", 
      "馬蹄歸路滑。"
    ], 
    "rhythmic": "謁金門"
  }, 
  {
    "author": "吳泳", 
    "paragraphs": [
      "元九不回，胡三不問，花說與誰。", 
      "賴得東皇，調停春住，句管花飛。", 
      "庭前密打紅圍。", 
      "想孫子、兵來出奇。", 
      "似恁丰神，誰人剛道，色比明妃。"
    ], 
    "rhythmic": "柳梢青"
  }, 
  {
    "author": "吳泳", 
    "paragraphs": [
      "倚南牆、幾回凝佇。", 
      "綠筠冉冉如故。", 
      "帝城景色緣何事，一半花枝風雨。", 
      "收聽取。", 
      "這氣象精神，則要人來做。", 
      "當留客處。", 
      "且遇酒高歌，逢場戲劇，莫作皺眉事。", 
      "那個是，紫佩飛霞仙侶。", 
      "駸駸雲步如許。", 
      "清閒笑我如鷗鷺。", 
      "不肯對鬆覓句。", 
      "萍散聚。", 
      "又明月、還尋錦裏煙霞路。", 
      "浮名自誤。", 
      "待好好歸來，攜筒載酒，同訪子云去。"
    ], 
    "rhythmic": "摸魚兒"
  }, 
  {
    "author": "吳泳", 
    "paragraphs": [
      "修篁翠葆人家，分明水檻光中住。", 
      "就中得要，危亭瞰淥，小橋當路。", 
      "一榻桃笙，半窗竹簡，清涼如許。", 
      "縱武陵佳麗，若耶深窈，那得似、雙溪趣。", 
      "一夜檐花落枕，想魚天、漲痕新露。", 
      "多君喚我，掃花作晚，解衣逃暑。", 
      "膾切銀絲，酒招玉友，曲歌金縷。", 
      "願張郎，長與蓮花相似，朝朝暮暮。"
    ], 
    "rhythmic": "水龍吟"
  }, 
  {
    "author": "吳泳", 
    "paragraphs": [
      "東里韶光早。", 
      "百舌枝頭啼碎了。", 
      "溪梅開盡，池水綠波還皺。", 
      "種柳先生覺意闌，看花君子非年少。", 
      "心似淡雲，夢隨芳草。", 
      "滿地松花不掃。", 
      "鎮日春愁縈懷抱。", 
      "誰能擊築長歌，吹笳清嘯。", 
      "寄聲玉關行人道，未報君恩難便老。", 
      "雞塞雨寒，戍樓煙渺。"
    ], 
    "rhythmic": "魚遊春水"
  }, 
  {
    "author": "吳泳", 
    "paragraphs": [
      "小池塘，閒院落，薄薄見山影。", 
      "楊柳風來，吹徹醉魂醒。", 
      "有時低按秦箏，高歌水調，落花外、紛紛人境。", 
      "猛深省。", 
      "但有竹屋三間，蓮田二頃。", 
      "便可休官，日對漏壺永。", 
      "假饒是、紅杏尚書，碧桃學士，買不得、朱顏芳景。"
    ], 
    "rhythmic": "祝英臺・祝英臺近"
  }, 
  {
    "author": "吳泳", 
    "paragraphs": [
      "鬆舟桂楫。", 
      "苕霅溪頭別。", 
      "秋後雨，春前雪。", 
      "書憑湖雁寄，手把江蘺折。", 
      "人未老，相看元似來時節。", 
      "芳草鳴鶗鴂。", 
      "野菜飛黃蝶。", 
      "時易去，愁難說。", 
      "析波浮玉醴，換火繙銀葉。", 
      "拚醉也，馬蹄歸踏梨花月。"
    ], 
    "rhythmic": "千秋歲"
  }, 
  {
    "author": "吳泳", 
    "paragraphs": [
      "似斜斜，才整整，又霏霏。", 
      "今夜裏、窗戶先知。", 
      "嫌春未透，故穿庭樹作花飛。", 
      "起來尋訪剡溪人，半壓橋低。", 
      "兔園冊，漁江畫，蘭房曲，竹丘詩。", 
      "怎模得、似當時。", 
      "天寒墮指，問誰能解白登圍。", 
      "也須憑酒遣拿擔，擊亂鵝池。"
    ], 
    "rhythmic": "上西平・金人捧露盤"
  }, 
  {
    "author": "吳泳", 
    "paragraphs": [
      "誇說洪都，西滕王閣，北豫章臺。", 
      "對雨簾半卷，江橫如舊，溝亭敧壓，梯上無媒。", 
      "但有江山，更無豪傑，拔腳風塵外一杯。", 
      "題千墨，須杜陵老手，太白天才。", 
      "力能筆走風雷。", 
      "人道是閩鄉老萬回。", 
      "把崇天普地，層胸盪出，橫今豎古，信手拈來。", 
      "使翰墨場，著伏波老，上馬猶堪矍鑠哉。", 
      "今耄矣，獨蓴鱸在夢，泉石縈懷。"
    ], 
    "rhythmic": "沁園春", 
    "tags": [
      "滕王閣"
    ]
  }, 
  {
    "author": "吳泳", 
    "paragraphs": [
      "伶俐聰明，都不似、阿奴碌碌。", 
      "漸欲買、青山路隱，白雲同宿。", 
      "半醉儘教烏幘墮，熟眠休管屏風觸。", 
      "算人生、能有幾時閒，金烏速。", 
      "粗粗飯，天倉粟。", 
      "濁濁酒，天家祿。", 
      "更釣鮮采薇，有何不足。", 
      "君不見當年金谷事，綠珠弄笛椒塗屋。", 
      "到而今、富貴一場空，終非福。"
    ], 
    "rhythmic": "滿江紅"
  }, 
  {
    "author": "吳泳", 
    "paragraphs": [
      "漠漠雨其濛，湛湛江之永。", 
      "凍壓溪橋並見花，安得杯中影。", 
      "明水未登彝，飾玉先浮鼎。", 
      "寄語清居山上翁，驛使催歸近。"
    ], 
    "rhythmic": "卜算子"
  }, 
  {
    "author": "吳泳", 
    "paragraphs": [
      "元帥籌邊，誰肯辦、向前一著。", 
      "大丞相、孫兒挺偉，素閒兵略。", 
      "楊柳依依煙在眼，檀車嘽嘽春浮腳。", 
      "更何妨、二十五長亭，橫冰槊。", 
      "登劍棧，懷關洛。", 
      "機易去，愁難割。", 
      "豈而今全是，從前都錯。", 
      "鹿走未知真局面，獸窮漸近空籬落。", 
      "早經營、勳業復歸來，江頭酌。"
    ], 
    "rhythmic": "滿江紅"
  }, 
  {
    "author": "黃裳", 
    "paragraphs": [
      "風入金波凝不住。", 
      "玉樓間倚誰飛舉。", 
      "霜豔雪光來競素。", 
      "分辨處。", 
      "獨垂餘意窺庭戶。", 
      "強薄羅衣催玉步。", 
      "美人爲我當尊舞。", 
      "醉到春來能幾度。", 
      "愁今古。", 
      "月華不去年華去。"
    ], 
    "rhythmic": "漁家傲"
  }, 
  {
    "author": "黃裳", 
    "paragraphs": [
      "方令庚生初皎皎。", 
      "珠簾鉤上華堂曉。", 
      "十二欄干多窈窕。", 
      "妝欲妙。", 
      "玉篦偷學娥眉小。", 
      "擾擾時人隨兔走。", 
      "十分皆望菱花照。", 
      "瑞莢莫嫌生得少。", 
      "圓未了。", 
      "已圓卻恐佳期窵。"
    ], 
    "rhythmic": "漁家傲"
  }, 
  {
    "author": "黃裳", 
    "paragraphs": [
      "已送清歌歸去後。", 
      "東南樓上人聲悄。", 
      "冷落尤臨弦上調。", 
      "歡意少。", 
      "空將萬感收殘照。", 
      "窗外劍光初出鞘。", 
      "斜窺夢斷人年少。", 
      "未到蓋棺心未了。", 
      "塵慮擾。", 
      "雙眸竟入扶桑曉。"
    ], 
    "rhythmic": "漁家傲"
  }, 
  {
    "author": "黃裳", 
    "paragraphs": [
      "朝靄藏暉，客袍驚暖，天巧無意。", 
      "杳杳誰知，包含造化，忽作人間瑞。", 
      "兒童歡笑，忙來花下，便飲九春和氣。", 
      "急拿舟，高人乘興，江天助我幽思。", 
      "繽紛似翦，崢嶸如畫，莫道冬容憔悴。", 
      "恍象含空，塵無一點，疑在天宮裏。", 
      "酒樓酣宴，茶軒清玩，且待桂花來至。", 
      "有餘光，明年待看，明紅暗翠。"
    ], 
    "rhythmic": "永遇樂"
  }, 
  {
    "author": "黃裳", 
    "paragraphs": [
      "天接重雲，月臨殘臘，時有幽意。", 
      "化作瑤池，紛紛戲蝶，一色非人世。", 
      "無情徵雁，乘風南向，悵望有情難寄。", 
      "暖驚梅，先傳芳信，夜來萬寶春至。", 
      "中齊勝境，東藩和氣，自有名園佳麗。", 
      "一夢休嗟，三千好客，何處尋珠履。", 
      "小堂人靜，尊前清晝，好惜歲華如逝。", 
      "管絃中，金盃更勸，朱顏皓齒。"
    ], 
    "rhythmic": "永遇樂"
  }, 
  {
    "author": "黃裳", 
    "paragraphs": [
      "春前信息，到處歡聲滿。", 
      "旌旆出西郊，擁笙歌、嬋娟兩畔。", 
      "東巡事往，空有雪中山，仙馭悄，古風間，謾動吟人嘆。", 
      "天邊身世，況值重華旦。", 
      "擊壤訪遺民，想如雲、望中不斷。", 
      "功名休論，齊楚共唐虞，開口笑，插花歸，更候清秋晚。"
    ], 
    "rhythmic": "驀山溪"
  }, 
  {
    "author": "黃裳", 
    "paragraphs": [
      "雪雲濃。", 
      "送愁思，衾寒更怯霜風。", 
      "惹起離恨，爲光陰惱，人意無窮。", 
      "誰省年華屢換，漸作個、浮生玉髯翁。", 
      "休易感，新醅泛蟻，且共時同。", 
      "相逢。", 
      "笑語相契，況駕言遊處，山裏齊宮。", 
      "寂寞時候，自有皓景，粉澤冬容。", 
      "先顧麗人期約，痛賞候、花開洛城紅。", 
      "三十日，回頭過盡，喜對春工。"
    ], 
    "rhythmic": "喜朝天・踏莎行"
  }, 
  {
    "author": "黃裳", 
    "paragraphs": [
      "天女多情，梨花碎翦，人間贈與多才。", 
      "漸瑤池瀲灩，粉翹徘徊。", 
      "面不禁風力，揹人飛去還來。", 
      "最清虛好處，遙度幽香，不掩寒梅。", 
      "歲華多幸呈瑞，泛寒光，一樣仙子樓臺。", 
      "雖喜朱顏可照，時更相催。", 
      "細認沙汀鷺下，靜看煙渚潮回。", 
      "遣青蛾趁拍，鬥獻輕盈，且更傳杯。"
    ], 
    "rhythmic": "錦堂春・錦堂春慢"
  }, 
  {
    "author": "黃裳", 
    "paragraphs": [
      "誰能留得年華住。", 
      "韶華今在何處。", 
      "萬林飛盡，但驚天篆，半空無數。", 
      "望消息、霜催雁過，佳人愁起雲垂暮。", 
      "就繡幕、紅爐去。", 
      "金鴨時飄異香，柳腰人舞。", 
      "休道行且分飛，共樂還一歲，見景長是歡聚。", 
      "大來芳意，既與名園，是花爲主。", 
      "翠娥說、尊前笑語，來年管取人如故。", 
      "向寂寞，中先喜，俄頃飛瓊，化成寰宇。"
    ], 
    "rhythmic": "霜葉飛"
  }, 
  {
    "author": "黃裳", 
    "paragraphs": [
      "五城中鎖奇書，世間睡裏無人喚。", 
      "家家自有，月中丹桂，朱衣仙子。", 
      "能駐光陰，解留顏鬢，引君霄漢。", 
      "便西歸、休夢華胥國□，約無限、煙霞伴。", 
      "誰是採真高士，幻中尋取元非幻。", 
      "時人不爲，玉峯三秀，塵緣難斷。", 
      "莫說英雄，萬端愁緒，夕陽孤館。", 
      "到流年過盡，韶華去了，起浮生嘆。"
    ], 
    "rhythmic": "水龍吟"
  }, 
  {
    "author": "黃裳", 
    "paragraphs": [
      "每到花開春已暮。", 
      "況是人生，難得長歡聚。", 
      "一日一遊能幾度。", 
      "看看揹我堂堂去。", 
      "蝶亂蜂忙紅粉妒。", 
      "醉眼吟情，且與花爲主。", 
      "雪怨雲愁無問處。", 
      "芳心待向誰分付。"
    ], 
    "rhythmic": "蝶戀花"
  }, 
  {
    "author": "黃裳", 
    "paragraphs": [
      "興到濃時春不住。", 
      "昨夜雕欄，放了花無數。", 
      "談笑急邀吟醉侶。", 
      "青娥也合隨軒去。", 
      "媚恐情生嬌恐妒。", 
      "今日開尊，多幸無風雨。", 
      "休唱宴瓊林一句。", 
      "來年花共人何處。"
    ], 
    "rhythmic": "蝶戀花"
  }, 
  {
    "author": "黃裳", 
    "paragraphs": [
      "南北兩山驕欲鬥。", 
      "中有漣漪，莫道壺山小。", 
      "落落情懷臨漂渺。", 
      "駕言來處鈴齋悄。", 
      "行到桃溪花解笑。", 
      "人面相逢，競好窺寒照。", 
      "醉步敧斜西日少。", 
      "歡聲猶唱多情調。"
    ], 
    "rhythmic": "蝶戀花"
  }, 
  {
    "author": "黃裳", 
    "paragraphs": [
      "高下亭臺山水境。", 
      "兩畔清輝，中有垂楊徑。", 
      "鷺點前汀供雪景。", 
      "花乘流水傳春信。", 
      "不醉無歸先說定。", 
      "醉待言歸，又被風吹醒。", 
      "月下壺天遊未盡。", 
      "廣寒宮是波中影。"
    ], 
    "rhythmic": "蝶戀花"
  }, 
  {
    "author": "黃裳", 
    "paragraphs": [
      "杳杳晴虛寒漫漫。", 
      "放下塵勞，相共遊銀漢。", 
      "便入醉鄉休浩嘆。", 
      "神仙只在雲門館。", 
      "飲興偏宜流水畔。", 
      "時有紅蕖，落在黃金盞。", 
      "鷺未忘機移別岸。", 
      "畫船更上前汀看。"
    ], 
    "rhythmic": "蝶戀花"
  }, 
  {
    "author": "黃裳", 
    "paragraphs": [
      "水鑑中看尤未老。", 
      "乘興拿舟，更向湘江過。", 
      "俯仰太虛都一個。", 
      "九春風思誰吟到。", 
      "閒上釣臺雲外坐。", 
      "待得金鱗，始放芳尊倒。", 
      "醉後言歸猶更早。", 
      "素纖有數君須道。"
    ], 
    "rhythmic": "蝶戀花"
  }, 
  {
    "author": "黃裳", 
    "paragraphs": [
      "雕欄閒倚，瑞雪霽、浣出人間金碧。", 
      "下想名園，芳心多少，欲佔九州顏色。", 
      "洞開路入丹漢，自是神仙真宅。", 
      "寒吟外，看歌雲舞雪，光陰難得。", 
      "誰共懷古意，東海一老，居易頭垂白。", 
      "自此英雄，功名相繼，空有寂寥遺蹟。", 
      "聖賢電拂休笑，離合許多賓客。", 
      "使君樂與人同，且對雲門斜日。"
    ], 
    "rhythmic": "喜遷鶯"
  }, 
  {
    "author": "黃裳", 
    "paragraphs": [
      "紅紫趁春闌，獨萬簇瓊英，尤未開罷。", 
      "問誰共、綠幄宴羣真，皓雪肌膚相亞。", 
      "華堂路，小橋邊，向晴陰一架。", 
      "爲香清、把作寒梅看，喜風來偏惹。", 
      "莫笑因緣，見景跨春空，榮稱亭榭。", 
      "助巧笑、曉妝如畫，有花鈿堪借。", 
      "新醅泛、寒冰幾點，拚今日、醉尤飛斝。", 
      "翠羅幃中，臥蟾光碎，何須待還舍。"
    ], 
    "rhythmic": "宴瓊林"
  }, 
  {
    "author": "黃裳", 
    "paragraphs": [
      "夏景舒長，麥天清潤，高低萬木成陰。", 
      "曉意寒輕，一聲未放蟬吟。", 
      "但聞鶯友同音。", 
      "宴華堂、綠水中心。", 
      "芙蓉都沒，紅妝信息，終待重尋。", 
      "清冷相照，邂逅俱歡，翠娥擁我，芳醞強斟。", 
      "笙歌引步，登臨更向瑤岑。", 
      "臥影沈沈。", 
      "自風來、與客披襟。", 
      "縱更深。", 
      "歸來洞府，紅燭如林。"
    ], 
    "rhythmic": "宴春臺"
  }, 
  {
    "author": "黃裳", 
    "paragraphs": [
      "天南遊客。", 
      "甚而今、卻送君南國。", 
      "薰風萬里無限，吟蟬暗續，離情如織。", 
      "秣馬脂車，去即去、多少人惜。", 
      "爲惠愛、煙慘雲山，送兩城愁作行色。", 
      "飛帆過、浙西封域。", 
      "到秋深、且艤菏花澤。", 
      "就船買得鱸鱖。", 
      "新谷破、雪堆香粒。", 
      "此興誰同，須記東秦，有客相憶。", 
      "願聽了、一闋歌聲，醉倒拚今日。"
    ], 
    "rhythmic": "雨霖鈴"
  }, 
  {
    "author": "黃裳", 
    "paragraphs": [
      "醱醅初熟。", 
      "競看九日、西風弄寒菊。", 
      "姝子新妝，向曉淡黃千簇。", 
      "清香鬧處君須住，摻盈頭、醉鄉相逐。", 
      "馬臺歡笑，龍山縱逸，佳話重緒。", 
      "共盡日、登臨未足。", 
      "更休問明年，浮世榮辱。", 
      "難得良辰，鬢髮見秋尤綠。", 
      "且邀月照金尊上，近人寒、如對飛瀑。", 
      "宴歸還趁人來，茱萸佩垂紅玉。"
    ], 
    "rhythmic": "桂枝香"
  }, 
  {
    "author": "黃裳", 
    "paragraphs": [
      "梅霖初歇。", 
      "乍絳蕊海榴，爭開時節。", 
      "角黍包金，香蒲切玉，是處玳筵羅列。", 
      "鬥巧盡輸少年，玉腕彩絲雙結。", 
      "艤彩舫，看龍舟兩兩，波心齊發。", 
      "奇絕。", 
      "難畫處，激起浪花，飛作湖間雪。", 
      "畫鼓喧雷，紅旗閃電，奪罷錦標方徹。", 
      "望中水天日暮，猶見朱簾高揭。", 
      "歸棹晚，載菏花十里，一鉤新月。"
    ], 
    "rhythmic": "喜遷鶯"
  }, 
  {
    "author": "黃裳", 
    "paragraphs": [
      "亂蟬何事，冒暑吟如訴。", 
      "斷續聲中爲誰苦。", 
      "陣雲行碧落，舒捲光陰，秋意爽，俄作晴空驟雨。", 
      "明珠無限數。", 
      "都在荷花，疑是星河對庭戶。", 
      "莫負晝如年，況有清尊，披襟坐、水風來處。", 
      "信美景良辰、自古難並，既不遇多才，豈能歡聚。"
    ], 
    "rhythmic": "洞仙歌"
  }, 
  {
    "author": "黃裳", 
    "paragraphs": [
      "杳無風色，腸斷蓮花信。", 
      "水鑑雲垂數峯影。", 
      "向勞生辛苦，寒暑煎人，爭不老，空想秋堂夜靜。", 
      "玉姬揮皓月，時送微涼，莫吝金卮爲伊盡。", 
      "柳下夕陽收，傍水重遊，花茵上、雪回襟冷。", 
      "問避暑天機、自有奇人，但且對湖光，世間誰醒。"
    ], 
    "rhythmic": "洞仙歌"
  }, 
  {
    "author": "黃裳", 
    "paragraphs": [
      "世間言笑，天上誰歡聚。", 
      "河漢涵秋靜無暑。", 
      "望丹霄杳杳，雲幄俄開，緣會遠，空引時情萬縷。", 
      "綵樓人送目，今夕無雙，巧在靈絲暗相許。", 
      "爽氣御西風，衆樂難尋，乘槎看、鵲橋初度。", 
      "過幾刻良時、早已分飛，向月下何辭，十分芳醑。"
    ], 
    "rhythmic": "洞仙歌"
  }, 
  {
    "author": "黃裳", 
    "paragraphs": [
      "化工多事了，卻收天巧，都與西風。", 
      "數峯雲如掃，閒垂六幕，初見秋容。", 
      "昨夜煩襟頓釋，一雨洗遙空。", 
      "偏有銀蟾好，千里人同。", 
      "引起遊人多感，爲靜中景色，悲思無窮。", 
      "傍雕欄懷古，誰問紫元翁。", 
      "也難逢、金華時候，又豈知、幽會水精宮。", 
      "塵緣滿，指煙霞去，多在江東。"
    ], 
    "rhythmic": "八聲甘州"
  }, 
  {
    "author": "黃裳", 
    "paragraphs": [
      "瓊館煙輕，銀河風細，玉橋雲鎖方開。", 
      "曉虹千丈，宛轉下天來。", 
      "人在水精宮裏，行樂處、錦繡成堆。", 
      "仍相問，人間天上，何處有蓬萊。", 
      "徘徊。", 
      "追往事，徵南巧架，傅野懷才。", 
      "謾石驅東海，沙合龍臺。", 
      "好是樂成初宴，紅牙碎、聲隱晴雷。", 
      "江天晚，遊人未散，莫放隼旟回。"
    ], 
    "rhythmic": "滿庭芳"
  }, 
  {
    "author": "黃裳", 
    "paragraphs": [
      "霜月和銀燈，乍送目樓臺，星漢高下。", 
      "愛東風、已暖綺羅香，競走去來車馬。", 
      "紅蓮萬斛，開盡處、長安一夜。", 
      "少年郎、兩兩桃花面，有餘光相借。", 
      "因甚靈山在此，是何人、能運神化。", 
      "對景便作神仙會，恐雲軿且駕。", 
      "思曾侍、龍樓俯覽，笑聲遠、洞天飛斝。", 
      "向東來、尤幸時如故，羣芳未開謝。"
    ], 
    "rhythmic": "宴瓊林"
  }, 
  {
    "author": "黃裳", 
    "paragraphs": [
      "遽暖間俄寒，妙用向園林，難問春意。", 
      "萬般聲與色，自聞雷、便作浮華人世。", 
      "紅嬌翠軟，誰頓悟、天機此理。", 
      "似韶容、可駐無人會，且忘言閒醉。", 
      "當度仙家長日，向人間、閒看佳麗。", 
      "念遠處有東風在，夢悠悠往事。", 
      "桃溪近、幽香遠遠，謾凝望、落花流水。", 
      "桂華中、珠佩隨軒去，還從賣花市。"
    ], 
    "rhythmic": "宴瓊林"
  }, 
  {
    "author": "黃裳", 
    "paragraphs": [
      "已覽遍韶容，最後有花王，芳信來報。", 
      "魏妃天與色，擁姚黃、去賞十洲仙島。", 
      "東君到此，緣費盡、天機亦老。", 
      "爲嬌多、只恐能言笑。", 
      "惹風流煩惱。", 
      "莫道兩都迥出，倩多才、吟看誰好。", 
      "爲我慘有如花面，說良辰欲過。", 
      "須勤向、雕欄秉燭，更休管、夕陽芳草。", 
      "算來年、花共人何處，金尊爲花倒。"
    ], 
    "rhythmic": "宴瓊林"
  }, 
  {
    "author": "黃裳", 
    "paragraphs": [
      "綠蓋紛紛，多少個、雲霄仙子。", 
      "應是有，瑤池盛會，靚妝臨水。", 
      "無奈輕盈風信急，瑞香亂翠紅相倚。", 
      "誰共吟、此景竹林人，桃溪士。", 
      "時雨過，明珠細。", 
      "朝霧染，香腮膩。", 
      "輕舟破幽徑，煩襟都洗。", 
      "第一朵須尋華池景，壽觴邊偶得龜千歲。", 
      "乘興瀉、雲液落新荷，休辭醉。"
    ], 
    "rhythmic": "滿江紅"
  }, 
  {
    "author": "黃裳", 
    "paragraphs": [
      "紅旗高舉。", 
      "飛出深深楊柳渚。", 
      "鼓擊春雷。", 
      "直破煙波遠遠回。", 
      "歡聲震地。", 
      "驚退萬人爭戰氣。", 
      "金碧樓西。", 
      "銜得錦標第一歸。"
    ], 
    "rhythmic": "減字木蘭花"
  }, 
  {
    "author": "黃裳", 
    "paragraphs": [
      "微塵濯盡，棲真處、羣山排在雲漢。", 
      "青盤翠躍，掩映平林寒澗。", 
      "流水急、數片桃花逝，自有留春仙館。", 
      "秦漁問，前朝換。", 
      "盧郎待，今生滿。", 
      "誰伴。", 
      "元翁笑語，相從未晚。", 
      "更安得、世味堪玩。", 
      "道未立、身尤是幻。", 
      "浮生一梭過，夢迴人散。", 
      "臥鬆庵、當會靈源，現萬象、無中須看。", 
      "乾坤鼎，陰陽炭。", 
      "瓊枝秀，金圓爛。", 
      "何患。", 
      "朝元事往，孤雲難管。"
    ], 
    "rhythmic": "瑤池月・瑤臺月"
  }, 
  {
    "author": "黃裳", 
    "paragraphs": [
      "扁舟寓興，江湖上、無人知道名姓。", 
      "忘機對景，咫尺羣鷗相認。", 
      "煙雨急、一片篷聲碎，醉眼看山還醒。", 
      "晴雲斷，狂風信。", 
      "寒蟾倒，遠山影。", 
      "誰聽。", 
      "橫琴數曲，瑤池夜冷。", 
      "這些子、名利休問。", 
      "況是物、都歸幻境。", 
      "須臾百年夢，去來無定。", 
      "向嬋娟、留住青春，笑世上、風流多病。", 
      "蒹葭渚，芙蓉徑。", 
      "放侯印，趁漁艇。", 
      "爭甚。", 
      "須知九鼎，金砂如聖。"
    ], 
    "rhythmic": "瑤池月・瑤臺月"
  }, 
  {
    "author": "黃裳", 
    "paragraphs": [
      "忽破黃昏還太素。", 
      "寒浸樓臺，縹緲非煙霧。", 
      "江上分明星漢路。", 
      "金銀閃閃神仙府。", 
      "影臥清光隨我舞。", 
      "邂逅三人，只願長相聚。", 
      "今月亭亭曾照古。", 
      "古人問月今何處。"
    ], 
    "rhythmic": "蝶戀花"
  }, 
  {
    "author": "黃裳", 
    "paragraphs": [
      "滿到十分人望盡。", 
      "仙桂無根，到處留光景。", 
      "聽我尊前歡未竟。", 
      "金卮已弄寒蟾影。", 
      "銀色界中風色定。", 
      "散了浮雲，寶匣初開鏡。", 
      "歸去不須紅燭影。", 
      "天邊自與人相趁。"
    ], 
    "rhythmic": "蝶戀花"
  }, 
  {
    "author": "黃裳", 
    "paragraphs": [
      "古往今來忙裏過。", 
      "今古清光，靜照人行道。", 
      "難似素娥長見好。", 
      "見頻只是催人老。", 
      "欲駐徵輪無計那。", 
      "世上多情，卻被無情惱。", 
      "夜夜烏飛誰識破。", 
      "滿頭空恨霜華早。"
    ], 
    "rhythmic": "蝶戀花"
  }, 
  {
    "author": "黃裳", 
    "paragraphs": [
      "俄落盞中如有戀。", 
      "盞未乾時，還見霜娥現。", 
      "說向翠鬟斟莫淺。", 
      "殷勤此意應相勸。", 
      "光景尤宜年少面。", 
      "千里同看，不與人同怨。", 
      "席上笑歌身更健。", 
      "良時只願長相見。"
    ], 
    "rhythmic": "蝶戀花"
  }, 
  {
    "author": "黃裳", 
    "paragraphs": [
      "千二百回圓未半。", 
      "人世悲歡，此景長相伴。", 
      "行到身邊瓊步款。", 
      "金船載酒銀河畔。", 
      "誰爲別來音信斷。", 
      "那更蟾光，一點窺孤館。", 
      "靜送忘言愁一段。", 
      "會須莫放笙歌散。"
    ], 
    "rhythmic": "蝶戀花"
  }, 
  {
    "author": "黃裳", 
    "paragraphs": [
      "人逐金烏忙到夜。", 
      "不見金烏，方見人閒暇。", 
      "天漢似來尊畔瀉。", 
      "須知閒暇歡無價。", 
      "銀色滿身誰可畫。", 
      "兩腋風生，爽氣駸駸馬。", 
      "待入蟾宮偷造化。", 
      "姮娥已許仙方借。"
    ], 
    "rhythmic": "蝶戀花"
  }, 
  {
    "author": "黃裳", 
    "paragraphs": [
      "萬籟無聲天地靜。", 
      "清抱朱弦，不愧丹霄鏡。", 
      "照到林梢風有信。", 
      "擡頭疑是梅花領。", 
      "萬感只應閒對景。", 
      "獨倚危欄，擾擾人初定。", 
      "吟不盡中愁不盡。", 
      "溪山千古沈沈影。"
    ], 
    "rhythmic": "蝶戀花"
  }, 
  {
    "author": "黃裳", 
    "paragraphs": [
      "誰悟月中真火冷。", 
      "能引塵緣，遂出輪迥境。", 
      "爭奈多情都未醒。", 
      "九迴腸斷花間影。", 
      "萬古興亡閒事定。", 
      "物是人非，杳杳無音信。", 
      "問月可知誰可問。", 
      "不如且醉尊前景。"
    ], 
    "rhythmic": "蝶戀花"
  }, 
  {
    "author": "黃裳", 
    "paragraphs": [
      "忽送林光禽有語。", 
      "飛如遙空，失素歸洲鷺。", 
      "照處無私清望富。", 
      "餘輝不惜人人與。", 
      "玉繩欲到中天路。", 
      "且待飛觴，緩緩移瓊步。", 
      "花下影圓良夜午。", 
      "東南樓上還相顧。"
    ], 
    "rhythmic": "蝶戀花"
  }, 
  {
    "author": "黃裳", 
    "paragraphs": [
      "一望瑤華初委地。", 
      "更約幽人，共賞巖邊翠。", 
      "拭把方諸聊與試。", 
      "無情爭得無中淚。", 
      "飛瀑恐從星漢至。", 
      "漸向賓筵，但覺寒如水。", 
      "自愛一輪方得意。", 
      "輕隨箕畢還成累。"
    ], 
    "rhythmic": "蝶戀花"
  }, 
  {
    "author": "黃裳", 
    "paragraphs": [
      "鴻落寒濱，燕辭幽館，西成萬室，顰眉人少。", 
      "自古云隮，洞門何處，南望數峯秋曉。", 
      "千騎旌麾遠，去尋真、忙中心了。", 
      "佩聲盤入，煙霞絕頂，誰聞歡笑。", 
      "當候青童相報。", 
      "因待訪仙人，長生微妙。", 
      "置俎爭來，四鄉宴社，且看翠圍紅繞。", 
      "似可捫青漢，到北扉、兩城斜照。", 
      "醉翁回首，丹臺夢覺，鈞天聲杳。"
    ], 
    "rhythmic": "青門引・青門飲"
  }, 
  {
    "author": "黃裳", 
    "paragraphs": [
      "乾坤生古意，草木起秋聲。", 
      "移人名利境，夢中驚。", 
      "便尋靈寶，鳳髓與龜精。", 
      "密報黃芽就，紫府門開，道情有個鶯鶯。", 
      "問歸含楚山青。", 
      "臥影水天明。", 
      "鬆庵誰笑話，見還嬰。", 
      "鶴歸日落，聚散兩忘情。", 
      "好笑人癡處，白頭青冢，世間猶說醒醒。"
    ], 
    "rhythmic": "滿路花・促拍滿路花"
  }, 
  {
    "author": "王", 
    "paragraphs": [
      "露晞向晚，簾幕風輕，小院閒晝。", 
      "翠逕鶯來，驚下亂紅鋪繡。", 
      "倚危牆，登高榭，海棠經雨胭脂透。", 
      "算韶華，又因循過了，清明時候。", 
      "倦遊燕、風光滿目，好景良辰，誰共攜手。", 
      "恨被榆錢，買斷兩眉長鬥。", 
      "憶高陽，人散後。", 
      "落花流水仍依舊。", 
      "這情懷，對東風、盡成消瘦。"
    ], 
    "rhythmic": "倦尋芳慢・倦尋芳"
  }, 
  {
    "author": "張景修", 
    "paragraphs": [
      "春風曾見桃花面。", 
      "重見勝初見。", 
      "兩枝獨佔小春開。", 
      "應怪劉郎迷路、又重來。", 
      "旁人應笑髯公老。", 
      "獨愛花枝好。", 
      "世間好景不長圓。", 
      "莫放笙歌歸院、且尊前。"
    ], 
    "rhythmic": "虞美人"
  }, 
  {
    "author": "張景修", 
    "paragraphs": [
      "嫩水挼藍，遙堤映翠，半雨半煙橋畔。", 
      "鳴禽弄舌，蔓草縈心，偏稱謝家池館。", 
      "紅粉牆頭，柳搖金縷，纖柔舞腰低軟。", 
      "被和風、搭在闌干，終日繡簾誰卷。", 
      "春易老，細葉舒眉，輕花吐絮，漸覺綠陰垂暖。", 
      "章臺繫馬，灞水維舟，追念鳳城人遠。", 
      "惆悵陽關故國，杯酒飄零，惹人腸斷。", 
      "恨青青客舍，江頭風笛，亂雲空晚。"
    ], 
    "rhythmic": "選冠子"
  }, 
  {
    "author": "黃大臨", 
    "paragraphs": [
      "行人慾上來時路。", 
      "破曉霧、輕寒去。", 
      "隔葉子規聲暗度。", 
      "十分酒滿，舞裀歌袖，沾夜無尋處。", 
      "故人近送旌旗暮。", 
      "但聽陽關第三句。", 
      "欲斷離腸餘幾許。", 
      "滿天星月，看人憔悴，燭淚垂如雨。"
    ], 
    "rhythmic": "青玉案"
  }, 
  {
    "author": "黃大臨", 
    "paragraphs": [
      "千鋒百嶂宜州路。", 
      "天黯淡、知人去。", 
      "曉別吾家黃叔度。", 
      "弟兄華髮，遠山修水，異日同歸處。", 
      "樽罍飲散長亭暮。", 
      "別語纏綿不成句。", 
      "已斷離腸能幾許。", 
      "水村山館，夜闌無寐，聽盡空階雨。"
    ], 
    "rhythmic": "青玉案"
  }, 
  {
    "author": "黃大臨", 
    "paragraphs": [
      "畫堂銀燭明如晝。", 
      "見林宗、巾墊羞蓬首。", 
      "針指花枝，線賒羅袖。", 
      "須臾兩帶還依舊。", 
      "勸君倒戴休令後。", 
      "也不須、更漉淵明酒。", 
      "寶篋深藏，濃香薰透。", 
      "爲經十指如蔥手。"
    ], 
    "rhythmic": "七娘子"
  }, 
  {
    "author": "黃庭堅", 
    "paragraphs": [
      "斷虹霽雨，淨秋空，山染修眉新綠。", 
      "桂影扶疏，誰便道，今夕清輝不足。", 
      "萬里青天，姮娥何處，駕此一輪玉。", 
      "寒光零亂，爲誰遍照醽醁。", 
      "年少從我追遊，晚涼幽徑，繞張園森木。", 
      "共倒金荷家萬里，難得尊前相屬。", 
      "老子平生，江南江北，最愛臨風曲。", 
      "孫郎微笑，坐來聲噴霜竹。"
    ], 
    "rhythmic": "念奴嬌"
  }, 
  {
    "author": "黃庭堅", 
    "paragraphs": [
      "瑤草一何碧，春入武陵溪。", 
      "溪上桃花無數，花上有黃鸝。", 
      "我欲穿花尋路，直入白雲深處，浩氣展紅霓。", 
      "只恐花深裏，紅露溼人衣。", 
      "坐玉石，敧玉枕，拂金徽。", 
      "謫仙何處，無人伴我白螺杯。", 
      "我爲靈芝仙草，不爲朱脣丹臉，長嘯亦何爲。", 
      "醉舞下山去，明月逐人歸。"
    ], 
    "rhythmic": "水調歌頭"
  }, 
  {
    "author": "黃庭堅", 
    "paragraphs": [
      "落日塞垣路，風勁戛貂裘。", 
      "翩翩數騎閒獵，深入黑山頭。", 
      "極目平沙千里，惟見雕弓白羽，鐵面駿驊騮。", 
      "隱隱望青冢，特地起閒愁。", 
      "漢天子，方鼎盛，四百州。", 
      "玉顏皓齒，深鎖三十六宮秋。", 
      "堂有經綸賢相，邊有縱橫謀將，不減翠娥羞。", 
      "戎虜和樂也，聖主永無憂。"
    ], 
    "rhythmic": "水調歌頭"
  }, 
  {
    "author": "黃庭堅", 
    "paragraphs": [
      "初綰雲鬟，才勝羅綺，便嫌柳陌花街。", 
      "佔春才子，容易託行媒。", 
      "其奈風情債負，煙花部、不免差排。", 
      "劉郎恨，桃花片片，隨水染塵埃。", 
      "風流，賢太守，能籠翠羽，宜醉金釵。", 
      "且留取垂楊，掩映廳階。", 
      "直待朱轓去後，從伊便、窄襪弓鞋。", 
      "知恩否，朝雲暮雨，還向夢中來。"
    ], 
    "rhythmic": "滿庭芳"
  }, 
  {
    "author": "黃庭堅", 
    "paragraphs": [
      "北苑春風，方圭圓璧，萬里名動京關。", 
      "碎身粉骨，功合上凌煙。", 
      "尊俎風流戰勝，降春睡、開拓愁邊。", 
      "纖纖捧，研膏濺乳，金縷鷓鴣斑。", 
      "相如，雖病渴，一觴一詠，賓有羣賢。", 
      "爲扶起燈前，醉玉頹山。", 
      "搜攪心中萬卷，還傾動、三峽詞源。", 
      "歸來晚，文君未寢，相對小窗前。"
    ], 
    "rhythmic": "滿庭芳"
  }, 
  {
    "author": "黃庭堅", 
    "paragraphs": [
      "早秋明月新圓，漢家戚里生飛將。", 
      "青驄寶勒，綠沈金鎖，曾瞻天仗。", 
      "種德江南，宣威西夏，合宮陪享。", 
      "況當年定計，昭陵與子，勳勞在、諸公上。", 
      "千騎風流年少，暫淹留、莫辜清賞。", 
      "平坡駐馬，虛弦落雁，思臨虜帳。", 
      "遍舞摩圍，遞歌彭水，拂雲驚浪。", 
      "看朱顏綠鬢，封侯萬里，寫凌煙像。"
    ], 
    "rhythmic": "鼓笛慢・水龍吟"
  }, 
  {
    "author": "黃庭堅", 
    "paragraphs": [
      "月中丹桂，自風霜難老。", 
      "閱盡人間盛衰草。", 
      "望中秋、纔有幾日，十分圓，霾風雨，雲表常如永晝。", 
      "不得文章力，白首防秋，誰念雲中上功守。", 
      "正注意，得人雄，靜掃河山，應難縱、五湖歸棹。", 
      "問持節馮唐幾時來，看再策勳名，印窠如鬥。"
    ], 
    "rhythmic": "洞仙歌"
  }, 
  {
    "author": "黃庭堅", 
    "paragraphs": [
      "政樂中和，夷夏宴喜，官梅乍傳消息。", 
      "待作新年歡計，斷送春色。", 
      "桃李成陰，甘棠少訟，又移旌戟。", 
      "念畫樓朱閣，風流高會，頓冷談席。", 
      "西州縱有，舞裙歌板，誰共茗邀棋敵。", 
      "歸來未得，先沾離袖，管絃催滴。", 
      "樂事賞心易散，良辰美景難得。", 
      "會須醉倒，玉山扶起，更傾春碧。"
    ], 
    "rhythmic": "雨中花・夜行船"
  }, 
  {
    "author": "黃庭堅", 
    "paragraphs": [
      "鳴鳩乳燕春閒暇。", 
      "化作綠陰槐夏。", 
      "壽酒舞紅裳，睡鴨飄香麝。", 
      "醉此洛陽人，佐郡深儒雅。", 
      "況坐上、玉麟金馬。", 
      "更莫問、鶯老花謝。", 
      "萬里相依，千金爲壽，未厭玉燭傳清夜。", 
      "不醉欲言歸，笑殺高陽社。"
    ], 
    "rhythmic": "憶帝京"
  }, 
  {
    "author": "黃庭堅", 
    "paragraphs": [
      "對朝雲靉靆，暮雨霏微，亂峯相倚。", 
      "巫峽高唐，鎖楚宮朱翠。", 
      "畫戟移春，靚妝迎馬，向一川都會。", 
      "萬里投荒，一身弔影，成何歡意。", 
      "盡道黔南，去天尺五，望極神州，萬里煙水。", 
      "尊酒公堂，有中朝佳士。", 
      "荔頰紅深，麝臍香滿，醉舞裀歌袂。", 
      "杜宇聲聲，催人到曉，不如歸是。"
    ], 
    "rhythmic": "醉蓬萊"
  }, 
  {
    "author": "黃庭堅", 
    "paragraphs": [
      "詩有淵明語，歌無子夜聲。", 
      "論文思見老彌明。", 
      "坐想羅浮山下、羽衣輕。", 
      "何處黔中郡，遙知隔晚晴。", 
      "雨餘風急斷虹橫。", 
      "應夢池塘春草、若爲情。"
    ], 
    "rhythmic": "南歌子"
  }, 
  {
    "author": "黃庭堅", 
    "paragraphs": [
      "鴛鴦翡翠，小小思珍偶。", 
      "眉黛斂秋波，盡湖南、山明水秀。", 
      "娉娉嫋嫋，恰近十三餘，春未透。", 
      "花枝瘦。", 
      "正是愁時候。", 
      "尋花載酒。", 
      "肯落誰人後。", 
      "只恐遠歸來，綠成陰、青梅如豆。", 
      "心期得處，每自不由人，長亭柳。", 
      "君知否。", 
      "千里猶回首。"
    ], 
    "rhythmic": "驀山溪"
  }, 
  {
    "author": "黃庭堅", 
    "paragraphs": [
      "得意許多時。", 
      "長醉賞、月影花枝。", 
      "暴風狂雨年年有，金籠鎖定，鶯雛燕友，不被雞期。", 
      "紅旆轉逶迤。", 
      "悔無計、千里追隨。", 
      "再來應綰瀘南印，而今目下，悽惶怎向，日永春遲。"
    ], 
    "rhythmic": "轉調醜奴兒・採桑子"
  }, 
  {
    "author": "黃庭堅", 
    "paragraphs": [
      "敗葉霜天曉。", 
      "漸鼓吹、催行棹。", 
      "栽成桃李未開，便解銀章歸報。", 
      "去取麒麟圖畫，要及年少。", 
      "勸公醉倒。", 
      "別語怎向醒時道。", 
      "楚山千里暮雲，正鎖離人情抱。", 
      "記取江州司馬，坐中最老。"
    ], 
    "rhythmic": "品令"
  }, 
  {
    "author": "黃庭堅", 
    "paragraphs": [
      "畫鼓催春，蠻歌走餉。", 
      "雨前一焙誰爭長。", 
      "低株摘盡到高株，株株別是閩溪樣。", 
      "碾破春風，香凝午帳。", 
      "銀瓶雪滾翻成浪。", 
      "今宵無睡酒醒時，摩圍影在秋江上。"
    ], 
    "rhythmic": "踏莎行"
  }, 
  {
    "author": "黃庭堅", 
    "paragraphs": [
      "臨水夭桃，倚牆繁李。", 
      "長楊風掉青驄尾。", 
      "尊中有酒且酬春，更尋何處無愁地。", 
      "明日重來，落花如綺。", 
      "芭蕉漸展山公啓。", 
      "欲箋心事寄天公，教人長對花前醉。"
    ], 
    "rhythmic": "踏莎行"
  }, 
  {
    "author": "黃庭堅", 
    "paragraphs": [
      "自斷此生休問天。", 
      "白頭波上泛孤船。", 
      "老去文章無氣味。", 
      "憔悴。", 
      "不堪驅使菊花前。", 
      "聞道使君攜將吏。", 
      "高會。", 
      "參軍吹帽晚風顛。", 
      "千騎插花秋色暮。", 
      "歸去。", 
      "翠娥扶入醉時肩。"
    ], 
    "rhythmic": "定風波"
  }, 
  {
    "author": "黃庭堅", 
    "paragraphs": [
      "萬里黔中一漏天。", 
      "屋居終日似乘船。", 
      "及至重陽天也霽。", 
      "催醉。", 
      "鬼門關外蜀江前。", 
      "莫笑老翁猶氣岸。", 
      "君看。", 
      "幾人黃菊上華顛。", 
      "戲馬臺南追兩謝。", 
      "馳射。", 
      "風流猶拍古人肩。"
    ], 
    "rhythmic": "定風波"
  }, 
  {
    "author": "黃庭堅", 
    "paragraphs": [
      "晚歲監州聞荔枝。", 
      "赤英垂墜壓闌枝。", 
      "萬里來逢芳意歇。", 
      "愁絕。", 
      "滿盤空憶去年時。", 
      "澗草山花光照坐。", 
      "春過。", 
      "等閒桃李又累累。", 
      "辜負寒泉浸紅皺。", 
      "消瘦。", 
      "有人花病損香肌。"
    ], 
    "rhythmic": "定風波"
  }, 
  {
    "author": "黃庭堅", 
    "paragraphs": [
      "準擬階前摘荔枝。", 
      "今年歇盡去年枝。", 
      "莫是春光廝料理。", 
      "無比。", 
      "譬如痎瘧有休時。", 
      "碧甃朱闌情不淺。", 
      "何晚。", 
      "來年枝上報累累。", 
      "雨後園林坐清影。", 
      "甦醒。", 
      "紅裳剝盡看香肌。"
    ], 
    "rhythmic": "定風波"
  }, 
  {
    "author": "黃庭堅", 
    "paragraphs": [
      "八年不見，清都絳闕，望河漢、溶溶漾漾。", 
      "年年牛女恨風波，拼此事、人間天上。", 
      "野麋豐草，江鷗遠水，老去惟便疏放。", 
      "百錢端欲問君平，早晚具、歸田小舫。"
    ], 
    "rhythmic": "鵲橋仙"
  }, 
  {
    "author": "黃庭堅", 
    "paragraphs": [
      "朱樓彩舫，浮瓜沈李，報答風光有處。", 
      "一年尊酒暫時同，別淚作、人間曉雨。", 
      "鴛鴦機綜，能令儂巧，也待乘槎仙去。", 
      "若逢海上白頭翁，共一訪、癡牛呆女。"
    ], 
    "rhythmic": "鵲橋仙"
  }, 
  {
    "author": "黃庭堅", 
    "paragraphs": [
      "黔中桃李可尋芳。", 
      "摘茶人自忙。", 
      "月團犀胯鬥圓方。", 
      "研膏入焙香。", 
      "青箬裹，絳紗囊。", 
      "品高聞外江。", 
      "酒闌傳碗舞紅裳。", 
      "都濡春味長。"
    ], 
    "rhythmic": "阮郎歸"
  }, 
  {
    "author": "黃庭堅", 
    "paragraphs": [
      "烹茶留客駐金鞍。", 
      "月斜窗外山。", 
      "別郎容易見郎難。", 
      "有人思遠山。", 
      "歸去後，憶前歡。", 
      "畫屏金博山。", 
      "一杯春露莫留殘。", 
      "與郎扶玉山。"
    ], 
    "rhythmic": "阮郎歸"
  }, 
  {
    "author": "黃庭堅", 
    "paragraphs": [
      "庵摩勒，西土果。", 
      "霜後明珠顆顆。", 
      "憑玉兔，搗香塵。", 
      "稱爲席上珍。", 
      "號餘甘，爭奈苦。", 
      "臨上馬時分付。", 
      "管回味，卻思量。", 
      "忠言君拭嘗。"
    ], 
    "rhythmic": "更漏子"
  }, 
  {
    "author": "黃庭堅", 
    "paragraphs": [
      "小院一枝梅。", 
      "衝破曉寒開。", 
      "晚到芳園遊戲，滿袖帶香回。", 
      "玉酒覆銀盃。", 
      "盡醉去、猶待重來。", 
      "東鄰何事，驚吹怨笛，雪片成堆。"
    ], 
    "rhythmic": "繡帶子・好女兒"
  }, 
  {
    "author": "黃庭堅", 
    "paragraphs": [
      "嗚咽南樓吹落梅。", 
      "聞鴉樹驚棲。", 
      "夢中相見不多時。", 
      "隔城今夜也應知。", 
      "坐久水空碧，山月影沈西。", 
      "買個宅兒住著伊。", 
      "剛不肯相隨。", 
      "如今果被天嗔作，永落雞羣被雞欺。", 
      "空恁可憐伊。", 
      "風日損花枝。"
    ], 
    "rhythmic": "撼庭竹"
  }, 
  {
    "author": "黃庭堅", 
    "paragraphs": [
      "餘寒爭令。", 
      "雪共蠟梅相照影。", 
      "昨夜東風。", 
      "已出耕牛勸歲功。", 
      "陰雲冪冪。", 
      "近覺去天無幾尺。", 
      "休恨春遲。", 
      "桃李梢頭次第知。"
    ], 
    "rhythmic": "減字木蘭花"
  }, 
  {
    "author": "黃庭堅", 
    "paragraphs": [
      "使君那裏。", 
      "千騎塵中依約是。", 
      "拂我眉頭。", 
      "無處重尋庾信愁。", 
      "山雲瀰漫。", 
      "夾道旌旗聯復斷。", 
      "萬事茫茫。", 
      "分付澄波與爛腸。"
    ], 
    "rhythmic": "減字木蘭花"
  }, 
  {
    "author": "黃庭堅", 
    "paragraphs": [
      "襄王夢裏。", 
      "草綠煙深何處是。", 
      "宋玉臺頭。", 
      "暮雨朝雲幾許愁。", 
      "飛花漫漫。", 
      "不管羈人腸欲斷。", 
      "春水茫茫。", 
      "欲度南陵更斷腸。"
    ], 
    "rhythmic": "減字木蘭花"
  }, 
  {
    "author": "黃庭堅", 
    "paragraphs": [
      "巫山古縣。", 
      "老杜淹留情始見。", 
      "撥悶題詩。", 
      "千古神交世不知。", 
      "雲陽臺下。", 
      "更值清明風雨夜。", 
      "知道愁辛。", 
      "果是當時作賦人。"
    ], 
    "rhythmic": "減字木蘭花"
  }, 
  {
    "author": "黃庭堅", 
    "paragraphs": [
      "詩翁才刃。", 
      "曾陷文場貔虎陣。", 
      "誰敢當哉。", 
      "況是焚舟決勝來。", 
      "三巴春杪。", 
      "客館夢迴風雨曉。", 
      "胸次崢嶸。", 
      "欲共濤頭赤甲平。"
    ], 
    "rhythmic": "減字木蘭花"
  }, 
  {
    "author": "黃庭堅", 
    "paragraphs": [
      "蒼崖萬仞。", 
      "下有奔雷千百陣。", 
      "自古危哉。", 
      "誰遣西園漝麼來。", 
      "猿啼雲杪。", 
      "破夢一聲巫峽曉。", 
      "苦喚愁生。", 
      "不是西園作麼平。"
    ], 
    "rhythmic": "減字木蘭花"
  }, 
  {
    "author": "黃庭堅", 
    "paragraphs": [
      "終宵忘寐。", 
      "好事如何猶尚未。", 
      "子細沈吟。", 
      "珠淚盈盈溼袖襟。", 
      "與君別也。", 
      "願在郎心莫暫舍。", 
      "記取盟言。", 
      "聞早回程卻再圓。"
    ], 
    "rhythmic": "減字木蘭花"
  }, 
  {
    "author": "黃庭堅", 
    "paragraphs": [
      "中秋多雨。", 
      "常是尊罍狼藉去。", 
      "今夜雲開。", 
      "須道姮娥得得來。", 
      "不知雲外。", 
      "還有清光同此會。", 
      "笛在層樓。", 
      "聲徹摩圍頂上頭。"
    ], 
    "rhythmic": "減字木蘭花"
  }, 
  {
    "author": "黃庭堅", 
    "paragraphs": [
      "中秋無雨。", 
      "醉送月銜西嶺去。", 
      "笑口須開。", 
      "幾度中秋見月來。", 
      "前年江外。", 
      "兒女傳杯兄弟會。", 
      "此夜登樓。", 
      "小謝清吟慰白頭。"
    ], 
    "rhythmic": "減字木蘭花"
  }, 
  {
    "author": "黃庭堅", 
    "paragraphs": [
      "濃雲驟雨。", 
      "巫峽有情來又去。", 
      "今夜天開。", 
      "不與姮娥作伴來。", 
      "清光無外。", 
      "白髮老人心自會。", 
      "何處歌樓。", 
      "貪看冰輪不轉頭。"
    ], 
    "rhythmic": "減字木蘭花"
  }, 
  {
    "author": "黃庭堅", 
    "paragraphs": [
      "舉頭無語。", 
      "家在月明生處住。", 
      "擬上摩圍。", 
      "最上峯頭試望之。", 
      "偏憐絡秀。", 
      "苦淡同甘誰更有。", 
      "想見牽衣。", 
      "月到愁邊總不知。"
    ], 
    "rhythmic": "減字木蘭花"
  }, 
  {
    "author": "黃庭堅", 
    "paragraphs": [
      "月中笑語。", 
      "萬里同依光景住。", 
      "天水相圍。", 
      "相見無因夢見之。", 
      "諸兒娟秀。", 
      "儒學傳家渠自有。", 
      "自作秋衣。", 
      "漸老先寒人未知。"
    ], 
    "rhythmic": "減字木蘭花"
  }, 
  {
    "author": "黃庭堅", 
    "paragraphs": [
      "當年夜雨。", 
      "頭白相依無去住。", 
      "兒女成圍。", 
      "歡笑尊前月照之。", 
      "阿連高秀。", 
      "千萬裏來忠孝有。", 
      "豈謂無衣。", 
      "歲晚先寒要弟知。"
    ], 
    "rhythmic": "減字木蘭花"
  }, 
  {
    "author": "黃庭堅", 
    "paragraphs": [
      "風開水面魚紋皺。", 
      "暖入草心犀點透。", 
      "乍看晴日弄柔條，憶得章臺人姓柳。", 
      "心情老大癡成就。", 
      "不復淋漓沾翠袖。", 
      "早梅獻笑尚窺鄰，小蜜竊香如遺壽。"
    ], 
    "rhythmic": "木蘭花令"
  }, 
  {
    "author": "黃庭堅", 
    "paragraphs": [
      "東君未試雷霆手。", 
      "灑雪開春春鎖透。", 
      "帝臺應點萬年枝，窮巷偏欺三徑柳。", 
      "峯排羣玉森相就。", 
      "中有摩圍爲領袖。", 
      "凝香窗下與誰看，一曲琵琶千萬壽。"
    ], 
    "rhythmic": "木蘭花令"
  }, 
  {
    "author": "黃庭堅", 
    "paragraphs": [
      "新年何許春光漏。", 
      "小院閉門風日透。", 
      "酥花入坐頗欺梅，雪絮因風全是柳。", 
      "使君落筆春詞就。", 
      "應喚歌檀催舞袖。", 
      "得開眉處且開眉，人世可能金石壽。"
    ], 
    "rhythmic": "減字木蘭花"
  }, 
  {
    "author": "黃庭堅", 
    "paragraphs": [
      "黃金捍撥春風手。", 
      "簾幕重重音韻透。", 
      "梅花破萼便回春，似有黃鸝鳴翠柳。", 
      "曉妝未愜梅添就。", 
      "玉筍捧杯離鈿袖。", 
      "會拼千日笑尊前，他日相思空損壽。"
    ], 
    "rhythmic": "減字木蘭花"
  }, 
  {
    "author": "黃庭堅", 
    "paragraphs": [
      "黔中士女遊晴晝。", 
      "花信輕寒羅袖透。", 
      "爭尋穿石道宜男，更買江魚雙貫柳。", 
      "竹枝歌好移船就。", 
      "依倚風光垂翠袖。", 
      "滿傾蘆酒指摩圍，相守與郎如許壽。"
    ], 
    "rhythmic": "減字木蘭花"
  }, 
  {
    "author": "黃庭堅", 
    "paragraphs": [
      "可憐翡翠隨雞走。", 
      "學綰雙鬟年紀小。", 
      "見來行待惡憐伊，心性嬌癡空解笑。", 
      "紅蕖照映霜林表。", 
      "楊柳舞風腰嫋嫋。", 
      "衾餘枕剩盡相容，只是老人難再少。"
    ], 
    "rhythmic": "減字木蘭花"
  }, 
  {
    "author": "黃庭堅", 
    "paragraphs": [
      "春歸何處。", 
      "寂寞無行路。", 
      "若有人知春去處。", 
      "喚取歸來同住。", 
      "春無蹤跡誰知。", 
      "除非問取黃鸝。", 
      "百囀無人能解，因風飛過薔薇。"
    ], 
    "rhythmic": "清平樂"
  }, 
  {
    "author": "黃庭堅", 
    "paragraphs": [
      "黃花當戶。", 
      "已覺秋容暮。", 
      "雲夢南州逢笑語。", 
      "心在歌邊舞處。", 
      "使君一笑眉開。", 
      "新晴照酒尊來。", 
      "且樂尊前見在，休思走馬章臺。"
    ], 
    "rhythmic": "清平樂"
  }, 
  {
    "author": "黃庭堅", 
    "paragraphs": [
      "休推小戶。", 
      "看即風光暮。", 
      "萸粉菊英浮碗醑。", 
      "報答風光有處。", 
      "幾回笑口能開。", 
      "少年不肯重來。", 
      "借問牛山戲馬，今爲誰姓池臺。"
    ], 
    "rhythmic": "清平樂"
  }, 
  {
    "author": "黃庭堅", 
    "paragraphs": [
      "舞鬟娟好。", 
      "白髮黃花帽。", 
      "醉任旁觀嘲潦倒。", 
      "扶老偏宜年小。", 
      "舞回臉玉胸酥。", 
      "纏頭一斛明珠。", 
      "日日梁州薄媚，年年金菊茱萸。"
    ], 
    "rhythmic": "減字木蘭花"
  }, 
  {
    "author": "黃庭堅", 
    "paragraphs": [
      "乍晴秋好。", 
      "黃菊敧烏帽。", 
      "不見清談人絕倒。", 
      "更憶添丁小小。", 
      "蜀娘漫點花酥。", 
      "酒槽空滴真珠。", 
      "兄弟四人別住，他年同插茱萸。"
    ], 
    "rhythmic": "減字木蘭花"
  }, 
  {
    "author": "黃庭堅", 
    "paragraphs": [
      "冰堂酒好。", 
      "只恨銀盃小。", 
      "新作金荷工獻巧。", 
      "圖要連臺拗倒。", 
      "採蓮一曲清歌。", 
      "急檀催卷金河。", 
      "醉裏香飄睡鴨，更驚羅襪凌波。"
    ], 
    "rhythmic": "清平樂"
  }, 
  {
    "author": "黃庭堅", 
    "paragraphs": [
      "薄妝小靨閒情素。", 
      "抱著琵琶凝佇。", 
      "慢拈復輕攏，切切如私語。", 
      "轉撥割朱弦，一段驚沙去。", 
      "萬里嫁、烏孫公主。", 
      "對易水、明妃不渡。", 
      "淚粉行行，紅顏片片，指下花落狂風雨。", 
      "借問本師誰，斂撥當心住。"
    ], 
    "rhythmic": "憶帝京"
  }, 
  {
    "author": "黃庭堅", 
    "paragraphs": [
      "銀燭生花如紅豆。", 
      "佔好事、而今有。", 
      "人醉曲屏深，借寶瑟、輕招手。", 
      "一陣白蘋風，故滅燭、教相就。", 
      "花帶雨、冰肌香透。", 
      "恨啼烏、轆轤聲曉。", 
      "岸柳微涼吹殘酒。", 
      "斷腸時、至今依舊。", 
      "鏡中消瘦。", 
      "那人知後。", 
      "怕夯你來僝僽。"
    ], 
    "rhythmic": "憶帝京"
  }, 
  {
    "author": "黃庭堅", 
    "paragraphs": [
      "東堂西畔有池塘。", 
      "使君棐幾明窗。", 
      "日西人吏散東廊。", 
      "蒲葦送清涼。", 
      "翠管細通巖溜，小峯重疊山光。", 
      "近池催置琵琶牀。", 
      "衣帶水風香。"
    ], 
    "rhythmic": "畫堂春"
  }, 
  {
    "author": "黃庭堅", 
    "paragraphs": [
      "摩圍小隱枕蠻江。", 
      "蛛絲閒鎖晴窗。", 
      "水風山影上修廊。", 
      "不到晚來涼。", 
      "相伴蝶穿花徑，獨飛鷗舞春光。", 
      "不因送客下繩牀。", 
      "添火炷爐香。"
    ], 
    "rhythmic": "畫堂春"
  }, 
  {
    "author": "黃庭堅", 
    "paragraphs": [
      "萬事令人心骨寒。", 
      "故人墳上土新乾。", 
      "淫坊酒肆狂居士，李下何妨也整冠。", 
      "金作鼎，玉爲餐。", 
      "老來亦失少時歡。", 
      "茱萸菊蕊年年事，十日還將九日看。"
    ], 
    "rhythmic": "鷓鴣天"
  }, 
  {
    "author": "黃庭堅", 
    "paragraphs": [
      "黃菊枝頭生曉寒。", 
      "人生莫放酒杯乾。", 
      "風前橫笛斜吹雨，醉裏簪花倒著冠。", 
      "身健在，且加餐。", 
      "舞裙歌板盡清歡。", 
      "黃花白髮相牽挽，付與時人洗眼看。"
    ], 
    "rhythmic": "鷓鴣天"
  }, 
  {
    "author": "黃庭堅", 
    "paragraphs": [
      "紫菊黃花風露寒。", 
      "平沙戲馬雨新乾。", 
      "且看欲盡花經眼，休說彈冠與掛冠。", 
      "甘酒病，廢朝餐。", 
      "何人得似醉中歡。", 
      "十年一覺揚州夢，爲報時人洗眼看。"
    ], 
    "rhythmic": "鷓鴣天"
  }, 
  {
    "author": "黃庭堅", 
    "paragraphs": [
      "西塞山邊白鷺飛。", 
      "桃花流水鱖魚肥。", 
      "朝廷尚覓玄真子，何處如今更有詩。", 
      "青箬笠，綠蓑衣。", 
      "斜風細雨不須歸。", 
      "人間底是無波處，一日風波十二時。"
    ], 
    "rhythmic": "鷓鴣天"
  }, 
  {
    "author": "黃庭堅", 
    "paragraphs": [
      "陶陶兀兀。", 
      "尊前是我華胥國。", 
      "爭名爭利休休莫。", 
      "雪月風花，不醉怎生得。", 
      "邯鄲一枕誰憂樂。", 
      "新詩新事因閒適。", 
      "東山小妓攜絲竹。", 
      "家裏樂天，村裏謝安石。"
    ], 
    "rhythmic": "醉落魄・一斛珠"
  }, 
  {
    "author": "黃庭堅", 
    "paragraphs": [
      "陶陶兀兀。", 
      "人生無累何由得。", 
      "杯中三萬六千日。", 
      "悶損旁觀，自我解落魄。", 
      "扶頭不起還頹玉。", 
      "日高春睡平生足。", 
      "誰門可款新篘熟。", 
      "安樂春泉，玉醴荔枝綠。"
    ], 
    "rhythmic": "醉落魄・一斛珠"
  }, 
  {
    "author": "黃庭堅", 
    "paragraphs": [
      "陶陶兀兀。", 
      "人生夢裏槐安國。", 
      "教公休醉公但莫。", 
      "盞倒垂蓮，一笑是贏得。", 
      "街頭酒賤民聲樂。", 
      "尋常行處尋歡適。", 
      "醉看檐雨森銀竹。", 
      "我欲憂民，渠有二千石。"
    ], 
    "rhythmic": "醉落魄・一斛珠"
  }, 
  {
    "author": "黃庭堅", 
    "paragraphs": [
      "陶陶兀兀。", 
      "醉鄉路遠歸不得。", 
      "心情那似當年日。", 
      "割愛金河，一碗淡莫託。", 
      "異鄉薪桂炊蒼玉。", 
      "摩挲經笥須知足。", 
      "明年細麥能黃熟。", 
      "不管輕霜，點盡鬢邊綠。"
    ], 
    "rhythmic": "醉落魄・一斛珠"
  }, 
  {
    "author": "黃庭堅", 
    "paragraphs": [
      "招喚欲千回。", 
      "暫得尊前笑口開。", 
      "萬水千山還麼去，悠哉。", 
      "酒面黃花欲醉誰。", 
      "顧影又徘徊。", 
      "立到斜風細雨吹。", 
      "見我未衰容易去，還來。", 
      "不道年年即漸衰。"
    ], 
    "rhythmic": "南鄉子"
  }, 
  {
    "author": "黃庭堅", 
    "paragraphs": [
      "未報賈船回。", 
      "三徑荒鋤菊臥開。", 
      "想得鄰船霜笛罷，沾衣。", 
      "不爲涪翁更爲誰。", 
      "風力嫋萸枝。", 
      "酒面紅鱗愜細吹。", 
      "莫笑插花和事老，摧頹。", 
      "卻向人間耐盛衰。"
    ], 
    "rhythmic": "南鄉子"
  }, 
  {
    "author": "黃庭堅", 
    "paragraphs": [
      "黃菊滿東籬。", 
      "與客攜壺上翠微。", 
      "已是有花兼有酒，良期。", 
      "不用登臨恨落暉。", 
      "滿酌不須辭。", 
      "莫待無花空折枝。", 
      "寂寞酒醒人散後，堪悲。", 
      "節去蜂愁蝶不知。"
    ], 
    "rhythmic": "南鄉子"
  }, 
  {
    "author": "黃庭堅", 
    "paragraphs": [
      "臥稻雨餘收。", 
      "處處遊人簇遠洲。", 
      "白髮又扶紅袖醉，戎州。", 
      "亂折黃花插滿頭。", 
      "青眼想風流。", 
      "畫出西樓一幀秋。", 
      "還把去年歡意舞，樑洲。", 
      "塞雁西來特地愁。"
    ], 
    "rhythmic": "南鄉子"
  }, 
  {
    "author": "黃庭堅", 
    "paragraphs": [
      "濁酒黃花，畫檐十日無秋燕。", 
      "夢中相見。", 
      "起作南柯觀。", 
      "鏡裏朱顏，又減年時半。", 
      "江山遠。", 
      "登高人健。", 
      "應問西來雁。"
    ], 
    "rhythmic": "點絳脣"
  }, 
  {
    "author": "黃庭堅", 
    "paragraphs": [
      "山又水。", 
      "行盡吳頭楚尾。", 
      "兄弟燈前家萬里。", 
      "相看如夢寐。", 
      "君似成蹊桃李。", 
      "入我草堂鬆桂。", 
      "莫厭歲寒無氣味。", 
      "餘生今已矣。"
    ], 
    "rhythmic": "謁金門"
  }, 
  {
    "author": "黃庭堅", 
    "paragraphs": [
      "宗盟有妓能歌舞，宜醉尊罍。", 
      "待約新醅。", 
      "車上危坡盡要推。", 
      "西鄰三弄爭秋月，邀勒春回。", 
      "個裏聲催。", 
      "鐵樹枝頭花也開。"
    ], 
    "rhythmic": "採桑子"
  }, 
  {
    "author": "黃庭堅", 
    "paragraphs": [
      "荔枝灘上留千騎，桃李陰繁。", 
      "燕寢香殘。", 
      "畫戟森森鎮八蠻。", 
      "永康又得風流守，管領江山。", 
      "少訟多閒。", 
      "煙靄樓臺舞翠鬟。"
    ], 
    "rhythmic": "採桑子"
  }, 
  {
    "author": "黃庭堅", 
    "paragraphs": [
      "馬湖來舞釵初賜，笳鼓聲繁。", 
      "賢將開關。", 
      "威竦西山八詔蠻。", 
      "南溪地逐名賢重，深鎖羣山。", 
      "燕喜公閒。", 
      "一斛明珠兩小鬟。"
    ], 
    "rhythmic": "採桑子"
  }, 
  {
    "author": "黃庭堅", 
    "paragraphs": [
      "龍焙頭綱春早，谷簾第一泉香。", 
      "已醺浮蟻嫩鵝黃。", 
      "想見翻成雪浪。", 
      "兔褐金絲寶碗，松風蟹眼新湯。", 
      "無因更發次公狂。", 
      "甘露來從仙掌。"
    ], 
    "rhythmic": "西江月"
  }, 
  {
    "author": "黃庭堅", 
    "paragraphs": [
      "湯泛冰瓷一坐春。", 
      "長松林下得靈根。", 
      "吉祥老子親拈出，個個教成百歲人。", 
      "燈焰焰，酒醺醺。", 
      "壑源曾未醒酲魂。", 
      "與君更把長生碗，聊爲清歌駐白雲。"
    ], 
    "rhythmic": "鷓鴣天"
  }, 
  {
    "author": "黃庭堅", 
    "paragraphs": [
      "萬水千山來此土。", 
      "本提心印傳樑武。", 
      "對朕者誰渾不顧。", 
      "成死語。", 
      "江頭暗折長蘆渡。", 
      "面壁九年看二祖。", 
      "一花五葉親分付。", 
      "只履提歸蔥嶺去。", 
      "君知否。", 
      "分明忘卻來時路。"
    ], 
    "rhythmic": "漁家傲"
  }, 
  {
    "author": "黃庭堅", 
    "paragraphs": [
      "三十年來無孔竅。", 
      "幾回得眼還迷照。", 
      "一見桃花參學了。", 
      "呈法要。", 
      "無絃琴上單于調。", 
      "摘葉尋枝虛半老。", 
      "拈花特地重年少。", 
      "今後水雲人慾曉。", 
      "非玄妙。", 
      "靈雲合破桃花笑。"
    ], 
    "rhythmic": "漁家傲"
  }, 
  {
    "author": "黃庭堅", 
    "paragraphs": [
      "憶昔藥山生一虎。", 
      "華亭船上尋人渡。", 
      "散卻夾山拈坐具。", 
      "呈見處。", 
      "繁驢橛上合頭語。", 
      "千戶垂絲君看取。", 
      "離鉤三寸無生路。", 
      "驀口一橈親子父，猶回顧。", 
      "瞎驢喪我兒孫去。"
    ], 
    "rhythmic": "漁家傲"
  }, 
  {
    "author": "黃庭堅", 
    "paragraphs": [
      "百丈峯頭開古鏡。", 
      "馬駒踏殺重甦醒。", 
      "接得古靈心眼淨。", 
      "光炯炯。", 
      "歸來藏在袈裟影。", 
      "好個佛堂佛不聖。", 
      "祖師沈醉猶看鏡。", 
      "卻與斬新提祖令。", 
      "方猛省。", 
      "無聲三昧天皇餅。"
    ], 
    "rhythmic": "漁家傲"
  }, 
  {
    "author": "黃庭堅", 
    "paragraphs": [
      "踏破草鞋參到了。", 
      "等閒拾得衣中寶。", 
      "遇酒逢花須一笑。", 
      "長年少。", 
      "俗人不用嗔貧道。", 
      "何處青旗誇酒好。", 
      "醉鄉路上多芳草。", 
      "提著葫蘆行未到。", 
      "風落帽。", 
      "葫蘆卻纏葫蘆倒。"
    ], 
    "rhythmic": "漁家傲"
  }, 
  {
    "author": "黃庭堅", 
    "paragraphs": [
      "歸去來。", 
      "歸去來。", 
      "攜手舊山歸去來。", 
      "有人共、月對尊罍。", 
      "橫一琴，甚處不逍遙自在。", 
      "閒世界。", 
      "無利害。", 
      "何必向、世間甘幻愛。", 
      "與君釣、晚煙寒瀨。", 
      "蒸白魚稻飯，溪童供筍菜。"
    ], 
    "rhythmic": "撥棹子"
  }, 
  {
    "author": "黃庭堅", 
    "paragraphs": [
      "一波才動萬波隨。", 
      "蓑笠一鉤絲。", 
      "錦鱗正在深處，千尺也須垂。", 
      "吞又吐，信還疑。", 
      "上鉤遲。", 
      "水寒江靜，滿目青山，載月明歸。"
    ], 
    "rhythmic": "訴衷情"
  }, 
  {
    "author": "黃庭堅", 
    "paragraphs": [
      "新婦灘頭眉黛愁。", 
      "女兒浦口眼波秋。", 
      "驚魚錯認月沈鉤。", 
      "青箬笠前無限事，綠蓑衣底一時休。", 
      "斜風吹雨轉船頭。"
    ], 
    "rhythmic": "浣溪沙"
  }, 
  {
    "author": "黃庭堅", 
    "paragraphs": [
      "半煙半雨溪橋畔。", 
      "漁翁醉著無人喚。", 
      "疏懶意何長。", 
      "春風花草香。", 
      "江山如有待。", 
      "此意陶潛解。", 
      "問我去何之。", 
      "君行到自知。"
    ], 
    "rhythmic": "菩薩蠻"
  }, 
  {
    "author": "黃庭堅", 
    "paragraphs": [
      "無語。", 
      "恨如許。", 
      "方士歸時腸斷處。", 
      "梨花一枝春帶雨。", 
      "半鈿分釵親付。", 
      "天長地久相思苦。", 
      "渺渺鯨波無路。"
    ], 
    "rhythmic": "調笑歌・調笑令"
  }, 
  {
    "author": "黃庭堅", 
    "paragraphs": [
      "蟲兒真個忒靈利。", 
      "惱亂得、道人眼起。", 
      "醉歸來、恰似出桃源，但目送、落花流水。", 
      "何妨隨我歸雲際。", 
      "共作個、住山活計。", 
      "照清溪，勻粉面，插山花，也須勝、風塵氣味。"
    ], 
    "rhythmic": "步蟾宮"
  }, 
  {
    "author": "黃庭堅", 
    "paragraphs": [
      "郭泰曾名我，劉翁復見誰。", 
      "入廛還作和羅槌。", 
      "特地干戈相待、使人疑。", 
      "秋浦橫波眼，春窗遠岫眉。", 
      "補陀巖畔夕陽遲。", 
      "何似金沙灘上、放憨時。"
    ], 
    "rhythmic": "南柯子・南歌子"
  }, 
  {
    "author": "黃庭堅", 
    "paragraphs": [
      "萬里滄江月，波清說向誰。", 
      "頂門須更下金槌。", 
      "只恐風驚草動、又生疑。", 
      "金雁斜妝頰，青螺淺畫眉。", 
      "庖丁有底下刀遲。", 
      "直要人牛無際、是休時。"
    ], 
    "rhythmic": "南柯子・南歌子"
  }, 
  {
    "author": "黃庭堅", 
    "paragraphs": [
      "夜來酒醒清無夢，愁倚闌干。", 
      "露滴輕寒。", 
      "雨打芙蓉淚不乾。", 
      "佳人別後音塵悄，消瘦難拼。", 
      "明月無端。", 
      "已過紅樓十二間。"
    ], 
    "rhythmic": "醜奴兒・採桑子"
  }, 
  {
    "author": "黃庭堅", 
    "paragraphs": [
      "斷送一生惟有，破除萬事無過。", 
      "遠山橫黛蘸秋波。", 
      "不飲旁人笑我。", 
      "花病等閒瘦弱，春愁沒處遮攔。", 
      "杯行到手莫留殘。", 
      "不道月斜人散。"
    ], 
    "rhythmic": "西江月"
  }, 
  {
    "author": "黃庭堅", 
    "paragraphs": [
      "東風吹柳日初長。", 
      "雨餘芳草斜陽。", 
      "杏花零亂燕泥香。", 
      "睡損紅妝。", 
      "寶篆煙消龍鳳，畫屏雲鎖瀟湘。", 
      "夜寒微透薄羅裳。", 
      "無限思量。"
    ], 
    "rhythmic": "畫堂春"
  }, 
  {
    "author": "黃庭堅", 
    "paragraphs": [
      "平王本愛江湖住。", 
      "鷗鷺無人處。", 
      "江南江北水雲連。", 
      "莫笑醯雞歌舞、甕中天。", 
      "當塗艤棹蒹葭外。", 
      "賴有賓朋在。", 
      "此身無路入修門。", 
      "慚愧詩翁清些、與招魂。"
    ], 
    "rhythmic": "虞美人"
  }, 
  {
    "author": "黃庭堅", 
    "paragraphs": [
      "天涯也有江南信。", 
      "梅破知春近。", 
      "夜闌風細得香遲。", 
      "不道曉來開遍、向南枝。", 
      "玉臺弄粉花應妒。", 
      "飄到眉心住。", 
      "平生個裏願杯深。", 
      "去國十年老盡、少年心。"
    ], 
    "rhythmic": "虞美人"
  }, 
  {
    "author": "黃庭堅", 
    "paragraphs": [
      "巧笑眉顰。", 
      "行步精神。", 
      "隱隱似、朝雲行雨，弓弓樣、羅襪生塵。", 
      "尊前見，玉檻雕籠，堪愛難親。", 
      "自言家住天津。", 
      "生小從人。", 
      "恐舞罷、隨風飛去，顧阿母、教窣珠裙。", 
      "從今去，唯願銀缸，莫照離尊。"
    ], 
    "rhythmic": "兩同心"
  }, 
  {
    "author": "黃庭堅", 
    "paragraphs": [
      "一笑千金。", 
      "越樣情深。", 
      "曾共結、合歡羅帶，終願效、比翼紋禽。", 
      "許多時，靈利惺惺，驀地昏沈。", 
      "自從官不容針。", 
      "直至而今。", 
      "你共人、女邊著子，爭知我、門裏挑心。", 
      "記攜手，小院迴廊，月影花陰。"
    ], 
    "rhythmic": "兩同心"
  }, 
  {
    "author": "黃庭堅", 
    "paragraphs": [
      "秋水遙岑。", 
      "妝淡情深。", 
      "盡道教、心堅穿石，更說甚、官不容針。", 
      "霎時間，雨散雲歸，無處追尋。", 
      "小樓朱閣沈沈。", 
      "一笑千金。", 
      "你共人、女邊著子，爭知我、門裏挑心。", 
      "最難忘，小院迴廊，月影花陰。"
    ], 
    "rhythmic": "兩同心"
  }, 
  {
    "author": "黃庭堅", 
    "paragraphs": [
      "北苑龍團，江南鷹爪，萬里名動京關。", 
      "碾深羅細，瓊蕊暖生煙，一種風流氣味，如甘露、不染塵凡。", 
      "纖纖捧，冰瓷瑩玉，金縷鷓鴣斑。", 
      "相如，方病酒，銀瓶蟹眼，波怒濤翻。", 
      "爲扶起，尊前醉玉頹山。", 
      "飲罷風生兩腋，醒魂到、明月輪邊。", 
      "歸來晚，文君未寢，相對小窗前。"
    ], 
    "rhythmic": "滿庭芳"
  }, 
  {
    "author": "黃庭堅", 
    "paragraphs": [
      "明眼空青，忘憂萱草，翠玉閒淡疏妝。", 
      "小來歌舞，長是倚風光。", 
      "我已逍遙物外，人冤道、別有思量。", 
      "難忘處，良辰美景，襟袖有餘香。", 
      "鴛鴦。", 
      "頭白早，多情易感，紅蓼池塘。", 
      "又須得，尊前席上成雙。", 
      "些子風流罪過，都說與、明月空牀。", 
      "難拘管，朝雲暮雨，分付楚襄王。"
    ], 
    "rhythmic": "滿庭芳"
  }, 
  {
    "author": "黃庭堅", 
    "paragraphs": [
      "修水濃青，新條淡綠，翠光交映虛亭。", 
      "錦鴛霜鷺，荷徑拾幽蘋。", 
      "香渡欄干屈曲，紅妝映、薄綺疏櫺。", 
      "風清夜，橫塘月滿，水淨見移星。", 
      "堪聽。", 
      "微雨過，媻姍藻荇，瑣碎浮萍。", 
      "便移轉，胡牀湘簟方屏。", 
      "練靄鱗雲旋滿，聲不斷、檐響風鈴。", 
      "重開宴，瑤池雪沁，山露佛頭青。"
    ], 
    "rhythmic": "滿庭芳"
  }, 
  {
    "author": "黃庭堅", 
    "paragraphs": [
      "山圍江暮。", 
      "天鏡開晴絮。", 
      "斜影過梨花，照文星、老人星聚。", 
      "清樽一笑，歡甚卻成愁，別時襟，餘點點，疑是高唐雨。", 
      "無人知處。", 
      "夢裏雲歸路。", 
      "回雁曉風清，雁不來、啼鴉無數。", 
      "心情老懶，尤物解宜人，春盡也，有南風，好便回帆去。"
    ], 
    "rhythmic": "驀山溪"
  }, 
  {
    "author": "黃庭堅", 
    "paragraphs": [
      "稠花亂葉，到處撩人醉。", 
      "林下有孤芳，不匆匆、成蹊桃李。", 
      "今年風雨，莫送斷腸紅，斜枝倚。", 
      "風塵裏。", 
      "不帶塵風氣。", 
      "微嗔又喜。", 
      "約略知春味。", 
      "江上一帆愁，夢猶尋、歌樑舞地。", 
      "如今對酒，不似那回時，書謾寫，夢來空，只有相思是。"
    ], 
    "rhythmic": "驀山溪"
  }, 
  {
    "author": "黃庭堅", 
    "paragraphs": [
      "山明水秀，盡屬詩人道。", 
      "應是五陵兒，見衰翁、孤吟絕倒。", 
      "一觴一詠，瀟灑寄高閒，鬆月下，竹風間，試想爲襟抱。", 
      "玉關遙指，萬里天衢杳。", 
      "筆陣掃秋風，瀉珠璣、琅琅皎皎。", 
      "臥龍智略，三詔佐昇平，煙塞事，玉堂心，頻把菱花照。"
    ], 
    "rhythmic": "驀山溪"
  }, 
  {
    "author": "黃庭堅", 
    "paragraphs": [
      "盈盈嬌女似羅敷。", 
      "湘江明月珠。", 
      "起來綰髻又重梳。", 
      "弄妝仍學書。", 
      "歌調態，舞工夫。", 
      "湖南都不如。", 
      "它年未厭白髭鬚。", 
      "同舟歸五湖。"
    ], 
    "rhythmic": "阮郎歸"
  }, 
  {
    "author": "黃庭堅", 
    "paragraphs": [
      "歌停檀板舞停鸞。", 
      "高陽飲興闌。", 
      "獸煙噴盡玉壺乾。", 
      "香分小鳳團。", 
      "雪浪淺，露花圓。", 
      "捧甌春筍寒。", 
      "絳紗籠下躍金鞍。", 
      "歸時人倚闌。"
    ], 
    "rhythmic": "阮郎歸"
  }, 
  {
    "author": "黃庭堅", 
    "paragraphs": [
      "摘山初制小龍團。", 
      "色和香味全。", 
      "碾聲初斷夜將闌。", 
      "烹時鶴避煙。", 
      "消滯思，解塵煩。", 
      "金甌雪浪翻。", 
      "只愁啜罷水流天。", 
      "餘清攪夜眠。"
    ], 
    "rhythmic": "阮郎歸"
  }, 
  {
    "author": "黃庭堅", 
    "paragraphs": [
      "退紅衫子亂蜂兒。", 
      "衣寬只爲伊。", 
      "爲伊去得忒多時。", 
      "教人直是疑。", 
      "長睡晚，理妝遲。", 
      "愁多懶畫眉。", 
      "夜來算得有歸期。", 
      "燈花則甚知。"
    ], 
    "rhythmic": "阮郎歸"
  }, 
  {
    "author": "黃庭堅", 
    "paragraphs": [
      "貧家春到也騷騷。", 
      "瓊漿注小槽。", 
      "老夫不出長蓬蒿。", 
      "鄰牆開碧桃。", 
      "木芍藥，品題高。", 
      "一枝煩剪刀。", 
      "傳杯猶似少年豪。", 
      "醉紅浸雪毛。"
    ], 
    "rhythmic": "阮郎歸"
  }, 
  {
    "author": "黃庭堅", 
    "paragraphs": [
      "把酒花前欲問溪。", 
      "問溪何事晚聲悲。", 
      "名利往來人盡老。", 
      "誰道。", 
      "溪聲今古有休時。", 
      "且共玉人斟玉醑。", 
      "休訴。", 
      "笙歌一曲黛眉低。", 
      "情似長溪長不斷。", 
      "君看。", 
      "水聲東去月輪西。"
    ], 
    "rhythmic": "定風波"
  }, 
  {
    "author": "黃庭堅", 
    "paragraphs": [
      "小院難圖雲雨期。", 
      "幽歡渾待賞花時。", 
      "到得春來君卻去。", 
      "相誤。", 
      "不須言語淚雙垂。", 
      "密約尊前難囑付。", 
      "偷顧。", 
      "手搓金橘斂雙眉。", 
      "庭榭清風明月媚。", 
      "須記。", 
      "歸時莫待杏花飛。"
    ], 
    "rhythmic": "定風波"
  }, 
  {
    "author": "黃庭堅", 
    "paragraphs": [
      "上客休辭酒淺深。", 
      "素兒歌裏細聽沈。", 
      "粉面不須歌扇掩，閒靜，一聲一字總關心。", 
      "花外黃鸝能密語。", 
      "休訴。", 
      "有花能得幾時斟。", 
      "畫作遠山臨碧水。", 
      "明媚。", 
      "夢爲胡蝶去登臨。"
    ], 
    "rhythmic": "定風波"
  }, 
  {
    "author": "黃庭堅", 
    "paragraphs": [
      "歌舞闌珊退晚妝。", 
      "主人情重更留湯。", 
      "冠帽斜敧辭醉去，邀定，玉人纖手自磨香。", 
      "又得尊前聊笑語。", 
      "如許。", 
      "短歌宜舞小紅裳。", 
      "寶馬促歸朱戶閉。", 
      "人睡。", 
      "夜來應恨月侵牀。"
    ], 
    "rhythmic": "定風波"
  }, 
  {
    "author": "黃庭堅", 
    "paragraphs": [
      "憶昔謫巴蠻。", 
      "荔子親攀。", 
      "冰肌照映柘枝冠。", 
      "日擘輕紅三百顆，一味甘寒。", 
      "重入鬼門關。", 
      "也似人間。", 
      "一雙和葉插雲鬟。", 
      "賴得清湘燕玉面，同倚闌干。"
    ], 
    "rhythmic": "浪淘沙"
  }, 
  {
    "author": "黃庭堅", 
    "paragraphs": [
      "夜永蘭堂醺飲，半倚頹玉。", 
      "爛熳墜鈿墮履，是醉時風景，花暗燭殘，歡意未闌，舞燕歌珠成斷續。", 
      "催茗飲、旋煮寒泉，露井瓶竇響飛瀑。", 
      "纖指緩、連環動觸。", 
      "漸泛起、滿甌銀粟。", 
      "香引春風在手，似粵嶺閩溪，初採盈掬。", 
      "暗想當時，探春連雲詢篁竹。", 
      "怎歸得，鬢將老，付與杯中綠。"
    ], 
    "rhythmic": "看花回"
  }, 
  {
    "author": "黃庭堅", 
    "paragraphs": [
      "四時美景，正年少賞心，頻啓東閣。", 
      "芳酒載盈車，喜朋侶簪合。", 
      "杯觴交飛勸酬獻，正酣飲、醉主公陳榻。", 
      "坐來爭奈，玉山未頹，興尋巫峽。", 
      "歌闌旋燒絳蠟。", 
      "況漏轉銅壺，煙斷香鴨。", 
      "猶整醉中花，借纖手重插。", 
      "相將扶上，金鞍騕嫋，碾春焙、願少延歡洽。", 
      "未須歸去，重尋豔歌，更留時霎。"
    ], 
    "rhythmic": "惜餘歡・惜餘歡"
  }, 
  {
    "author": "黃庭堅", 
    "paragraphs": [
      "蒼顏華髮。", 
      "故山歸計無因得。", 
      "舊交新貴音書絕。", 
      "惟有家人，猶作殷勤別。", 
      "離亭欲去歌聲咽。", 
      "瀟瀟細雨涼生頰。", 
      "淚珠不用羅巾裛。", 
      "彈在羅衫，圖得見時說。"
    ], 
    "rhythmic": "醉落魄・一斛珠"
  }, 
  {
    "author": "黃庭堅", 
    "paragraphs": [
      "月側金盆墮水，雁回醉墨書空。", 
      "君詩秀色雨園蔥。", 
      "想見衲衣寒擁。", 
      "蟻穴夢魂人世，楊花蹤跡風中。", 
      "莫將社燕等秋鴻。", 
      "處處春山翠重。"
    ], 
    "rhythmic": "西江月"
  }, 
  {
    "author": "黃庭堅", 
    "paragraphs": [
      "宋玉短牆東畔，桃源落日西斜。", 
      "濃妝下著繡簾遮。", 
      "鼓笛相催清夜。", 
      "轉眄驚翻長袖，低徊細踏紅靴。", 
      "舞餘猶顫滿頭花。", 
      "嬌學男兒拜謝。"
    ], 
    "rhythmic": "西江月"
  }, 
  {
    "author": "黃庭堅", 
    "paragraphs": [
      "凌歊臺上青青麥。", 
      "姑熟堂前餘翰墨。", 
      "暫分一印管江山，稍爲諸公分皁白。", 
      "江山依舊雲空碧。", 
      "昨日主人今日客。", 
      "誰分賓主強惺惺，問取磯頭新婦石。"
    ], 
    "rhythmic": "木蘭花令"
  }, 
  {
    "author": "黃庭堅", 
    "paragraphs": [
      "翰林本是神仙謫。", 
      "落帽風流傾座席。", 
      "坐中還有賞音人，能岸烏紗傾大白。", 
      "江山依舊雲橫碧。", 
      "昨日主人今日客。", 
      "誰分賓主強惺惺，問取磯頭新婦石。"
    ], 
    "rhythmic": "木蘭花令"
  }, 
  {
    "author": "黃庭堅", 
    "paragraphs": [
      "青壺乃似壺中謫。", 
      "萬象光輝森宴席。", 
      "紅塵鬧處便休休，不是個中無皁白。", 
      "歌煩舞倦朱成碧。", 
      "春草池塘凌謝客。", 
      "共君商略老生涯，歸種玉田秧白石。"
    ], 
    "rhythmic": "木蘭花令"
  }, 
  {
    "author": "黃庭堅", 
    "paragraphs": [
      "庾郎三九常安樂。", 
      "使有萬錢無處著。", 
      "徐熙小鴨水邊花，明月清風都佔卻。", 
      "朱顏老盡心如昨。", 
      "萬事休休休莫莫。", 
      "樽前見在不饒人，歐舞梅歌君更酌。"
    ], 
    "rhythmic": "木蘭花令"
  }, 
  {
    "author": "黃庭堅", 
    "paragraphs": [
      "少年得意從軍樂。", 
      "晚歲天教閒處著。", 
      "功名富貴久寒灰，翰墨文章新諱卻。", 
      "是非不用分今昨。", 
      "雲月孤高公也莫。", 
      "喜歡爲地醉爲鄉，飲客不來但自酌。"
    ], 
    "rhythmic": "木蘭花令"
  }, 
  {
    "author": "黃庭堅", 
    "paragraphs": [
      "鳳舞團團餅。", 
      "恨分破、教孤令。", 
      "金渠體淨，只輪慢碾，玉塵光瑩。", 
      "湯響松風，早減了、二分酒病。", 
      "味濃香永。", 
      "醉鄉路、成佳鏡。", 
      "恰如燈下，故人萬里，歸來對影。", 
      "口不能言，心下快活自省。"
    ], 
    "rhythmic": "品令"
  }, 
  {
    "author": "黃庭堅", 
    "paragraphs": [
      "對朝雲靉靆，暮雨霏微，翠峯相倚。", 
      "巫峽高唐，鎖楚宮佳麗，蘸水朱門，半空霜戟，自一川都會。", 
      "虜酒千杯，夷歌百轉，迫人垂淚。", 
      "人道黔南，去天尺五，望極神京，萬重煙水。", 
      "懸榻相迎，有風流千騎。", 
      "荔臉紅深，麝臍香滿，醉舞裀歌袂。", 
      "杜宇催人，聲聲到曉，不如歸是。"
    ], 
    "rhythmic": "醉蓬萊"
  }, 
  {
    "author": "黃庭堅", 
    "paragraphs": [
      "畫堂高會酒闌珊。", 
      "倚欄干。", 
      "霎時間。", 
      "千里關山，常恨見伊難。", 
      "及至而今相見了，依舊似、隔關山。", 
      "倩人傳語問平安。", 
      "省愁煩。", 
      "淚休彈。", 
      "哭損眼兒，不似舊時單。", 
      "尋得石榴雙葉子，憑寄與、插雲鬖。"
    ], 
    "rhythmic": "江城子"
  }, 
  {
    "author": "黃庭堅", 
    "paragraphs": [
      "新來曾被眼奚搐。", 
      "不甘伏。", 
      "怎拘束。", 
      "似夢還真，煩亂損心曲。", 
      "見面暫時還不見，看不足、惜不足。", 
      "不成歡笑不成哭。", 
      "戲人目。", 
      "遠山蹙。", 
      "有分看伊，無分共伊宿。", 
      "一貫一文蹺十貫，千不足、萬不足。"
    ], 
    "rhythmic": "江城子"
  }, 
  {
    "author": "黃庭堅", 
    "paragraphs": [
      "春意漸歸芳草。", 
      "故國佳人，千里信沈音杳。", 
      "雨潤煙光，晚景澄明，極目危欄斜照。", 
      "夢當年少。", 
      "對樽前、上客鄒枚，小鬟燕趙。", 
      "共舞雪歌塵，醉裏談笑。", 
      "花色枝枝爭好。", 
      "鬢絲年年漸老。", 
      "如今遇風景，空瘦損、向誰道。", 
      "東君幸賜與，天幕翠遮紅繞。", 
      "休休，醉鄉歧路，華胥蓬島。"
    ], 
    "rhythmic": "逍遙樂"
  }, 
  {
    "author": "黃庭堅", 
    "paragraphs": [
      "十載樽前談笑。", 
      "天祿故人年少。", 
      "可是陸沈英俊地，看即鎖窗批詔。", 
      "此處忽相逢，潦倒禿翁同調。", 
      "西顧郎官湖渺。", 
      "事看庾樓人小。", 
      "短艇絕江空悵望，寄得詩來高妙。", 
      "夢去倚君傍，胡蝶歸來清曉。"
    ], 
    "rhythmic": "離亭燕・離亭宴"
  }, 
  {
    "author": "黃庭堅", 
    "paragraphs": [
      "暮雨濛階砌。", 
      "漏漸移、轉添寂寞，點點心如碎。", 
      "怨你又戀你。", 
      "恨你惜你。", 
      "畢竟教人怎生是。", 
      "前歡算未已。", 
      "奈向如今愁無計。", 
      "爲伊聰俊，銷得人憔悴。", 
      "這裏誚睡裏。", 
      "夢裏心裏。", 
      "一向無言但垂淚。"
    ], 
    "rhythmic": "歸田樂引・歸田樂"
  }, 
  {
    "author": "黃庭堅", 
    "paragraphs": [
      "對景還銷瘦。", 
      "被個人、把人調戲，我也心兒有。", 
      "憶我又喚我，見我嗔我，天生教人怎生受。", 
      "看承幸廝勾。", 
      "又是尊前眉峯皺。", 
      "是人驚怪，冤我忒撋就。", 
      "拼了又舍了，定是這回休了，及至相逢又依舊。"
    ], 
    "rhythmic": "歸田樂引・歸田樂"
  }, 
  {
    "author": "黃庭堅", 
    "paragraphs": [
      "引調得、甚今日心腸不戀家。", 
      "寧寧地、思量他，思量他。", 
      "兩情各自肯，甚忙咱。", 
      "意思裏、莫是賺人唦。", 
      "噷奴真個ヵ、共人ヵ。"
    ], 
    "rhythmic": "歸田樂令・歸田樂"
  }, 
  {
    "author": "黃庭堅", 
    "paragraphs": [
      "自見來，虛過卻、好時好日。", 
      "這訑尿粘膩得處煞是律。", 
      "據眼前言定，也有十分七八。", 
      "冤我無心除告佛。", 
      "管人閒底，且放我快活ヵ。", 
      "便索些別茶祗待，又怎不遇偎花映月。", 
      "且與一班半點，只怕你沒丁香核。"
    ], 
    "rhythmic": "望遠行"
  }, 
  {
    "author": "黃庭堅", 
    "paragraphs": [
      "酒闌命友閒爲戲。", 
      "打揭兒、非常愜意。", 
      "各自輸贏只賭是。", 
      "賞罰採、分明須記。", 
      "小五出來無事。", 
      "卻跋翻和九底。", 
      "若要十一花下死。", 
      "管十三、不如十二。"
    ], 
    "rhythmic": "鼓笛令"
  }, 
  {
    "author": "黃庭堅", 
    "paragraphs": [
      "寶犀未解心先透。", 
      "惱殺人、遠山微皺。", 
      "意淡言疏情最厚。", 
      "枉教作、著行官柳。", 
      "小雨勒花時候。", 
      "抱琵琶、爲誰清瘦。", 
      "翡翠金籠思珍偶。", 
      "忽拼與、山雞僝僽。"
    ], 
    "rhythmic": "鼓笛令"
  }, 
  {
    "author": "黃庭堅", 
    "paragraphs": [
      "見來兩個寧寧地。", 
      "眼廝打、過如拳踢。", 
      "恰得嘗些香甜底。", 
      "苦殺人、遭誰調戲。", 
      "臘月望州坡上地。", 
      "凍著你、影嚲村鬼。", 
      "你但那些一處睡。", 
      "燒沙糖、管好滋味。"
    ], 
    "rhythmic": "鼓笛令"
  }, 
  {
    "author": "黃庭堅", 
    "paragraphs": [
      "見來便覺情於我。", 
      "廝守著、新來好過。", 
      "人道他家有婆婆。", 
      "與一口、管教�拍ァ�", 
      "副靖傳語木大。", 
      "鼓兒裏、且打一和。", 
      "更有些兒得處囉。", 
      "燒沙糖、香藥添和。"
    ], 
    "rhythmic": "鼓笛令"
  }, 
  {
    "author": "黃庭堅", 
    "paragraphs": [
      "春去幾時還。", 
      "問桃李無言。", 
      "燕子歸棲風勁，梨雪亂西園。", 
      "唯有月嬋娟。", 
      "似人人、難近如天。", 
      "願教清影常相見，更乞取團圓。"
    ], 
    "rhythmic": "好女兒"
  }, 
  {
    "author": "黃庭堅", 
    "paragraphs": [
      "粉淚一行行。", 
      "啼破曉來妝。", 
      "懶系酥胸羅帶，羞見繡鴛鴦。", 
      "擬待不思量。", 
      "怎奈向、目下恓惶。", 
      "假饒來後，教人見了，卻去何妨。"
    ], 
    "rhythmic": "好女兒"
  }, 
  {
    "author": "黃庭堅", 
    "paragraphs": [
      "虛堂密候參同火，梨棗枝繁。", 
      "深鎖三關。", 
      "不要樊姬與小蠻。", 
      "遙知風雨更闌夜，猶夢巫山。", 
      "濃麗清閒。", 
      "曉鏡新梳十二鬟。"
    ], 
    "rhythmic": "採桑子"
  }, 
  {
    "author": "黃庭堅", 
    "paragraphs": [
      "投荒萬里無歸路，雪點鬢繁。", 
      "度鬼門關。", 
      "已拼兒童作楚蠻。", 
      "黃雲苦竹啼歸去，繞荔枝山。", 
      "蓬戶身閒。", 
      "歌板誰家教小鬟。"
    ], 
    "rhythmic": "採桑子"
  }, 
  {
    "author": "黃庭堅", 
    "paragraphs": [
      "櫻桃著子如紅豆，不管春歸。", 
      "聞道開時。", 
      "蜂惹香須蝶惹衣。", 
      "樓臺燈火明珠翠，酒戀歌迷。", 
      "醉玉東西。", 
      "少個人人暖被攜。"
    ], 
    "rhythmic": "採桑子"
  }, 
  {
    "author": "黃庭堅", 
    "paragraphs": [
      "城南城北看桃李，依倚年華。", 
      "楊柳藏鴉。", 
      "又是無言颭落花。", 
      "春風一面長含笑，偷顧羞遮。", 
      "分付誰家。", 
      "把酒花前試問他。"
    ], 
    "rhythmic": "採桑子"
  }, 
  {
    "author": "黃庭堅", 
    "paragraphs": [
      "濟楚好得些。", 
      "憔悴損、都是因它。", 
      "那回得句閒言語，傍人盡道，你管又還鬼那人唦。", 
      "得過口兒嘛。", 
      "直勾得、風了自家。", 
      "是即好意也毒害，你還甜殺人了，怎生申報孩兒。"
    ], 
    "rhythmic": "醜奴兒・採桑子"
  }, 
  {
    "author": "黃庭堅", 
    "paragraphs": [
      "細腰宮外清明雨。", 
      "雲陽臺上煙如縷。", 
      "雲雨暗巫山。", 
      "流人殊未還。", 
      "阿誰知此意。", 
      "解遣雙壺至。", 
      "不是白頭新。", 
      "周郎舊可人。"
    ], 
    "rhythmic": "菩薩蠻"
  }, 
  {
    "author": "黃庭堅", 
    "paragraphs": [
      "塞雁初來秋影寒。", 
      "霜林風過葉聲乾。", 
      "龍山落帽千年事，我對西風猶整冠。", 
      "蘭委佩，菊堪餐。", 
      "人情時事半悲歡。", 
      "但將酩酊酬佳節，更把茱萸仔細看。"
    ], 
    "rhythmic": "鷓鴣天"
  }, 
  {
    "author": "黃庭堅", 
    "paragraphs": [
      "節去蜂愁蝶不知。", 
      "曉庭環繞折殘枝。", 
      "自然今日人心別，未必秋香一夜衰。", 
      "無閒事，即芳期。", 
      "菊花須插滿頭歸。", 
      "宜將酩酊酬佳節，不用登臨送落暉。"
    ], 
    "rhythmic": "鷓鴣天"
  }, 
  {
    "author": "黃庭堅", 
    "paragraphs": [
      "聞說君家有翠娥。", 
      "施朱施粉總嫌多。", 
      "揹人語處藏珠履，覰得羞時整玉梭。", 
      "拖遠岫，壓橫波。", 
      "何時傳酒更傳歌。", 
      "爲君寫就黃庭了，不要山陰道士鵝。"
    ], 
    "rhythmic": "鷓鴣天"
  }, 
  {
    "author": "黃庭堅", 
    "paragraphs": [
      "對景惹起愁悶。", 
      "染相思、病成方寸。", 
      "是阿誰先有意，阿誰薄倖。", 
      "斗頓恁、少喜多嗔。", 
      "合下休傳音問。", 
      "你有我、我無你分。", 
      "似合歡桃核，真堪人恨。", 
      "心兒裏、有兩個人人。"
    ], 
    "rhythmic": "少年心"
  }, 
  {
    "author": "黃庭堅", 
    "paragraphs": [
      "心裏人人，暫不見、霎時難過。", 
      "天生你要憔悴我。", 
      "把心頭從前鬼，著手摩挲。", 
      "抖擻了、百病銷磨。", 
      "見說那廝脾鱉熱。", 
      "大不成我便與拆破。", 
      "待來時、鬲上與廝噷則個。", 
      "溫存著、且教推磨。"
    ], 
    "rhythmic": "少年心"
  }, 
  {
    "author": "黃庭堅", 
    "paragraphs": [
      "幾日無書，舉頭欲問西來燕。", 
      "世情夢幻。", 
      "復作如斯觀。", 
      "自嘆人生，分合常相半。", 
      "戎雖遠。", 
      "念中相見。", 
      "不託魚和雁。"
    ], 
    "rhythmic": "點絳脣"
  }, 
  {
    "author": "黃庭堅", 
    "paragraphs": [
      "羅帶雙垂，妙香長恁攜纖手。", 
      "半妝紅豆。", 
      "各自相思瘦。", 
      "聞道伊家，終日眉兒皺。", 
      "不能勾。", 
      "淚珠輕溜。", 
      "裛損揉藍袖。"
    ], 
    "rhythmic": "點絳脣"
  }, 
  {
    "author": "黃庭堅", 
    "paragraphs": [
      "諸將說封侯。", 
      "短笛長歌獨倚樓。", 
      "萬事盡隨風雨去，休休。", 
      "戲馬臺南金絡頭。", 
      "催酒莫遲留。", 
      "酒味今秋似去秋。", 
      "花向老人頭上笑，羞羞。", 
      "白髮簪花不解愁。"
    ], 
    "rhythmic": "南鄉子"
  }, 
  {
    "author": "黃庭堅", 
    "paragraphs": [
      "槐綠低窗暗，榴紅照眼明。", 
      "玉人邀我少留行。", 
      "無奈一帆煙雨、畫船輕。", 
      "柳葉隨歌皺，梨花與淚傾。", 
      "別時不似見時情。", 
      "今夜月明江上、酒初醒。"
    ], 
    "rhythmic": "南歌子"
  }, 
  {
    "author": "黃庭堅", 
    "paragraphs": [
      "體妖嬈，鬟婀娜。", 
      "玉甲銀箏照座。", 
      "危柱促，曲聲殘。", 
      "王孫帶笑看。", 
      "休休休，莫莫莫。", 
      "愁撥個絲中索。", 
      "了了了，玄玄玄。", 
      "山僧無碗禪。"
    ], 
    "rhythmic": "更漏子"
  }, 
  {
    "author": "黃庭堅", 
    "paragraphs": [
      "歌罷酒闌時，瀟灑座中風色。", 
      "主禮到君須盡，奈賓朋南北。", 
      "暫時分散總尋常，難堪久離拆。", 
      "不似建溪春草，解留連佳客。"
    ], 
    "rhythmic": "好事近"
  }, 
  {
    "author": "黃庭堅", 
    "paragraphs": [
      "一弄醒心絃，情在兩山斜疊。", 
      "彈到古人愁處，有真珠承睫。", 
      "使君來去本無心，休淚界紅頰。", 
      "自恨老來憎酒，負十分金葉。"
    ], 
    "rhythmic": "好事近"
  }, 
  {
    "author": "黃庭堅", 
    "paragraphs": [
      "不見片時霎，魂夢鎮相隨著。", 
      "因甚近新無據，誤竊香深約。", 
      "思量模樣忔憎兒，惡又怎生惡。", 
      "終待共伊相見，與佯佯奚落。"
    ], 
    "rhythmic": "好事近"
  }, 
  {
    "author": "黃庭堅", 
    "paragraphs": [
      "見晚情如舊，交疏分已深。", 
      "舞時歌處動人心。", 
      "煙水數年魂夢，無處可追尋。", 
      "昨夜燈前見，重題漢上襟。", 
      "便愁雲雨又難尋。", 
      "曉也星稀，曉也月西沈。", 
      "曉也雁行低度，不會寄芳音。"
    ], 
    "rhythmic": "喝火令"
  }, 
  {
    "author": "黃庭堅", 
    "paragraphs": [
      "江南一雁橫秋水。", 
      "嘆咫尺、斷行千里。", 
      "回紋機上字縱橫，欲寄遠、憑誰是。", 
      "謝客池塘春都未。", 
      "微微動、短牆桃李。", 
      "半陰才暖卻清寒，是瘦損、人天氣。"
    ], 
    "rhythmic": "留春令"
  }, 
  {
    "author": "黃庭堅", 
    "paragraphs": [
      "天氣把人僝僽。", 
      "落絮遊絲時候。", 
      "茶飯可曾忺，鏡中贏得銷瘦。", 
      "生受。", 
      "生受。", 
      "更被養娘催繡。"
    ], 
    "rhythmic": "宴桃源・如夢令"
  }, 
  {
    "author": "黃庭堅", 
    "paragraphs": [
      "攜手青雲路穩，天聲迤邐傳呼。", 
      "袍笏恩章乍賜，春滿皇都。", 
      "何處難忘酒，瓊花照玉壺。", 
      "歸嫋絲梢競醉，雪舞郊衢。"
    ], 
    "rhythmic": "雪花飛"
  }, 
  {
    "author": "黃庭堅", 
    "paragraphs": [
      "總領神仙侶。", 
      "齊到青雲歧路。", 
      "丹禁風微，咫尺諦聞天語。", 
      "盡榮遇。", 
      "看即如龍變化，一擲靈梭風雨。", 
      "真遊處。", 
      "上苑尋春去。", 
      "芳草芊芊迎步。", 
      "幾曲笙歌，櫻桃豔裏歡聚。", 
      "瑤觴舉。", 
      "回祝堯齡萬萬，端的君恩難負。"
    ], 
    "rhythmic": "下水船"
  }, 
  {
    "author": "黃庭堅", 
    "paragraphs": [
      "脫霜披茜初登第。", 
      "名高得意。", 
      "櫻桃榮宴玉墀遊，領羣仙行綴。", 
      "佳人何事輕相戲。", 
      "道得之何濟。", 
      "君家聲譽古無雙，且均平居二。"
    ], 
    "rhythmic": "賀聖朝"
  }, 
  {
    "author": "黃庭堅", 
    "paragraphs": [
      "煙中一線來時路。", 
      "極目送、歸鴻去。", 
      "第四陽關雲不度。", 
      "山胡新囀，子規言語。", 
      "正在人愁處。", 
      "憂能損性休朝暮。", 
      "憶我當年醉時句。", 
      "渡水穿雲心已許。", 
      "暮年光景，小軒南浦。", 
      "同卷西山雨。"
    ], 
    "rhythmic": "青玉案"
  }, 
  {
    "author": "黃庭堅", 
    "paragraphs": [
      "把我身心，爲伊煩惱，算天便知。", 
      "恨一回相見，百方作計，未能偎倚，早覓東西。", 
      "鏡裏拈花，水中捉月，覷著無由得近伊。", 
      "添憔悴，鎮花銷翠減，玉瘦香肌。", 
      "奴兒。", 
      "又有行期。", 
      "你去即無妨我共誰。", 
      "向眼前常見，心猶未足，怎生禁得，真個分離。", 
      "地角天涯，我隨君去。", 
      "掘井爲盟無改移。", 
      "君須是，做些兒相度，莫待臨時。"
    ], 
    "rhythmic": "沁園春"
  }, 
  {
    "author": "黃庭堅", 
    "paragraphs": [
      "苑邊花外。", 
      "記得同朝退。", 
      "飛騎軋，鳴珂碎。", 
      "齊歌雲繞扇，趙舞風迴帶。", 
      "巖鼓斷，杯盤狼藉猶相對。", 
      "灑淚誰能會。", 
      "醉臥藤陰蓋。", 
      "人已去，詞空在。", 
      "兔園高宴悄，虎觀英遊改。", 
      "重感慨，波濤萬頃珠瀋海。"
    ], 
    "rhythmic": "千秋歲"
  }, 
  {
    "author": "黃庭堅", 
    "paragraphs": [
      "世間好事。", 
      "恰恁廝當對。", 
      "乍夜永，涼天氣。", 
      "雨稀簾外滴，香篆盤中字。", 
      "長入夢，如今見也分明是。", 
      "歡極嬌無力，玉軟花敧墜。", 
      "釵罥袖，雲堆臂。", 
      "燈斜明媚眼，汗浹瞢騰醉。", 
      "奴奴睡，奴奴睡也奴奴睡。"
    ], 
    "rhythmic": "千秋歲"
  }, 
  {
    "author": "黃庭堅", 
    "paragraphs": [
      "心情老懶。", 
      "對歌對舞，猶是當時眼。", 
      "巧笑靚妝，近我衰容華鬢。", 
      "似扶著、賣卜算。", 
      "思量好個當年見。", 
      "催酒催更，只怕歸期短。", 
      "飲散燈稀，背鎖落花深院。", 
      "好殺人、天不管。"
    ], 
    "rhythmic": "河傳"
  }, 
  {
    "author": "黃庭堅", 
    "paragraphs": [
      "江水西頭隔煙樹。", 
      "望不見、江東路。", 
      "思量只有夢來去。", 
      "更不怕、江闌住。", 
      "燈前寫了書無數。", 
      "算沒個、人傳與。", 
      "直饒尋得雁分付。", 
      "又還是、秋將暮。"
    ], 
    "rhythmic": "望江東"
  }, 
  {
    "author": "黃庭堅", 
    "paragraphs": [
      "碧天露洗春容淨。", 
      "淡月曉收殘暈。", 
      "花上密煙飄盡。", 
      "花底鶯聲嫩。", 
      "雲歸楚峽厭厭困。", 
      "兩點遙山新恨。", 
      "和淚暗彈紅粉。", 
      "生怕人來問。"
    ], 
    "rhythmic": "桃源憶故人"
  }, 
  {
    "author": "黃庭堅", 
    "paragraphs": [
      "要見不得見，要近不得近。", 
      "試問得君多少憐，管不解、多於恨。", 
      "禁止不得淚，忍管不得悶。", 
      "天上人間有底愁，向個裏、都諳盡。"
    ], 
    "rhythmic": "卜算子"
  }, 
  {
    "author": "黃庭堅", 
    "paragraphs": [
      "海角芳菲留不住。", 
      "筆下風生，吹入青雲去。", 
      "仙籍有名天賜與。", 
      "致君事業安排取。", 
      "要識世間平坦路。", 
      "當使人人，各有安身處。", 
      "黑髮便逢堯舜主。", 
      "笑人白首耕南畝。"
    ], 
    "rhythmic": "蝶戀花"
  }, 
  {
    "author": "黃庭堅", 
    "paragraphs": [
      "飛鵲臺前暈翠蛾。", 
      "千金新買帝青螺。", 
      "最難如意爲情多。", 
      "幾處淚痕留醉袖，一春愁思近橫波。", 
      "遠山低盡不成歌。"
    ], 
    "rhythmic": "浣溪沙"
  }, 
  {
    "author": "黃庭堅", 
    "paragraphs": [
      "一葉扁舟卷畫簾。", 
      "老妻學飲伴清談。", 
      "人傳詩句滿江南。", 
      "林下猿垂窺滌硯，巖前鹿臥看收帆。", 
      "杜鵑聲亂水如環。"
    ], 
    "rhythmic": "浣溪沙"
  }, 
  {
    "author": "黃庭堅", 
    "paragraphs": [
      "小桃灼灼柳鬖鬖。", 
      "春色滿江南。", 
      "雨晴風暖煙淡，天氣正醺酣。", 
      "山潑黛，水挼藍。", 
      "翠相攙。", 
      "歌樓酒旆，故故招人，權典青衫。"
    ], 
    "rhythmic": "訴衷情"
  }, 
  {
    "author": "黃庭堅", 
    "paragraphs": [
      "旋揎玉指著紅靴。", 
      "宛宛鬥彎訛。", 
      "天然自有殊態，供愁黛、不須多。", 
      "分遠岫，壓橫波。", 
      "妙難過。", 
      "自敧枕處，獨倚闌時，不奈顰何。"
    ], 
    "rhythmic": "訴衷情"
  }, 
  {
    "author": "黃庭堅", 
    "paragraphs": [
      "珠簾繡幕卷輕霜。", 
      "呵手試梅妝。", 
      "都緣自有離恨，故畫作、遠山長。", 
      "思往事，惜流光。", 
      "恨難忘。", 
      "未歌先斂，欲笑還顰，最斷人腸。"
    ], 
    "rhythmic": "訴衷情"
  }, 
  {
    "author": "黃庭堅", 
    "paragraphs": [
      "夜深記得臨歧語。", 
      "說花時、歸來去。", 
      "教人每日思量，到處與誰分付。", 
      "其奈冤家無定據。", 
      "約雲朝、又還雨暮。", 
      "將淚入鴛衾，總不成行步。", 
      "元來也解知思慮。", 
      "一封書、深相許。", 
      "情知玉帳堪歡，爲向金門進取。", 
      "直待腰金拖紫後，有夫人、縣君相與。", 
      "爭奈會分疏，沒嫌伊門路。"
    ], 
    "rhythmic": "晝夜樂"
  }, 
  {
    "author": "黃庭堅", 
    "paragraphs": [
      "誰道秋來煙景素。", 
      "任遊人不顧。", 
      "一番時態一番新，到得意、皆歡慕。", 
      "紫萸黃菊繁華處。", 
      "對風庭月露。", 
      "愁來即便去尋芳，更作甚、悲秋賦。"
    ], 
    "rhythmic": "一落索"
  }, 
  {
    "author": "黃庭堅", 
    "paragraphs": [
      "風力驅寒，雲容呈瑞，曉來到處花飛。", 
      "遍裝瓊樹，春意到南枝。", 
      "便是漁蓑舊畫，綸竿重、橫玉低垂。", 
      "今宵裏，香閨邃館，幽賞事偏宜。", 
      "風流，金馬客，歌鬟醉擁，烏帽斜敧。", 
      "問人間何處，鵬運天池。", 
      "且共周郎按曲，音微誤、首已先回。", 
      "同心事，丹山路穩，長伴綵鸞歸。"
    ], 
    "rhythmic": "滿庭芳"
  }, 
  {
    "author": "黃庭堅", 
    "paragraphs": [
      "細細風清撼竹，遲遲日暖開花。", 
      "香幃深臥醉人家。", 
      "媚語嬌聲婭奼。", 
      "奼婭聲嬌語媚，家人醉臥深幃。", 
      "香花開暖日遲遲。", 
      "竹撼清風細細。"
    ], 
    "rhythmic": "西江月"
  }, 
  {
    "author": "黃庭堅", 
    "paragraphs": [
      "直須把、茱萸遍插，看滿座、細嗅清香。"
    ], 
    "rhythmic": "失調名"
  }, 
  {
    "author": "黃庭堅", 
    "paragraphs": [
      "瀟灑薦冰盤，滿座暗驚香集。", 
      "久後一般風味，問幾人知得。", 
      "畫堂飲散已歸來，清潤轉更惜。", 
      "留取酒醒時候，助茗甌春色。"
    ], 
    "rhythmic": "好事近"
  }, 
  {
    "author": "黃庭堅", 
    "paragraphs": [
      "環滁皆山也。", 
      "望蔚然深秀，琅琊山也。", 
      "山行六七裏，有翼然泉上，醉翁亭也。", 
      "翁之樂也。", 
      "得之心、寓之酒也。", 
      "更野芳佳木，風高日出，景無窮也。", 
      "遊也。", 
      "山餚野蔌，酒冽泉香，沸籌觥也。", 
      "太守醉也。", 
      "喧譁衆賓歡也。", 
      "況宴酣之樂、非絲非竹，太守樂其樂也。", 
      "問當時、太守爲誰，醉翁是也。"
    ], 
    "rhythmic": "瑞鶴仙"
  }, 
  {
    "author": "黃庭堅", 
    "paragraphs": [
      "朝來風日，陡覺春衫便。", 
      "翠柳豔明眉，戲鞦韆、誰家倩盼。", 
      "煙勻露洗，草色媚橫塘，平沙軟。", 
      "雕輪轉。", 
      "行樂聞弦管。", 
      "追思年少，走馬尋芳伴。", 
      "一醉幾纏頭，過揚州、珠簾盡卷。", 
      "而今老矣，花似霧中看，歡喜淺。", 
      "天涯遠。", 
      "信馬歸來晚。"
    ], 
    "rhythmic": "驀山溪"
  }, 
  {
    "author": "黃庭堅", 
    "paragraphs": [
      "梅凋粉，柳搖金。", 
      "微雨輕風斂陌塵。", 
      "厚約深盟何處訴，除非重見那人人。"
    ], 
    "rhythmic": "搗練子"
  }, 
  {
    "author": "賀鑄", 
    "paragraphs": [
      "浮動花釵影鬢煙。", 
      "淺妝濃笑有餘妍。", 
      "酒醺檀點語憑肩。", 
      "留不住時分鈿鏡，舊曾行處失金蓮。", 
      "碧雲芳草恨年年。"
    ], 
    "rhythmic": "減字浣溪沙・浣溪沙"
  }, 
  {
    "author": "賀鑄", 
    "paragraphs": [
      "兩點春山一寸波。", 
      "當筵嬌甚不成歌。", 
      "動人情態可須多。", 
      "金井露寒風下葉，畫橋雲斷月侵河。", 
      "厭厭此夜奈愁何。"
    ], 
    "rhythmic": "減字浣溪沙・浣溪沙"
  }, 
  {
    "author": "賀鑄", 
    "paragraphs": [
      "清淺陂塘藕葉乾。", 
      "細風蔬雨鷺鷥寒。", 
      "半垂簾幕倚闌干。", 
      "惆悵竊香人不見，幾回憔悴後庭蘭。", 
      "行雲可是渡江難。"
    ], 
    "rhythmic": "減字浣溪沙・浣溪沙"
  }, 
  {
    "author": "賀鑄", 
    "paragraphs": [
      "樓角初銷一縷霞。", 
      "淡黃楊柳暗棲鴉。", 
      "玉人和月摘梅花。", 
      "笑拈粉香歸洞戶，更垂簾幕護窗紗。", 
      "東風寒似夜來些。"
    ], 
    "rhythmic": "減字浣溪沙・浣溪沙", 
    "tags": [
      "宋詞三百首"
    ]
  }, 
  {
    "author": "賀鑄", 
    "paragraphs": [
      "團扇單衣楊柳陌。", 
      "花似春風□無跡。", 
      "賴白玉香奩供汾澤。", 
      "借秀色。", 
      "添春色。", 
      "借秀色。", 
      "添春色。", 
      "雲幕華燈張綺席。", 
      "半醉客。", 
      "留醒客。", 
      "半醉客。", 
      "留醒客。", 
      "漸促膝傾鬟琴差拍。", 
      "問此夕。", 
      "知何夕。", 
      "問此夕。", 
      "知何夕。"
    ], 
    "rhythmic": "相思引"
  }, 
  {
    "author": "賀鑄", 
    "paragraphs": [
      "牛渚天門險。", 
      "限南北、七雄豪佔。", 
      "清霧斂。", 
      "與閒人登覽。", 
      "待月上潮平波灩灩。", 
      "塞管輕吹新《阿濫》。", 
      "風滿檻。", 
      "歷歷數、西州更點。"
    ], 
    "rhythmic": "天門謠", 
    "tags": [
      "宋詞三百首"
    ]
  }, 
  {
    "author": "賀鑄", 
    "paragraphs": [
      "風軟香遲，花深漏短。", 
      "可憐宵、畫堂春半。", 
      "碧紗窗影，卷帳蠟燈紅，鴛枕畔。", 
      "密寫烏絲一段。", 
      "採蘋溪晚。", 
      "拾翠沙空，盡愁倚、夢雲飛觀。", 
      "木蘭艇子，幾日渡江來，心目斷。", 
      "桃葉青山隔岸。"
    ], 
    "rhythmic": "獻金盃・厭金盃"
  }, 
  {
    "author": "賀鑄", 
    "paragraphs": [
      "陰晴未定。", 
      "薄日烘雲影。", 
      "臨水朱門花一徑。", 
      "盡日鳥啼人靜。", 
      "厭厭幾許春情。", 
      "可憐老去蘭成。", 
      "看取鑷殘雙鬢，不隨芳草重生。"
    ], 
    "rhythmic": "清平樂"
  }, 
  {
    "author": "賀鑄", 
    "paragraphs": [
      "小桃初謝。", 
      "雙燕還來也。", 
      "記得年時寒食下。", 
      "紫陌青門遊冶。", 
      "楚城滿目春華。", 
      "可堪遊子思家。", 
      "惟有夜來歸夢，不知身在天涯。"
    ], 
    "rhythmic": "清平樂"
  }, 
  {
    "author": "賀鑄", 
    "paragraphs": [
      "湖上秋深藕葉黃。", 
      "清霜銷瘦損垂楊。", 
      "洲嘴嫩沙斜照暖，睡鴛鴦。", 
      "紅粉蓮娃何處在，西風不爲管餘香。", 
      "今夜月明聞水調，斷人腸。"
    ], 
    "rhythmic": "攤破浣溪沙・山花子"
  }, 
  {
    "author": "賀鑄", 
    "paragraphs": [
      "雙鳳簫聲隔彩霞。", 
      "朱門深閉七香車。", 
      "何處探春尋舊約，謝孃家。", 
      "旖旎細風飄水麝，玲瓏殘雪浸山茶。", 
      "飲罷西廂簾影外，玉蟾斜。"
    ], 
    "rhythmic": "攤破浣溪沙・山花子"
  }, 
  {
    "author": "賀鑄", 
    "paragraphs": [
      "皎鏡平湖三十里。", 
      "碧玉山圍四際。", 
      "蓮蕩香風裏。", 
      "彩鴛鴦覺雙飛起。", 
      "明月多情隨舵尾。", 
      "偏照空牀翠被。", 
      "回首笙歌地。", 
      "醉更衣處長相記。"
    ], 
    "rhythmic": "惜雙雙・惜分飛"
  }, 
  {
    "author": "賀鑄", 
    "paragraphs": [
      "紫府東風放夜時。", 
      "步蓮穠李伴人歸。", 
      "五更鐘動笙歌散，十里月明燈火稀。", 
      "香苒苒，夢依依。", 
      "天涯寒盡減春衣。", 
      "鳳凰城闋知何處，寥落星河一雁飛。"
    ], 
    "rhythmic": "思越人・朝天子"
  }, 
  {
    "author": "賀鑄", 
    "paragraphs": [
      "怊悵離亭斷採襟。", 
      "碧雲明月兩關心。", 
      "幾行書尾情何限，一尺裙腰瘦不禁。", 
      "遙夜半，曲房深。", 
      "有時暱語話如今。", 
      "侵窗冷雨燈生暈，淚溼羅箋楚調吟。"
    ], 
    "rhythmic": "思越人・朝天子"
  }, 
  {
    "author": "賀鑄", 
    "paragraphs": [
      "鼕鼕鼓動，花外沈殘漏。", 
      "華月萬枝燈，還清晝。", 
      "廣陌衣香度，飛蓋影、相先後。", 
      "個處頻回首。", 
      "錦房西去，期約武陵西口。", 
      "當時早恨歡難偶。", 
      "可堪流浪遠，分攜久。", 
      "小畹蘭英在，輕付與、何人手。", 
      "不似長亭柳。", 
      "舞楓眠雨，伴我一春銷瘦。"
    ], 
    "rhythmic": "鶴沖天"
  }, 
  {
    "author": "賀鑄", 
    "paragraphs": [
      "飄徑梅英雪未融。", 
      "芳菲消息到，杏梢紅。", 
      "隔年歡事水西東。", 
      "凝思久，不語坐書空。", 
      "回想夾城中。", 
      "採山簫鼓沸，綺羅叢。", 
      "鈿輪珠網玉花驄。", 
      "香陌上，誰與鬥春風。"
    ], 
    "rhythmic": "小重山"
  }, 
  {
    "author": "賀鑄", 
    "paragraphs": [
      "少年俠氣，交結五都雄。", 
      "肝膽洞。", 
      "毛髮聳。", 
      "立談中。", 
      "死生同。", 
      "一諾千金重。", 
      "推翹勇。", 
      "衿豪蹤。", 
      "輕蓋擁。", 
      "聊飛鞚。", 
      "斗城東。", 
      "轟飲酒爐，春色浮寒甕。", 
      "吸海垂虹。", 
      "閒呼鷹嗾犬，白羽摘雕弓。", 
      "狡穴俄空。", 
      "樂匆匆。", 
      "似黃粱夢。", 
      "辭丹鳳。", 
      "明月共。", 
      "漾孤篷。", 
      "官冗從。", 
      "懷倥傯。", 
      "落塵籠。", 
      "薄書從。", 
      "鶡弁如雲衆。", 
      "共粗用。", 
      "忽奇功。", 
      "笳鼓動。", 
      "漁陽弄。", 
      "思悲翁。", 
      "不請長纓，系取天嬌種。", 
      "劍吼西風。", 
      "恨登山臨水，手寄七絃桐。", 
      "目送歸鴻。"
    ], 
    "rhythmic": "六州歌頭"
  }, 
  {
    "author": "賀鑄", 
    "paragraphs": [
      "翠縠參差拂水風。", 
      "暖雲如絮撲低空。", 
      "麗人波臉覺春融。", 
      "纓掛寶釵初促席，檀高微注玉杯紅。", 
      "芳醪何似此情濃。"
    ], 
    "rhythmic": "浣溪沙"
  }, 
  {
    "author": "賀鑄", 
    "paragraphs": [
      "雲母窗前歇繡針。", 
      "低鬟凝思坐調琴。", 
      "玉纖纖按十三金。", 
      "歸臥文園猶帶酒，柳花飛度畫堂陰。", 
      "只憑雙燕話春心。"
    ], 
    "rhythmic": "浣溪沙"
  }, 
  {
    "author": "賀鑄", 
    "paragraphs": [
      "疊鼓新歌百樣嬌。", 
      "銅丸玉腕促雲謠。", 
      "揭簾飛瓦雹聲焦。", 
      "九渠池邊楊柳陌，香輪軋軋馬簫簫。", 
      "細風妝面酒痕銷。"
    ], 
    "rhythmic": "浣溪沙"
  }, 
  {
    "author": "賀鑄", 
    "paragraphs": [
      "麝薰微度繡芙蓉。", 
      "翠衾重。", 
      "畫堂空。", 
      "前夜偷期，相見卻匆匆。", 
      "心事兩知何處問，依約是，夢中逢。", 
      "坐疑行聽竹窗風。", 
      "出簾櫳。", 
      "杳無蹤。", 
      "已過黃昏，纏動寺樓鍾。", 
      "暮雨不來春又去，花滿地，月朦朧。"
    ], 
    "rhythmic": "江城子"
  }, 
  {
    "author": "賀鑄", 
    "paragraphs": [
      "一葉忽驚秋。", 
      "分付東流。", 
      "殷勤爲過白蘋洲。", 
      "洲上小樓簾半卷，應認歸舟。", 
      "回首戀朋遊。", 
      "跡去心留。", 
      "歌塵蕭散夢雲收。", 
      "惟有尊前曾見月，相伴人愁。"
    ], 
    "rhythmic": "浪淘沙"
  }, 
  {
    "author": "賀鑄", 
    "paragraphs": [
      "佩環聲認腰肢軟。", 
      "風裏麝薰知近遠。", 
      "此身常羨玉妝臺，得見曉來梳畫面。", 
      "迴廊幾步通深院。", 
      "一桁繡衣簾不卷。", 
      "酒闌歌罷欲黃昏，腸斷歸巢雙燕燕。"
    ], 
    "rhythmic": "木蘭花・玉樓春"
  }, 
  {
    "author": "賀鑄", 
    "paragraphs": [
      "銀黃雁柱香檀撥。", 
      "鏤板三聲催細抹。", 
      "舞腰輕怯絳裙長，羞按築球花十八。", 
      "東城柳岸匆匆發。", 
      "畫舫一篙煙水闊。", 
      "可憐單枕欲眠時，還見尊前前夜月。"
    ], 
    "rhythmic": "木蘭花・玉樓春"
  }, 
  {
    "author": "賀鑄", 
    "paragraphs": [
      "小院朱扉開一扇。", 
      "內樣新妝，鏡裏分明見。", 
      "眉暈半深脣注淺。", 
      "朵雲冠子偏宜面。", 
      "被掩芙蓉薰麝煎。", 
      "簾影沈沈，祗有雙飛燕。", 
      "心事向人猶靦腆。", 
      "強來窗下尋針線。"
    ], 
    "rhythmic": "蝶戀花"
  }, 
  {
    "author": "賀鑄", 
    "paragraphs": [
      "薄雨初寒，斜照弄晴，春意空闊。", 
      "長亭柳色纏黃，遠客一枝先折。", 
      "煙橫水際，映帶幾點歸鴉，東風銷盡龍沙雪。", 
      "還記初關來，恰而今時節。", 
      "將發。", 
      "畫樓芳酒，紅淚清歌，頓成清別。", 
      "已是經年，杳杳音塵多絕。", 
      "欲知方寸，共有幾許清愁，芭蕉不展丁香結。", 
      "枉望斷天涯，兩厭厭風月。"
    ], 
    "rhythmic": "石州引・石州慢", 
    "tags": [
      "宋詞三百首"
    ]
  }, 
  {
    "author": "賀鑄", 
    "paragraphs": [
      "羅帷映月，玉研生冰。"
    ], 
    "rhythmic": "失調名"
  }, 
  {
    "author": "賀鑄", 
    "paragraphs": [
      "風頭夢、吹無跡。"
    ], 
    "rhythmic": "失調名"
  }, 
  {
    "author": "賀鑄", 
    "paragraphs": [
      "簪花照鏡。", 
      "客鬢蕭蕭都不整。", 
      "擬倩東□。", 
      "化作尊前如夢雲。", 
      "風香月影。", 
      "信是瑤臺清夜永。", 
      "深閉重門。", 
      "牽絆劉郎別後魂。"
    ], 
    "rhythmic": "減字木蘭花"
  }, 
  {
    "author": "賀鑄", 
    "paragraphs": [
      "爲問宛溪橋畔柳。", 
      "拂水倡條，幾贈行人手。", 
      "一樣葉眉偏解皺。", 
      "白綿飛盡因誰瘦。", 
      "今日離亭還對酒。", 
      "唱斷青青，好去休回首。", 
      "美陰向人疏似舊。", 
      "何須更待秋風後。"
    ], 
    "rhythmic": "鳳棲梧・蝶戀花"
  }, 
  {
    "author": "賀鑄", 
    "paragraphs": [
      "斗酒才供淚，扁舟只載愁。", 
      "畫橋青柳小朱樓。", 
      "猶記出城車馬、爲遲留。", 
      "有恨花空委，無情水自流。", 
      "河陽新鬢盡禁秋。", 
      "蕭散楚雲巫雨、生此休。"
    ], 
    "rhythmic": "南柯子・南歌子"
  }, 
  {
    "author": "賀鑄", 
    "paragraphs": [
      "厭鶯聲到枕，花氣動簾，醉魂愁夢相半。", 
      "被惜餘薰，帶驚剩眼。", 
      "幾許傷春春晚。", 
      "淚竹痕鮮，佩蘭香老，湘天濃暖。", 
      "記小江、風月佳時，屢約非煙遊伴。", 
      "須信鸞弦易斷。", 
      "奈雲和再鼓，曲終人遠。", 
      "認羅襪無蹤，舊處弄波清淺。", 
      "青翰棹艤，白蘋洲畔。", 
      "盡木臨皋飛觀。", 
      "不解寄、一字相思，幸有歸來雙燕。"
    ], 
    "rhythmic": "望湘人", 
    "tags": [
      "宋詞三百首"
    ]
  }, 
  {
    "author": "賀鑄", 
    "paragraphs": [
      "楊花落。", 
      "燕子橫川朱閣。", 
      "常恨春醪如水薄。", 
      "閒愁無處著。", 
      "綠野帶江山絡角。", 
      "桃葉參差前約。", 
      "歷歷短檣沙外泊。", 
      "東風晚來惡。"
    ], 
    "rhythmic": "謁金門"
  }, 
  {
    "author": "賀鑄", 
    "paragraphs": [
      "幾許傷春春復暮。", 
      "楊柳清陰，偏礙遊絲度。", 
      "天際小山桃葉步。", 
      "白蘋花滿湔裙處。", 
      "竟日微吟長短句。", 
      "簾影燈昏，心寄胡琴語。", 
      "數點雨聲風約住。", 
      "朦朧淡月雲來去。"
    ], 
    "rhythmic": "蝶戀花", 
    "tags": [
      "宋詞三百首"
    ]
  }, 
  {
    "author": "賀鑄", 
    "paragraphs": [
      "思前別。", 
      "記時節。", 
      "美人顏色如花發。", 
      "美人歸。", 
      "天一涯。", 
      "娟娟姮娥，三五滿還虧。", 
      "翠眉蟬鬢生離訣。", 
      "遙望青樓心欲絕。", 
      "夢中尋。", 
      "臥巫雲。", 
      "覺來珠淚，滴向湘水深。", 
      "愁無已。", 
      "奏綠綺。", 
      "歷歷高山與流水。", 
      "妙通神。", 
      "覺知音。", 
      "不知暮雨朝雲、何山岑。", 
      "相思無計堪可比。", 
      "珠箔雕闌集千里。", 
      "漏將分。", 
      "月窗明。", 
      "一夜梅花忽開、疑是君。"
    ], 
    "rhythmic": "小梅花・梅花引"
  }, 
  {
    "author": "賀鑄", 
    "paragraphs": [
      "牛女相望處，星橋不礙東西。", 
      "重牆未抵蓬山遠，卻恨畫樓低。", 
      "細字頻傳幽怨，凝缸長照單棲。", 
      "城烏可是知人意，偏向月明啼。"
    ], 
    "rhythmic": "烏啼月・烏夜啼"
  }, 
  {
    "author": "賀鑄", 
    "paragraphs": [
      "一笛清風弄袖，新月梳雲縷。", 
      "澄涼夜色，纏過幾點黃昏雨。", 
      "俠少朋遊，正喜九陌消塵土。", 
      "鞭穗嫋、紫騮花步。", 
      "過朱戶。", 
      "認得宮妝，爲誰重掃新眉嫵。", 
      "徘徊片響難問，桃李都無語。", 
      "十二青樓下，指燈火章臺路。", 
      "不念人、腸斷歸去。"
    ], 
    "rhythmic": "簇水近"
  }, 
  {
    "author": "賀鑄", 
    "paragraphs": [
      "雪絮雕章。", 
      "梅粉華妝。", 
      "小芒臺、榧機羅湘素，鼓銅蟾硯滴，金雕琴寫，玉燕釵樑。", 
      "五馬徘徊長路，漫非意、鳳求凰。", 
      "認蘭情、自有憐才處，似題橋貴客，栽花潘令，真畫眉郎。"
    ], 
    "rhythmic": "畫眉郎・好女兒"
  }, 
  {
    "author": "賀鑄", 
    "paragraphs": [
      "喬家深閉鬱金堂。", 
      "朝鏡事梅妝。", 
      "雲鬟翠鈿浮動，微步擁釵樑。", 
      "情尚祕，色猶莊。", 
      "遞瞻相。", 
      "弄絲調管，時誤新聲，翻試周郎。"
    ], 
    "rhythmic": "試周郎・訴衷情"
  }, 
  {
    "author": "賀鑄", 
    "paragraphs": [
      "湖上蘭舟暮發。", 
      "揚州夢斷燈明滅。", 
      "想見瓊花開似雪。", 
      "帽檐香，玉纖纖，曾爲折。", 
      "漁管吹還咽。", 
      "問何意、煎人愁絕。", 
      "江北江南新念別。", 
      "掩芳尊，與誰同，今夜月。"
    ], 
    "rhythmic": "新念別・夜遊宮"
  }, 
  {
    "author": "賀鑄", 
    "paragraphs": [
      "溪聲急。", 
      "無數落花漂出。", 
      "燕子分泥蜂釀蜜。", 
      "遲遲豔風日。", 
      "須信芳菲隨失。", 
      "況復佳期難必。", 
      "擬把此情書萬一。", 
      "愁多翻閣筆。"
    ], 
    "rhythmic": "謁金門"
  }, 
  {
    "author": "賀鑄", 
    "paragraphs": [
      "冷香浮動。", 
      "望處欲聲胡蝶夢。", 
      "曉日曈曨。", 
      "愁見凝酥暖漸融。", 
      "鼓催歌送。", 
      "芳酒一尊誰與共。", 
      "寂寞牆東。", 
      "門掩黃昏滿院風。"
    ], 
    "rhythmic": "減字木蘭花"
  }, 
  {
    "author": "賀鑄", 
    "paragraphs": [
      "錦韉未弦瑟瑟徽。", 
      "玉纖新擬鳳雙飛。", 
      "縹緲燭煙花暮暗，就更衣。", 
      "約略整環釵影動，遲迴顧步佩聲微。", 
      "宛是春風胡蝶舞，帶香歸。"
    ], 
    "rhythmic": "攤破浣溪沙・山花子"
  }, 
  {
    "author": "趙仲御", 
    "paragraphs": [
      "嶰管聲催。", 
      "人報道、嫦娥步月來。", 
      "鳳燈鸞矩，寒輕廉箔，光泛樓臺。", 
      "萬年春未老，更帝鄉日月蓬萊。", 
      "從仙仗，看星河銀界，錦繡天街。", 
      "歡陪。", 
      "千官萬騎，九霄人在五雲堆。", 
      "紫袍光裏，星球宛轉，花影徘徊。", 
      "未央宮漏水，散異香、龍闕崔嵬。", 
      "翠輿回。", 
      "奏仙歌韶吹，寶殿尊罍。"
    ], 
    "rhythmic": "瑤臺第一層"
  }, 
  {
    "author": "仲殊", 
    "paragraphs": [
      "清江平淡，疏雨和煙染。", 
      "春在廣寒宮，付江梅、先開素豔。", 
      "年年第一，相見越溪東，雲體態，雪精神，不把年華佔。", 
      "山亭水榭，別恨多銷黯。", 
      "又是主人來，更不辜、香心一點。", 
      "題詩才思，清似玉壺冰，輕回顧，落尊前，桃杏聲華減。"
    ], 
    "rhythmic": "驀山溪"
  }, 
  {
    "author": "仲殊", 
    "paragraphs": [
      "斜日平山寒已薄。", 
      "雪過鬆梢，猶有殘英落。", 
      "晚色際天天似幕。", 
      "一尊先與東風約。", 
      "邀得紅梅同宴樂。", 
      "酒面融春，春滿纖纖萼。", 
      "客意爲伊渾忘卻。", 
      "歸船且傍花陰泊。"
    ], 
    "rhythmic": "鵲踏枝・蝶戀花"
  }, 
  {
    "author": "仲殊", 
    "paragraphs": [
      "春遇瑤池，長空飛下殘英片。", 
      "素光圍練。", 
      "寒透笙歌院。", 
      "莫把壽陽，妝信傳書箭。", 
      "掩香面。", 
      "漢宮尋遍。", 
      "月裏還相見。"
    ], 
    "rhythmic": "點絳脣"
  }, 
  {
    "author": "仲殊", 
    "paragraphs": [
      "十里青山遠，潮平陸帶沙。", 
      "數聲啼鳥怨年華。", 
      "又是淒涼時候、在天涯。", 
      "白露收殘暑，清風襯晚霞。", 
      "綠楊堤畔鬧荷花。", 
      "記得年時沽酒、那人家。"
    ], 
    "rhythmic": "南歌子"
  }, 
  {
    "author": "仲殊", 
    "paragraphs": [
      "誰將妙筆。", 
      "寫就素縑三百匹。", 
      "天下應無。", 
      "此是錢塘江上圖。", 
      "一般奇絕。", 
      "雲淡天低秋夜月。", 
      "費盡丹青。", 
      "只這些兒畫不成。"
    ], 
    "rhythmic": "減字木蘭花", 
    "tags": [
      "錢塘江"
    ]
  }, 
  {
    "author": "仲殊", 
    "paragraphs": [
      "江南三月。", 
      "猶有枝頭千點雪。", 
      "邀上芳尊。", 
      "卻佔東君一半春。", 
      "尊前眼底。", 
      "南國風光都在此。", 
      "移過江來。", 
      "從此江南不復開。"
    ], 
    "rhythmic": "減字木蘭花"
  }, 
  {
    "author": "仲殊", 
    "paragraphs": [
      "解舞清平樂，如今說向誰。", 
      "紅爐片雪上鉗錘。", 
      "打就金毛獅子、也堪疑。", 
      "木女明開眼，泥人暗皺眉。", 
      "蟠桃已是著花遲。", 
      "不向春風一笑、待何時。"
    ], 
    "rhythmic": "南歌子"
  }, 
  {
    "author": "仲殊", 
    "paragraphs": [
      "濃潤侵衣，暗香飄砌。", 
      "雨中花色添憔悴。", 
      "鳳鞋溼透立多時，不言不語厭厭地。", 
      "眉上新愁，手中文字。", 
      "因何不倩鱗鴻寄。", 
      "想伊只訴薄情人，官中誰管閒公事。"
    ], 
    "rhythmic": "踏莎行"
  }, 
  {
    "author": "仲殊", 
    "paragraphs": [
      "叢霄逸韻祥煙渺。", 
      "搖金翠、玲瓏三島。", 
      "地控全吳，山橫舊楚春來早。", 
      "千里斷雲芳草。", 
      "六朝遺恨連江表。", 
      "都分付、倚樓吟嘯。", 
      "鐵甕城頭，一聲畫角吹殘照。", 
      "帶夜潮來到。"
    ], 
    "rhythmic": "金蕉葉"
  }, 
  {
    "author": "仲殊", 
    "paragraphs": [
      "花戟雲幡擁上方。", 
      "畫簾風細度春香。", 
      "銀色界前多遠景。", 
      "人靜。", 
      "鐵城西面又斜陽。", 
      "山色入江流不盡，古今一夢莫思量。", 
      "故里無家歸去懶。", 
      "傷遠。", 
      "年華滿眼多淒涼。"
    ], 
    "rhythmic": "定風波"
  }, 
  {
    "author": "仲殊", 
    "paragraphs": [
      "北固山前波浪遠。", 
      "鐵甕城頭，畫角殘聲短。", 
      "促酒濺金催小宴。", 
      "燈搖蠟焰香風軟。", 
      "落日煙霞晴滿眼。", 
      "欲仗丹青，巧筆彤牙管。", 
      "解寫伊川山色淺。", 
      "誰能畫得江天晚。"
    ], 
    "rhythmic": "蝶戀花"
  }, 
  {
    "author": "仲殊", 
    "paragraphs": [
      "南徐好，鼓角亂雲中。", 
      "金地浮山星雨點，鐵城橫鎖甕三重。", 
      "開國舊誇雄。", 
      "春過後，佳氣蕩晴空。", 
      "淥水畫橋沽酒市，清江晚渡落花風。", 
      "千古夕陽紅。"
    ], 
    "rhythmic": "南徐好"
  }, 
  {
    "author": "仲殊", 
    "paragraphs": [
      "南徐好，城裏小花山。", 
      "淡薄融香鬆滴露，蕭疏籠翠竹生煙。", 
      "風月共閒閒。", 
      "金暈暗，燈火小紅蓮。", 
      "太尉昔年行樂地，都人今日散花天。", 
      "桃李但無言。"
    ], 
    "rhythmic": "南徐好"
  }, 
  {
    "author": "仲殊", 
    "paragraphs": [
      "南徐好，橋下淥波平。", 
      "畫柱千年嘗有鶴，垂楊三月未聞鶯。", 
      "行樂過清明。", 
      "南北岸，花市管絃聲。", 
      "邀客上樓雙榼酒，艤舟清夜兩街燈。", 
      "直上月亭亭。"
    ], 
    "rhythmic": "南徐好"
  }, 
  {
    "author": "仲殊", 
    "paragraphs": [
      "南徐好，溪上百花堆。", 
      "宴罷歌聲隨水去，夢迴春色入門來。", 
      "芳草遍池臺。", 
      "文彩動，奎璧爛昭回。", 
      "玉殿儀刑推舊德。", 
      "金鑾詞賦少高才。", 
      "丹詔起風雷。"
    ], 
    "rhythmic": "南徐好"
  }, 
  {
    "author": "仲殊", 
    "paragraphs": [
      "南徐好，春塢鎖池亭。", 
      "山送雲來長入夢，水浮花去不知名。", 
      "菸草上東城。", 
      "歌榭外，楊柳晚青青。", 
      "收拾年華藏不住，暗傳消息漏新聲。", 
      "無計奈流鶯。"
    ], 
    "rhythmic": "南徐好"
  }, 
  {
    "author": "仲殊", 
    "paragraphs": [
      "南徐好，多景在樓前。", 
      "京口萬家寒食日，淮南千里夕陽天。", 
      "天際幾重山。", 
      "鶯啼處，人倚畫闌干。", 
      "西寨煙深晴後色，東風春減夜來寒。", 
      "花滿過江船。"
    ], 
    "rhythmic": "南徐好"
  }, 
  {
    "author": "仲殊", 
    "paragraphs": [
      "南徐好，浮玉舊花宮。", 
      "琢破琉璃閒世界，化城樓閣在虛空。", 
      "香霧鎖重重。", 
      "天共水，高下混相通。", 
      "雲外月輪波底見，倚闌人在一光中。", 
      "此景與誰同。"
    ], 
    "rhythmic": "南徐好"
  }, 
  {
    "author": "仲殊", 
    "paragraphs": [
      "南徐好，樽酒上西樓。", 
      "調鼎勳庸還世事，鎮江旌節從仙遊。", 
      "樓下水空流。", 
      "桃李在，花月更悠悠。", 
      "侍燕歌終無舊夢，畫眉燈暗至今愁。", 
      "香冷舞衣秋。"
    ], 
    "rhythmic": "南徐好"
  }, 
  {
    "author": "仲殊", 
    "paragraphs": [
      "南徐好，橋下綠楊村。", 
      "兩謝風流稱郡守，二蘇家世作州民。", 
      "文彩動星辰。", 
      "書萬卷，今日富兒孫。", 
      "三徑客來消永晝，百壺酒盡過芳春。", 
      "江月伴開尊。"
    ], 
    "rhythmic": "南徐好"
  }, 
  {
    "author": "仲殊", 
    "paragraphs": [
      "南徐好，直下控淮津。", 
      "山放凝雲低鳳翅，潮生輕浪卷龍鱗。", 
      "清洗古今愁。", 
      "天盡處，風水接西濱。", 
      "井裏不傳溪上信，楊花猶見渡頭春。", 
      "愁殺渡江人。"
    ], 
    "rhythmic": "南徐好"
  }, 
  {
    "author": "仲殊", 
    "paragraphs": [
      "瀟瀟暮雨，梨花寒食。"
    ], 
    "rhythmic": "失調名"
  }, 
  {
    "author": "仲殊", 
    "paragraphs": [
      "水楓葉下，乍湖光清淺。", 
      "涼生商素。", 
      "西帝宸遊羅翠蓋，擁出三千宮女。", 
      "絳採嬌春，鉛華掩晝，占斷鴛鴦浦。", 
      "歌聲搖曳，浣沙人在何處。", 
      "別岸孤嫋一枝，廣寒宮殿，冷落棲愁苦。", 
      "雪豔冰肌羞淡泊，偷把胭脂勻注。", 
      "媚臉籠霞，芳心泣露，不肯爲雲雨。", 
      "金波影裏，爲誰長恁凝佇。"
    ], 
    "rhythmic": "念奴嬌"
  }, 
  {
    "author": "仲殊", 
    "paragraphs": [
      "年芳已遠，涼夏疏疏雨。", 
      "菊佔此時開，背佳期、清秋何處。", 
      "滴成金豆，彈破慄文圓，臨水檻，倚風亭，全勝東籬暮。", 
      "茱萸未結，誰是多情侶。", 
      "菖葉與葵花，也相饒、也□羞妒。", 
      "主人著意，何必念登高，浮酒面，解煩襟，消盡當筵暑。"
    ], 
    "rhythmic": "驀山溪"
  }, 
  {
    "author": "仲殊", 
    "paragraphs": [
      "青條綠葉。", 
      "結起蓬瀛連萬疊。", 
      "風引飄飄。", 
      "下有紅波引六鰲。", 
      "五城煙斂。", 
      "剪碎採雲紅點點。", 
      "帖在山腰。", 
      "旁有斑斑雪未消。"
    ], 
    "rhythmic": "減字木蘭花"
  }, 
  {
    "author": "仲殊", 
    "paragraphs": [
      "楚客才華爲發揚。", 
      "深林著意不相忘。", 
      "夢成燕國正芬芳。", 
      "莫把品名閒議擬，且看青鳳羽毛長。", 
      "十分領取面前香。"
    ], 
    "rhythmic": "浣溪沙"
  }, 
  {
    "author": "仲殊", 
    "paragraphs": [
      "輕紅蔓引絲多少。", 
      "剪青蘭葉巧。", 
      "人向月中歸，留下星鈿，彈破真珠小。", 
      "等閒不管春知道。", 
      "多著繡簾圍繞。", 
      "只恐被東風，偷得餘香，分付閒花草。"
    ], 
    "rhythmic": "醉花陰"
  }, 
  {
    "author": "仲殊", 
    "paragraphs": [
      "味過華林芳蒂，色兼陽井沈朱。", 
      "輕勻絳蠟裹團酥。", 
      "不比人間甘露。", 
      "神鼎十分火棗，龍盤三寸紅珠。", 
      "清含冰蜜洗雲腴。", 
      "只恐身輕飛去。"
    ], 
    "rhythmic": "西江月"
  }, 
  {
    "author": "仲殊", 
    "paragraphs": [
      "飛香漠漠簾帷暖。", 
      "一線水沈煙未斷。", 
      "紅樓西畔小闌干，盡日倚闌人已遠。", 
      "黃梅雨入芭蕉晚。", 
      "鳳尾翠搖雙葉短。", 
      "舊年顏色舊年心，留到如今春不管。"
    ], 
    "rhythmic": "玉樓春"
  }, 
  {
    "author": "仲殊", 
    "paragraphs": [
      "一番雨過年芳淺。", 
      "嫋嫋心情懶。", 
      "章臺人過馬嘶聲。", 
      "小眉不盞恨盈盈。", 
      "怨清明。", 
      "煙柔露軟湖東岸。", 
      "惱亂春風慣。", 
      "一聲鶯是故園鶯。", 
      "及至如今□聞處、又多情。"
    ], 
    "rhythmic": "虞美人"
  }, 
  {
    "author": "仲殊", 
    "paragraphs": [
      "黃金線軟，玉露聲輕潤。", 
      "青頭破出芽，拂煙痕、一枝猶嫩。", 
      "東風著意，不放舞間□，春漸暖，柔無力，依依怨和□。", 
      "旗亭帶晚，又是清明近。", 
      "惹盡別離愁，約啼鶯、深深與問。", 
      "灞陵傷感，那更入陽關，扳折處，我無心，行人自多恨。"
    ], 
    "rhythmic": "驀山溪"
  }, 
  {
    "author": "仲殊", 
    "paragraphs": [
      "楚江南岸小青樓。", 
      "樓前人檥舟。", 
      "別來後庭花晚，花上夢悠悠。", 
      "山不斷，水空流，漫凝眸。", 
      "建康宮殿，燕子來時，多少閒愁。"
    ], 
    "rhythmic": "訴衷情"
  }, 
  {
    "author": "仲殊", 
    "paragraphs": [
      "鍾山影裏看樓臺。", 
      "江煙晚翠開。", 
      "六朝舊時明月，清夜滿秦淮。", 
      "寂寞處，兩潮回。", 
      "黯愁懷。", 
      "汀花雨細，水樹風閒，又是秋來。"
    ], 
    "rhythmic": "訴衷情"
  }, 
  {
    "author": "仲殊", 
    "paragraphs": [
      "清波門外擁輕衣。", 
      "楊花相送飛。", 
      "西湖又還春晚，水樹亂鶯啼。", 
      "閒院宇，小簾幃。", 
      "晚初歸。", 
      "鐘聲已過，篆香才點，月到門時。"
    ], 
    "rhythmic": "訴衷情", 
    "tags": [
      "西湖"
    ]
  }, 
  {
    "author": "仲殊", 
    "paragraphs": [
      "長橋春水拍堤沙。", 
      "疏雨帶殘霞。", 
      "幾聲脆管何處，橋下有人家。", 
      "宮樹綠，晚煙斜。", 
      "噪閒鴉。", 
      "山光無盡，水風長在，滿面楊花。"
    ], 
    "rhythmic": "訴衷情"
  }, 
  {
    "author": "仲殊", 
    "paragraphs": [
      "涌金門外小瀛洲。", 
      "寒食更風流。", 
      "紅船滿湖歌吹，花外有高樓。", 
      "晴日暖，淡煙浮。", 
      "恣嬉遊。", 
      "三千粉黛，十二闌干，一片雲頭。"
    ], 
    "rhythmic": "訴衷情"
  }, 
  {
    "author": "仲殊", 
    "paragraphs": [
      "開到杏花寒食近。", 
      "人在花前，宿酒和春困。", 
      "酒有盡時情不盡。", 
      "日長只恁厭厭悶。", 
      "經歲別離閒與問。", 
      "花上啼鶯，解道深深恨。", 
      "可惜斷雲無定準。", 
      "不能爲寄藍橋信。"
    ], 
    "rhythmic": "蝶戀花"
  }, 
  {
    "author": "仲殊", 
    "paragraphs": [
      "岸草平沙。", 
      "吳王故苑，柳嫋煙斜。", 
      "雨後寒輕，風前香軟，春在梨花。", 
      "行人一棹天涯。", 
      "酒醒處，殘陽亂鴉。", 
      "門外鞦韆，牆頭紅粉，深院誰家。"
    ], 
    "rhythmic": "柳梢青"
  }, 
  {
    "author": "仲殊", 
    "paragraphs": [
      "天闊雲高，溪橫水遠。", 
      "晚日寒生輕暈。", 
      "閒階靜、楊花漸少，朱門掩、鶯聲猶嫩。", 
      "悔匆匆、過卻清明，旋佔得餘芳，已成幽恨。", 
      "都幾日陰沈，連宵慵困。", 
      "起來韶華都盡。", 
      "怨入雙眉閒鬥損。", 
      "乍品得情懷，看承全近。", 
      "深深態、無非自許。", 
      "厭厭意、終羞人間。", 
      "爭知道、夢裏蓬萊，待忘了餘香，時傳音信。", 
      "縱留得鶯花，東風不住，也則眼前愁悶。"
    ], 
    "rhythmic": "夏雲峯", 
    "tags": [
      "宋詞三百首"
    ]
  }, 
  {
    "author": "仲殊", 
    "paragraphs": [
      "成都好，蠶市趁遨遊。", 
      "夜放笙歌喧紫陌，春遨燈火上高樓。", 
      "車馬溢瀛洲。", 
      "人散後，繭館喜綢繆。", 
      "柳葉已饒煙黛細，桑條何似玉纖柔。", 
      "立馬看風流。"
    ], 
    "rhythmic": "望江南・憶江南"
  }, 
  {
    "author": "仲殊", 
    "paragraphs": [
      "椒觴獻壽瑤觴滿。", 
      "採幡兒、輕輕剪。"
    ], 
    "rhythmic": "失調名"
  }, 
  {
    "author": "仲殊", 
    "paragraphs": [
      "柏觴斂灩銀幡小。"
    ], 
    "rhythmic": "失調名"
  }, 
  {
    "author": "仲殊", 
    "paragraphs": [
      "遙想天孫離別後，一宵歡會，暫停機杼。"
    ], 
    "rhythmic": "失調名"
  }, 
  {
    "author": "仲殊", 
    "paragraphs": [
      "疏雨洗雲軺，望極銀河影裏。"
    ], 
    "rhythmic": "失調名"
  }, 
  {
    "author": "仲殊", 
    "paragraphs": [
      "玉線金針，千般聲笑，月下人家。"
    ], 
    "rhythmic": "失調名"
  }, 
  {
    "author": "仲殊", 
    "paragraphs": [
      "戲馬風流，佩茱萸時節。"
    ], 
    "rhythmic": "失調名"
  }, 
  {
    "author": "仲殊", 
    "paragraphs": [
      "成都好，藥市晏遊閒。", 
      "步出五門鳴劍佩，別登三島看神仙。", 
      "縹緲結靈煙。", 
      "雲影裏，歌吹暖霜天。", 
      "何用菊花浮玉醴，願求朱草化金丹。", 
      "一粒定長年。"
    ], 
    "rhythmic": "望江南・憶江南"
  }, 
  {
    "author": "仲殊", 
    "paragraphs": [
      "金甃蟠龍尾，蓮開舞鳳頭。", 
      "涼生宮殿不因秋。", 
      "門外莫尋塵世，卷地江流。", 
      "霽色澄千里，潮聲帶兩洲。", 
      "月華輕泛浪花浮。", 
      "今夜蓬萊歸夢，十二瓊樓。"
    ], 
    "rhythmic": "南柯子・南歌子"
  }, 
  {
    "author": "仲殊", 
    "paragraphs": [
      "山陰道士。", 
      "鶴目龜趺多秀氣。", 
      "右領將軍。", 
      "蕭散精神一片雲。", 
      "東山太傅。", 
      "落落龍驤兼虎步。", 
      "潦倒支公。", 
      "窮骨零丁少道風。"
    ], 
    "rhythmic": "減字木蘭花"
  }, 
  {
    "author": "仲殊", 
    "paragraphs": [
      "故園避暑，愛繁陰翳日，流霞供酌。", 
      "竹影篩金泉漱玉，紅映微花簾箔。", 
      "素質生風，香肌無汗，繡扇長閒卻。", 
      "雙鸞棲處，綠筠時下風籜。", 
      "吹斷舞影歌聲，陽臺人去，有當年池閣。", 
      "佩結蘭英凝念久，言語精神依約。", 
      "燕別雕樑，歸鴻紫塞，音信憑誰託。", 
      "爭知好景，爲君長是蕭索。"
    ], 
    "rhythmic": "念奴嬌"
  }, 
  {
    "author": "仲殊", 
    "paragraphs": [
      "瘐領香前親寫得。", 
      "子細看，粉勻無跡。", 
      "月殿休尋覓。", 
      "姑射人來，知是曾相識。", 
      "不要青春閒用力。", 
      "也曾寄、江南信息。", 
      "著意應難摘。", 
      "留與梨花，比並真顏色。"
    ], 
    "rhythmic": "惜雙雙・惜分飛"
  }, 
  {
    "author": "仲殊", 
    "paragraphs": [
      "廣寒曉駕，姑射尋仙侶。", 
      "偷被霜華送將去。", 
      "過越嶺、棲息南枝，勻妝面、凝酥輕聚。", 
      "愛橫管、孤度隴頭聲，盡拼得幽香，爲君分付。", 
      "水亭山驛，衰草斜陽，無限行人斷腸處。", 
      "盡爲我、留得多情，何須待、春風相顧。", 
      "任倒斷、深思向梨花，也無奈寒食，幾番春雨。"
    ], 
    "rhythmic": "洞仙歌"
  }, 
  {
    "author": "仲殊", 
    "paragraphs": [
      "輕盈絳雪。", 
      "乍團聚同心，千點珠結。", 
      "畫館繡幄低飛，融融香徹。", 
      "笑裏精神放縱，斷未許、年華偷歇。", 
      "信任芳春都不管，淅淅南薰，別是一家風月。", 
      "扁舟去後，回望處、娃宮淒涼凝咽。", 
      "身似斷雲零落，深心難說。", 
      "不與雕欄寸地，忍覰著、漂流離缺。", 
      "盡目厭厭總無語，不及高唐夢裏，相逢時節。"
    ], 
    "rhythmic": "楚宮春慢"
  }, 
  {
    "author": "呂本中", 
    "paragraphs": [
      "海雁橋邊春苦。", 
      "幾見落花飛絮。", 
      "重到柳行西，懶問畫樓何處。", 
      "凝佇。", 
      "凝佇。", 
      "十頃荷花風雨。"
    ], 
    "rhythmic": "如夢令"
  }, 
  {
    "author": "呂本中", 
    "paragraphs": [
      "小溪篷底湖風重。", 
      "吹破凝酥動。", 
      "一枝斜映庾門深。", 
      "冷淡無言香泛、月華清。", 
      "已經輕瘦誰爲共。", 
      "魂繞徐熙□。", 
      "恥同桃李困春容。", 
      "肯向毫端開發、兩雲中。"
    ], 
    "rhythmic": "宣州竹・虞美人"
  }, 
  {
    "author": "畢良史", 
    "paragraphs": [
      "霜月穿簾乍白，蘋風入坐偏涼。", 
      "麾燈促席詫時光。", 
      "桃花歌扇小，楊柳舞衫長。", 
      "別乘平分風月，詞人剩引觥觴。", 
      "莫將幽恨攪剛腸。", 
      "盡添金掌露，頻注玉猊香。"
    ], 
    "rhythmic": "臨江仙"
  }, 
  {
    "author": "畢良史", 
    "paragraphs": [
      "高會罷飛觴。", 
      "方錦再移珍席。", 
      "雷鼎乍烹甘液，試問侯蒼璧。", 
      "翠虯寶釧捧殷勤，明滅粲金碧。", 
      "賓主放懷談笑，滿華堂春色。"
    ], 
    "rhythmic": "好事近"
  }, 
  {
    "author": "沈晦", 
    "paragraphs": [
      "湖上秋來蓮蕩空。", 
      "年華都付與，木芙蓉。", 
      "採菱舟子兩相逢。", 
      "雙媚靨，一笑與誰濃。", 
      "斜日落溟濛。", 
      "鴛鴦飛起處，水無蹤。", 
      "望湖樓上兩三峯。", 
      "人不見，林外數聲鍾。"
    ], 
    "rhythmic": "小重山"
  }, 
  {
    "author": "郭章", 
    "paragraphs": [
      "翠柏丹崖，碧雲深鎖神仙府。", 
      "勢盤龍虎。", 
      "樓觀雄中土。", 
      "我欲停時，又恐斜陽暮。", 
      "黃塵路。", 
      "客懷良苦。", 
      "滿目西山雨。"
    ], 
    "rhythmic": "點絳脣"
  }, 
  {
    "author": "胡世將", 
    "paragraphs": [
      "神州沈陸，問誰是、一範一韓人物。", 
      "北望長安應不見，拋卻關西半壁。", 
      "塞馬晨嘶，胡笳夕引，贏得頭如雪。", 
      "三秦往事，只數漢家三傑。", 
      "試看百二山河，奈君門萬里，六師不發。", 
      "閫外何人回首處，鐵騎千羣都滅。", 
      "拜將臺敧，懷賢閣杳，空指衝冠發。", 
      "闌干拍遍，獨對中天明月。"
    ], 
    "rhythmic": "酹江月・念奴嬌"
  }, 
  {
    "author": "趙鼎", 
    "paragraphs": [
      "一朵江梅春帶雪。", 
      "玉軟雲嬌，姑射肌膚潔。", 
      "照影凌波微步怯。", 
      "暗香浮動黃昏月。", 
      "謾道廣平心似鐵。", 
      "詞賦風流，不盡愁千結。", 
      "望斷江南音信絕。", 
      "隴頭行客空情切。"
    ], 
    "rhythmic": "蝶戀花"
  }, 
  {
    "author": "趙鼎", 
    "paragraphs": [
      "盡日東風吹綠樹。", 
      "向晚輕寒，數點催花雨。", 
      "年少淒涼天付與。", 
      "更堪春思縈離緒。", 
      "臨水高樓攜酒處。", 
      "曾倚哀弦，歌斷黃金縷。", 
      "樓下水流何處去。", 
      "憑欄目送蒼煙暮。"
    ], 
    "rhythmic": "蝶戀花"
  }, 
  {
    "author": "趙鼎", 
    "paragraphs": [
      "魂消目斷關山路。", 
      "曾送雕鞍去。", 
      "而今留滯古陪京。", 
      "還是一尊芳酒、送君行。", 
      "吾廬好在條山曲。", 
      "三徑應蕪沒。", 
      "誅茅爲我補東籬。", 
      "會待新春殘臘、也來歸。"
    ], 
    "rhythmic": "虞美人"
  }, 
  {
    "author": "趙鼎", 
    "paragraphs": [
      "寶鑑菱花瑩。", 
      "孤鸞慵照影。", 
      "魚書蝶夢兩浮沉，恨恨恨。", 
      "結盡丁香，瘦如楊柳，雨疏雲冷。", 
      "宿醉厭厭病。", 
      "羅巾空淚粉。", 
      "欲將遠意託湘弦，悶悶悶。", 
      "香絮悠悠，畫簾悄悄，日長春困。"
    ], 
    "rhythmic": "怨春風・一斛珠"
  }, 
  {
    "author": "趙鼎", 
    "paragraphs": [
      "香冷金爐，夢迴鴛帳餘香嫩。", 
      "更無人問。", 
      "一枕江南恨。", 
      "消瘦休文，頓覺春衫褪。", 
      "清明近。", 
      "杏花吹盡。", 
      "薄暮東風緊。"
    ], 
    "rhythmic": "點絳脣"
  }, 
  {
    "author": "趙鼎", 
    "paragraphs": [
      "連環寶瑟深深願，結盡一生愁。", 
      "人間天上，佳期勝賞，今夜中秋。", 
      "雅歌妍態，嫦娥見了，應羨風流。", 
      "芳尊美酒，年年歲歲，月滿高樓。"
    ], 
    "rhythmic": "人月圓"
  }, 
  {
    "author": "趙鼎", 
    "paragraphs": [
      "年年桃李。", 
      "渺關河一夢，飛花空委。", 
      "鴻去燕來，錦字參差難寄。", 
      "斂雙眉、山對起。", 
      "嬌波淚落妝如洗。", 
      "獨倚高樓，日日春風裏。", 
      "江水際。", 
      "天色無情，似送離懷千里。"
    ], 
    "rhythmic": "河傳"
  }, 
  {
    "author": "趙鼎", 
    "paragraphs": [
      "綽約彤霞降紫霄。", 
      "是仙子風標。", 
      "湘裙明佩響瓊瑤。", 
      "散馥郁、暗香飄。", 
      "小春十月寒猶淺，妝粉弄梅梢。", 
      "秦樓風月待吹簫。", 
      "舞雙鶴、醉蟠桃。"
    ], 
    "rhythmic": "燕歸樑"
  }, 
  {
    "author": "趙鼎", 
    "paragraphs": [
      "筆端紅翠。", 
      "造化工夫春有意。", 
      "雲夢涵胸。", 
      "好去蓬山十二重。", 
      "天街追騎。", 
      "催喚謫仙泥樣醉。", 
      "電掃雲空。", 
      "百斛明珠咳唾中。"
    ], 
    "rhythmic": "減字木蘭花"
  }, 
  {
    "author": "趙鼎", 
    "paragraphs": [
      "蘭燭畫堂深，歌吹已終瑤席。", 
      "碾破密雲金縷，送蓬萊歸客。", 
      "看看宣詔未央宮，草詔侍宸極。", 
      "拜賜一杯甘露，泛天邊春色。"
    ], 
    "rhythmic": "好事近"
  }, 
  {
    "author": "趙鼎", 
    "paragraphs": [
      "斷霞收盡黃昏雨。", 
      "滴梧桐疏樹。", 
      "簾櫳不卷夜沈沈，鎖一庭風露。", 
      "天涯人遠，心期夢悄，苦長宵難度。", 
      "知他窗外促織兒，有許多言語。"
    ], 
    "rhythmic": "賀聖朝"
  }, 
  {
    "author": "趙鼎", 
    "paragraphs": [
      "檐花點滴秋清。", 
      "寸心驚。", 
      "香斷一爐瀋水、一燈青。", 
      "涼宵永。", 
      "孤衾冷。", 
      "夢難成。", 
      "葉葉高梧敲恨、送殘更。"
    ], 
    "rhythmic": "烏夜啼"
  }, 
  {
    "author": "趙鼎", 
    "paragraphs": [
      "豔豔春嬌入眼波。", 
      "勸人金盞緩聲歌。", 
      "不禁粉淚搵香羅。", 
      "暮雨朝雲相見少，落花流水別離多。", 
      "寸腸爭奈此情何。"
    ], 
    "rhythmic": "浣溪沙"
  }, 
  {
    "author": "趙鼎", 
    "paragraphs": [
      "空籠簾影隔垂楊。", 
      "夢迴芳草池塘。", 
      "杏花枝上蝶雙雙。", 
      "春晝初長。", 
      "強理雲鬟臨照，暗彈粉淚沾裳。", 
      "自憐容豔惜流光。", 
      "無限思量。"
    ], 
    "rhythmic": "畫堂春"
  }, 
  {
    "author": "趙鼎", 
    "paragraphs": [
      "歸計信悠悠。", 
      "歸去誰留。", 
      "夢隨江水繞沙洲。", 
      "沙上孤鴻猶笑我，萍梗飄流。", 
      "與世且沈浮。", 
      "要便歸休。", 
      "一杯消盡一生愁。", 
      "儻有人來閒論事，我會搖頭。"
    ], 
    "rhythmic": "浪淘沙"
  }, 
  {
    "author": "趙鼎", 
    "paragraphs": [
      "屋下疏流水，屋上列青山。", 
      "先生跨鶴何處，窈窕白雲間。", 
      "採藥當年三徑，只有長鬆綠竹，霜吹晚蕭然。", 
      "舉酒高臺上，彷佛揖羣仙。", 
      "轉銀漢，飛寶鑑，溢清寒。", 
      "金波萬頃不動，人在玉壺寬。", 
      "我唱君須起舞，要把嫦娥留住，相送一杯殘。", 
      "醉矣拂衣去，一笑渺人寰。"
    ], 
    "rhythmic": "水調歌頭"
  }, 
  {
    "author": "趙鼎", 
    "paragraphs": [
      "小園曲徑，度疏林深處，幽蘭微馥。", 
      "竹塢無人雙翠羽，飛觸珊珊寒玉。", 
      "更欲題詩，晚來孤興，卻恐傷幽獨。", 
      "不如花下，一尊芳酒相屬。", 
      "慨念故國風流，楊花春夢短，黃粱初熟。", 
      "卷白千觴須勸我，洗此胸中榮辱。", 
      "醉揖南山，一聲清嘯，休把離騷讀。", 
      "遲留歸去，月明猶掛喬木。"
    ], 
    "rhythmic": "雙翠羽"
  }, 
  {
    "author": "趙鼎", 
    "paragraphs": [
      "秋光向晚。", 
      "嘆羈遊坐見。", 
      "年華將換。", 
      "一紙素書，擬託南來徵雁。", 
      "奈雪深、天更遠。", 
      "東窗皓月今宵滿。", 
      "淺酌芳尊，暫倩嫦娥伴。", 
      "應念夜長，旅枕孤衾不暖。", 
      "便莫教、清影轉。"
    ], 
    "rhythmic": "河傳"
  }, 
  {
    "author": "趙鼎", 
    "paragraphs": [
      "慘結秋陰，西風送、霏霏雨溼。", 
      "悽望眼、徵鴻幾字，暮投沙磧。", 
      "試問鄉關何處是，水雲浩蕩迷南北。", 
      "但一抹、寒青有無中，遙山色。", 
      "天涯路，江上客。", 
      "腸欲斷，頭應白。", 
      "空搔首興歡，暮年離拆。", 
      "須信道消憂除是酒，奈酒行有盡情無極。", 
      "便挽取、長江入尊罍，澆胸臆。"
    ], 
    "rhythmic": "滿江紅", 
    "tags": [
      "長江"
    ]
  }, 
  {
    "author": "趙鼎", 
    "paragraphs": [
      "客路那知歲序移。", 
      "忽驚春到小桃枝。", 
      "天涯海角悲涼地，記得當年全盛時。", 
      "花弄影，月流輝。", 
      "水精宮殿五雲飛。", 
      "分明一覺華胥夢，回首東風淚滿衣。"
    ], 
    "rhythmic": "鷓鴣天"
  }, 
  {
    "author": "趙鼎", 
    "paragraphs": [
      "惜別懷歸老不禁。", 
      "一年春事柳陰陰。", 
      "日下長安何處是，碧雲深。", 
      "已恨梅花疏遠信，休傳桃葉怨遺音。", 
      "一醉東風分首去，兩驚心。"
    ], 
    "rhythmic": "浣溪沙"
  }, 
  {
    "author": "趙鼎", 
    "paragraphs": [
      "煙雨滿江風細。", 
      "江上危樓獨倚。", 
      "歌罷楚雲空，樓下依前流水。", 
      "迢遞。", 
      "迢遞。", 
      "目送孤鴻千里。"
    ], 
    "rhythmic": "如夢令"
  }, 
  {
    "author": "趙鼎", 
    "paragraphs": [
      "楊柳曲江頭，曾記彩舟良夕。", 
      "一枕楚臺殘夢，似行雲無跡。", 
      "青山迢遞水悠悠，何處問消息。", 
      "還是一年春暮，倚東風獨立。"
    ], 
    "rhythmic": "好事近"
  }, 
  {
    "author": "趙鼎", 
    "paragraphs": [
      "惜別傷離，此生此念無重數。", 
      "故人何處。", 
      "還送春歸去。", 
      "美酒一杯，誰解歌金縷。", 
      "無情緒。", 
      "淡煙疏雨。", 
      "花落空庭暮。"
    ], 
    "rhythmic": "點絳脣"
  }, 
  {
    "author": "趙鼎", 
    "paragraphs": [
      "歸去來。", 
      "歸去來。", 
      "昨夜東風吹夢迴。", 
      "家山安在哉。", 
      "酒一杯。", 
      "復一杯。", 
      "準擬愁懷待酒開。", 
      "愁多腸九回。"
    ], 
    "rhythmic": "相思令・相思兒令"
  }, 
  {
    "author": "趙鼎", 
    "paragraphs": [
      "雙峯遙促，回波奔注，茫茫濺雨飛沙。", 
      "霜凜劍戈，風生陣馬，如聞萬鼓齊撾。", 
      "兒戲笑夫差。", 
      "漫水犀強弩，一戰魚蝦。", 
      "依舊羣龍，怒卷銀漢下天涯。", 
      "雷驅電熾雄誇。", 
      "似雲垂鵬背，雪噴鯨牙。", 
      "須臾變滅，天容水色，瓊田萬頃無瑕。", 
      "俗眼但驚嗟。", 
      "試望中彷佛，三島煙霞。", 
      "舊隱依然，幾時歸去泛靈槎。"
    ], 
    "rhythmic": "望海潮"
  }, 
  {
    "author": "趙鼎", 
    "paragraphs": [
      "江月初升，聽悲風、蕭瑟滿山零葉。", 
      "夜久酒闌，火冷燈青，奈此愁懷千結。", 
      "綠琴三嘆朱弦絕，與誰唱、陽春白雪。", 
      "但遐想、窮年坐對，斷編遺冊。", 
      "西北攙槍未滅。", 
      "千萬鄉關，夢遙吳越。", 
      "慨念少年，橫槊風流，醉瞻海涵天闊。", 
      "老來身世疏篷底，忍憔悴、看人顏色。", 
      "更何似、歸與枕流漱石。"
    ], 
    "rhythmic": "花心動"
  }, 
  {
    "author": "趙鼎", 
    "paragraphs": [
      "空山雨過，月色浮新釀。", 
      "把盞無人共心賞。", 
      "漫悲吟、獨自拈斷霜須，還就寢、秋入孤衾漸爽。", 
      "可憐窗外竹，不怕西風，一夜瀟瀟弄疏響。", 
      "奈此九迴腸，萬斛清愁，人何處、邈如天樣。", 
      "縱隴水、秦雲阻歸音，便不許時閒，夢中尋訪。"
    ], 
    "rhythmic": "洞仙歌"
  }, 
  {
    "author": "趙鼎", 
    "paragraphs": [
      "雨餘風露悽然。", 
      "月流天。", 
      "還是年時今夜、照關山。", 
      "收別淚。", 
      "持杯起。", 
      "問嬋娟。", 
      "問我扁舟流蕩、幾時還。"
    ], 
    "rhythmic": "烏夜啼"
  }, 
  {
    "author": "趙鼎", 
    "paragraphs": [
      "靡靡流光，悽悽風露，小園草木初凋。", 
      "杳然塵影，爽氣界天高。", 
      "愛此佳名重九，隨宜對、秋菊持醪。", 
      "登臨處，哀蟬斷響，燕雁度雲霄。", 
      "閒謠。", 
      "情緬邈，相尋萬化，人世徒勞。", 
      "念胸中百慮，何物能消。", 
      "欲致頹齡不老，和金莖、一醉陶陶。", 
      "君休問，千年事往，聊與永今朝。"
    ], 
    "rhythmic": "滿庭芳"
  }, 
  {
    "author": "趙鼎", 
    "paragraphs": [
      "春色遍天涯，寒谷未知消息。", 
      "且共一尊芳酒，看東風飛雪。", 
      "太平遺老洞霄翁，相對兩華髮。", 
      "一任醉魂飛去，訪瓊瑤宮闕。"
    ], 
    "rhythmic": "好事近"
  }, 
  {
    "author": "趙鼎", 
    "paragraphs": [
      "羈旅轉飛蓬，投老未知休息。", 
      "卻念故園春事，舞殘紅飛雪。", 
      "危樓高處望天涯，雲海寄窮髮。", 
      "只有舊時涼月，照清伊雙闕。"
    ], 
    "rhythmic": "好事近"
  }, 
  {
    "author": "趙鼎", 
    "paragraphs": [
      "一炷鼻端香，方寸浪平風息。", 
      "汲取玉池春水，點紅爐微雪。", 
      "年來都以酒相妨，進退只毫髮。", 
      "卻道醉鄉深處，是三山神闕。"
    ], 
    "rhythmic": "好事近"
  }, 
  {
    "author": "趙鼎", 
    "paragraphs": [
      "煙霧鎖青冥，直上九關一息。", 
      "姑射有人相挽，瑩肌膚冰雪。", 
      "騎鯨卻下大荒來，天風亂吹髮。", 
      "慨念故人非是，漫塵埃城闕。"
    ], 
    "rhythmic": "好事近"
  }, 
  {
    "author": "趙鼎", 
    "paragraphs": [
      "三月正當三十日，愁殺醉吟翁。", 
      "可奈青春，太無情甚，歸去苦匆匆。", 
      "共君今夜不須睡，尊酒且從容。", 
      "說與樓頭，打鐘人道，休打五更鐘。"
    ], 
    "rhythmic": "少年遊"
  }, 
  {
    "author": "趙鼎", 
    "paragraphs": [
      "花光燭影春容媚。", 
      "香生和氣。", 
      "紛紛兒女拜翁前，勸犀尊金醴。", 
      "凌煙圖畫，王侯富貴，非翁雅意。", 
      "願翁早早乞身歸，對青山沈醉。"
    ], 
    "rhythmic": "賀聖朝"
  }, 
  {
    "author": "趙鼎", 
    "paragraphs": [
      "徵鞍南去天涯路。", 
      "青山無數。", 
      "更堪月下子規啼，向深山深處。", 
      "悽然推枕，難尋新夢，忍聽伊言語。", 
      "更闌人靜一聲聲，道不如歸去。"
    ], 
    "rhythmic": "賀聖朝"
  }, 
  {
    "author": "趙鼎", 
    "paragraphs": [
      "破新正春到，五葉堯蓂，弄芳初秀。", 
      "翦綵然膏，燦華筵如晝。", 
      "家慶圖中，老萊堂上，竟祝翁遐壽。", 
      "喜氣歡容，光生玉斝，香霏金獸。", 
      "誰會高情，淡然聲利，一笑塵寰，萬緣何有。", 
      "解組歸來，訪漁樵朋友。", 
      "華髮蒼顏，任從老去，但此情依舊。", 
      "歲歲年年，花前月下，一尊芳酒。"
    ], 
    "rhythmic": "醉蓬萊"
  }, 
  {
    "author": "趙鼎", 
    "paragraphs": [
      "漠漠晴霓和雨收。", 
      "長波千萬裏，拍天流。", 
      "雲帆煙棹去悠悠。", 
      "西風裏，歸興滿滄州。", 
      "謾道醉忘憂。", 
      "蕩高懷遠恨，更悲秋。", 
      "一眉山色爲誰愁。", 
      "黃昏也，獨自倚危樓。"
    ], 
    "rhythmic": "小重山"
  }, 
  {
    "author": "趙鼎", 
    "paragraphs": [
      "度隴信音誰與寄。", 
      "腸斷江南千里。", 
      "深雪前村裏。", 
      "一枝昨夜傳芳意。", 
      "冷蕊暗香空旖旎。", 
      "也應是、春來憔悴。", 
      "風度將誰比。", 
      "憶曾插向香羅□。"
    ], 
    "rhythmic": "惜雙雙・惜分飛"
  }, 
  {
    "author": "趙鼎", 
    "paragraphs": [
      "世態浮雲易變，時光飛箭難留。", 
      "五年重見海東頭。", 
      "只有交情似舊。", 
      "未盡別來深意，難堪老去離愁。", 
      "青山迢遞水悠悠。", 
      "明日扁舟病酒。"
    ], 
    "rhythmic": "西江月"
  }, 
  {
    "author": "趙鼎", 
    "paragraphs": [
      "草色芊綿。", 
      "雨點闌斑。", 
      "糝飛花、還是春殘。", 
      "天涯萬里，海上三年。", 
      "試倚危樓，將遠恨，捲簾看。", 
      "舉頭見日，不見長安。", 
      "謾凝眸、老淚悽然。", 
      "山禽飛去，榕葉生寒。", 
      "到黃昏也，獨自個，尚憑闌。"
    ], 
    "rhythmic": "行香子"
  }, 
  {
    "author": "趙鼎", 
    "paragraphs": [
      "青春不與花爲主。", 
      "花正開時春暮。", 
      "花下醉眠休訴。", 
      "看取春歸去。", 
      "鶯愁蝶怨春知否。", 
      "欲問春歸何處。", 
      "只有一尊芳醑。", 
      "留得青春住。"
    ], 
    "rhythmic": "醉桃園・桃源憶故人"
  }, 
  {
    "author": "趙鼎", 
    "paragraphs": [
      "霜露日淒涼。", 
      "北雁南翔。", 
      "驚風吹起不成行。", 
      "弔影蒼波何限恨，日暮天長。", 
      "爲爾惜流光。", 
      "還是重陽。", 
      "故人何處艤危牆。", 
      "寄我相思千點淚，直過瀟湘。"
    ], 
    "rhythmic": "浪淘沙"
  }, 
  {
    "author": "趙鼎", 
    "paragraphs": [
      "玉宇洗秋晴。", 
      "涼月亭亭。", 
      "夢迴孤枕瑣窗明。", 
      "何處飛來三弄笛，風露悽清。", 
      "曾看玉纖橫。", 
      "苦愛新聲。", 
      "由來百慮爲愁生。", 
      "此夜曲中聞折柳，都是離情。"
    ], 
    "rhythmic": "浪淘沙"
  }, 
  {
    "author": "蔣璨", 
    "paragraphs": [
      "三年枕上吳中路。", 
      "遣黃耳、隨君去。", 
      "欲過鬆江呼小渡。", 
      "莫驚鷗鷺，四橋都是，老子經行處。", 
      "輞川圖上看春暮。", 
      "長憶高人右丞句。", 
      "作個歸期天未許。", 
      "春衫猶是，小蠻針線，曾溼西湖雨。"
    ], 
    "rhythmic": "青玉案", 
    "tags": [
      "西湖"
    ]
  }, 
  {
    "author": "李邴", 
    "paragraphs": [
      "瀟灑江梅，向竹梢疏處，橫兩三枝。", 
      "東君也不愛惜，雪壓霜欺。", 
      "無情燕子，怕春寒、輕失花期。", 
      "卻是有，年年塞雁，歸來曾見開時。", 
      "清淺小溪如練，問玉堂何似，茅舍疏籬。", 
      "傷心故人去後，冷落新詩。", 
      "微雲淡月，對江天、分付他誰。", 
      "空自憶，清香未減，風流不在人知。"
    ], 
    "rhythmic": "漢宮春", 
    "tags": [
      "宋詞三百首"
    ]
  }, 
  {
    "author": "李邴", 
    "paragraphs": [
      "一團嬌軟，是將春揉做，撩亂隨風到何處。", 
      "自長亭、人去後，菸草萋迷，歸來了、裝點離愁無數。", 
      "飄揚無個事，剛被縈牽，長是黃昏怕微雨。", 
      "記那回，深院靜，簾幕低垂，花陰下、霎時留住。", 
      "又只恐、伊家太輕狂，驀地和春，帶將歸去。"
    ], 
    "rhythmic": "洞仙歌"
  }, 
  {
    "author": "李邴", 
    "paragraphs": [
      "壯歲分符方面，惠風草偃，禾稼春融。", 
      "報政朝天，歸去穩步鰲宮。", 
      "望堯斝、九重絳闕，頒漢詔、五色芝封。", 
      "湛恩濃。", 
      "錦衣槐裏，重繼三公。", 
      "雍容。", 
      "臨歧祖帳，綺羅環列，冠蓋雲叢。", 
      "滿城桃李，盡將芳意謝東風。", 
      "柳煙輕、萬條離恨，花露重、千點啼紅。", 
      "莫匆匆。", 
      "且陪珠履，同醉金鍾。"
    ], 
    "rhythmic": "玉蝴蝶"
  }, 
  {
    "author": "李邴", 
    "paragraphs": [
      "素光練淨，映秋山、隱隱修眉橫綠。", 
      "鳷鵲樓高天似水，碧瓦寒生銀粟。", 
      "千丈斜暉，奔雲涌霧，飛過盧仝屋。", 
      "更無塵氣，滿庭風碎梧竹。", 
      "誰念鶴髮仙翁，當年曾共賞，紫巖飛瀑。", 
      "對影三人聊痛飲，一洗離愁千斛。", 
      "斗轉參橫，翩然歸去，萬里騎黃鵠。", 
      "滿川霜曉，叫雲吹斷橫玉。"
    ], 
    "rhythmic": "念奴嬌"
  }, 
  {
    "author": "李邴", 
    "paragraphs": [
      "誰勸東風臘裏來。", 
      "不知天待雪，惱江梅。", 
      "東郊寒色尚徘徊。", 
      "雙彩燕，飛傍鬢雲堆。", 
      "玉冷曉妝臺。", 
      "宜春金縷字，拂香腮。", 
      "紅羅先繡踏青鞋。", 
      "春猶淺，花信更須催。"
    ], 
    "rhythmic": "小衝山・小重山"
  }, 
  {
    "author": "李邴", 
    "paragraphs": [
      "沈吟不語晴窗畔。", 
      "小字銀鉤題欲遍。", 
      "雲情散亂未成篇，花骨敧斜終帶軟。", 
      "重重說盡情和怨。", 
      "珍重提攜常在眼。", 
      "暫時得近玉纖纖，翻羨縷金紅象管。"
    ], 
    "rhythmic": "木蘭花・玉樓春"
  }, 
  {
    "author": "李邴", 
    "paragraphs": [
      "露花煙柳。", 
      "春思濃如酒。", 
      "幾陣狂風新雨後。", 
      "滿地落紅鋪繡。", 
      "風流何處疏狂。", 
      "厭厭恨結柔腸。", 
      "又是危闌獨倚，一川菸草斜陽。"
    ], 
    "rhythmic": "清平樂"
  }, 
  {
    "author": "李邴", 
    "paragraphs": [
      "又喜椒觴到手，寶勝裏、仍剪金花。"
    ], 
    "rhythmic": "滿庭芳"
  }, 
  {
    "author": "李邴", 
    "paragraphs": [
      "一年適盡蓮花漏，翠井屠蘇沈凍酒。"
    ], 
    "rhythmic": "玉樓春"
  }, 
  {
    "author": "李邴", 
    "paragraphs": [
      "涼風吹帽，橫槊試登高。", 
      "想見徵西舊事，龍山會、賓主俱豪。"
    ], 
    "rhythmic": "滿庭芳"
  }, 
  {
    "author": "李邴", 
    "paragraphs": [
      "帝城三五。", 
      "燈光花市盈路。", 
      "天街遊處。", 
      "此時方信，鳳闕都民，奢華豪富。", 
      "紗籠才過處。", 
      "喝道轉身，一壁小來且住。", 
      "見許多、才子豔質，攜手並肩低語。", 
      "東來西往誰家女。", 
      "買玉梅爭戴，緩步香風度。", 
      "北觀南顧。", 
      "見畫燭影裏，神仙無數。", 
      "引人魂似醉，不如趁早，步月歸去。", 
      "這一雙情眼，怎生禁得，許多胡覷。"
    ], 
    "rhythmic": "女冠子"
  }, 
  {
    "author": "李邴", 
    "paragraphs": [
      "雙綠。", 
      "淡勻拂。", 
      "兩臉春融光透玉。", 
      "起來卻怕東風觸。", 
      "本是一團香玉。", 
      "飛鸞臺上看未足。", 
      "貯向阿嬌金屋。"
    ], 
    "rhythmic": "調笑令"
  }, 
  {
    "author": "向子諲", 
    "paragraphs": [
      "月窟蟠根，雲巖分種，絕知不是塵凡。", 
      "琉璃剪葉金粟綴花繁。", 
      "黃菊周旋避舍，友蘭蕙、羞殺山樊。", 
      "清香遠，秋風十里，鼻觀已先參。", 
      "酒闌。", 
      "聽我語，平生半是，江北江南。", 
      "經行處、無窮綠水青山。", 
      "常被此花相惱，思共老、結屋中間。", 
      "不因爾，薌林底事，遊戲到人寰。"
    ], 
    "rhythmic": "滿庭芳"
  }, 
  {
    "author": "向子諲", 
    "paragraphs": [
      "瑟瑟金風，團團玉露，巖花秀髮秋光。", 
      "水邊一笑，十里得清香。", 
      "疑是蕊宮仙子，新妝就、嬌額塗黃。", 
      "霜天晚，妖紅麗紫，回首總堪傷。", 
      "中央。", 
      "孕正色，更留明月，偏照何妨。", 
      "便高如蘭菊，也讓芬芳。", 
      "輸與薌林居士，微吟罷、閒據胡牀。", 
      "須知道，天教尤物，相伴老江鄉。"
    ], 
    "rhythmic": "滿庭芳"
  }, 
  {
    "author": "向子諲", 
    "paragraphs": [
      "瑤田銀海。", 
      "浩色難爲對。", 
      "琪樹照人間，曉然是、華巖境界。", 
      "萬年鬆徑，一帶舊峯巒，深掩覆，密遮藏，三昧興無礙。", 
      "金毛獅子，打就休驚怪。", 
      "片片上紅爐，且不可、將情作解。", 
      "有無不道，泯絕去來今，明即暗，暗還明，只個長不昧。"
    ], 
    "rhythmic": "驀山溪"
  }, 
  {
    "author": "向子諲", 
    "paragraphs": [
      "掛冠神武。", 
      "來作煙波主。", 
      "千里好江山，都盡是、君恩賜與。", 
      "風勾月引，催上泛宅時，酒傾玉，鱠堆雪，總道神仙侶。", 
      "蓑衣箬笠，更着些兒雨。", 
      "橫笛兩三聲，晚雲中、驚鷗來去。", 
      "欲煩妙手，寫入散人圖，蝸角名，蠅頭利，着甚來由顧。"
    ], 
    "rhythmic": "驀山溪"
  }
]