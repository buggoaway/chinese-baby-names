[
  {
    "author": "無名氏", 
    "paragraphs": [
      "長樂晚彩戲萊衣。", 
      "奄忽夢報仙期。", 
      "帝鄉渺渺乘鸞去，啼紅嬪御不勝悲。", 
      "蒼梧煙水杳難追。", 
      "腸斷處、過江時。", 
      "銀濤千萬疊，不知何處是瑤池。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "中興運，孝治格昇平。", 
      "回騩馭，弭鳳駕，冊寶初上鴻名。", 
      "龍樓問寢候雞鳴。", 
      "更翻萊戲綵衣輕。", 
      "坤躔夜照老人星。", 
      "金觴上壽，長願燕慈寧。", 
      "乘雲何處去，愁斷紫簫聲。", 
      "追思金殿，椒壁丹楹。", 
      "又誰知、勤儉仁明。", 
      "風行化被宮庭。", 
      "佑聖主，底明時。", 
      "陰功暗及生靈。", 
      "離宮晚、花卉娉婷。", 
      "甲觀高、潮海崢嶸。", 
      "往事回頭忽飄零。", 
      "空留嬪御，掩泣望霓旌。", 
      "會稽山翠，永祐陵高，而今便是蓬瀛。"
    ], 
    "rhythmic": "六州"
  }, 
  {
    "author": "無名氏", 
    "paragraphs": [
      "炎圖景運正延鴻。", 
      "文思坐深宮。", 
      "慈寧大養，樂事時奏宸聰。", 
      "皇齡永，恩霈下，遍寰中。", 
      "君王乘彩服，嬪御上瑤鍾。", 
      "年年誕節，就盈吉月，交慶流虹。", 
      "歡洽意方濃。", 
      "不覺仙遊渺邈，但號泣蒼穹。", 
      "追慕念音容。", 
      "詩書慈儉，配古追蹤。", 
      "躬行四德，誰知繼、二南風。", 
      "移盼俄空，寶鑑脂澤塵封。", 
      "清都遠，帝鄉遙，杳難通。", 
      "想雲軿、還上瀛蓬。", 
      "稽山何在，當年禹宅，萬古蔥蔥。", 
      "最難堪，潮頭定，海波融。"
    ], 
    "rhythmic": "十二時・憶少年"
  }, 
  {
    "author": "無名氏", 
    "paragraphs": [
      "返虞長樂，猶是憶賓天。", 
      "何事駕仙軿。", 
      "簫笳儀衛辭宮闕，移仗入雲煙。", 
      "於皇清廟敞華筵。", 
      "昭穆謹承先。", 
      "千秋長奉烝嘗孝，永享中興年。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "鼎湖龍遠，九祭畢嘉觴。", 
      "遙望白雲鄉。", 
      "簫笳悽咽離天闕，千仗儼成行。", 
      "聖神昭穆盛重光。", 
      "寶室萬年藏。", 
      "皇心追慕思無極，孝饗奉烝嘗。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "鳳簫聲斷，縹緲溯丹邱。", 
      "猶是憶河洲。", 
      "熒煌寶冊來天上，何處訪仙遊。", 
      "蔥蔥郁郁瑞光浮。", 
      "嘉酌侑芳羞。", 
      "雕輿繡幰歸新廟，百世與千秋。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "中興復古，孝治日昭鴻。", 
      "原廟飾瑰宮。", 
      "金壁千門磻萬磶，楹桷竟穹崇。", 
      "亭童芝蓋擁旌龍。", 
      "列聖儼相從。", 
      "共錫神孫千萬壽，龜鼎亙衡嵩。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "坤儀厚載，遺德滿寰中。", 
      "歸御廣寒宮。", 
      "玉容如在飈輿遠，長樂起悲風。", 
      "霓旌絳節下層空。", 
      "雲闕曉瞳曨。", 
      "真遊千載安原廟，聖孝與天通。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "深仁厚德，流澤自無窮。", 
      "仙馭倏賓空。", 
      "衣冠未返蒼梧遠，遙望鼎湖龍。", 
      "人間彷彿認天容。", 
      "縹緲五雲中。", 
      "帝城猶有遺民在，垂淚向西風。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "金殿晚、愁結坤寧。", 
      "天下母、忽仙升。", 
      "雲山浩浩歸何處，但聞空際綵鸞聲。", 
      "紫簫斷後無蹤跡，煙靄靄，夜澄澄。", 
      "曉夢到瑤城。", 
      "當時花木正冥冥。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "娟娟月，初未缺，忽沈西。", 
      "桂枝殘，寒兔下，惟見露腳斜飛。", 
      "六宮歌笑奉瑤墀。", 
      "一朝寂寞掩褘衣。", 
      "夜星不動玉鸞嘶。", 
      "沈沈何處，愁霧鎖金扉。", 
      "羣仙瞻道範，肅駕到蓬池。", 
      "紫清逸轡，飛電奔馳。", 
      "又誰知。", 
      "一世柔儀。", 
      "椒塗玉鈕金螭。", 
      "贊聖主，膺天命，功勤曾佐雍熙。", 
      "瑤天隔，玉闥低迷。", 
      "五雲高、絳府參差。", 
      "往事如今好尋思。", 
      "留得香箋鏤管、寫新詩。", 
      "但看芳猷美，寶冊傳徽。", 
      "隆名萬古昭垂。"
    ], 
    "rhythmic": "六州"
  }, 
  {
    "author": "無名氏", 
    "paragraphs": [
      "皇家景運合無疆。", 
      "天子坐明堂。", 
      "豐年多黍，四方爭報時康。", 
      "酒常清，花易好，壽君王。", 
      "天宮見玉女，大笑億千場。", 
      "不知何事，椒塗暗淡，瑤殿淒涼。", 
      "寶鏡玉臺光。", 
      "可奈畫眉人去，脂澤散餘芳。", 
      "極目望瀟湘。", 
      "波遙草遠，只見殘陽。", 
      "南山古阜，松柏茂，蔚蒼蒼。", 
      "杳靄宮商。", 
      "風過金殿琳琅。", 
      "道歌繁，嚴鼓近，慘悲傷。", 
      "水凝愁，山攢恨，煙淡雲黃。", 
      "神山何在，蟠桃已遠，弱水何長。", 
      "最難堪，回翟雉，返鸞凰。", 
      "向芙蓉別殿、謾焚香。"
    ], 
    "rhythmic": "十二時・憶少年"
  }, 
  {
    "author": "無名氏", 
    "paragraphs": [
      "紫鸞飛去，玉殿鎖坤寧，珠箔儼銀屏。", 
      "仙家不似人間世，無處覓雲軿。", 
      "金鋪肅肅湛嚴扃，天冊下彤庭。", 
      "嘉觴好在新宮薦，萬世妥神靈。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "秋月冷、秋鶴無聲。", 
      "清禁曉、動皇情。", 
      "玉笙忽斷今何在，不知誰報玉樓成。", 
      "七星授轡驂鸞種，人不見、恨難平。", 
      "何以返霓旌。", 
      "一天風露苦悽清。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "皇家多慶，親壽與天長。", 
      "德業播輝光。", 
      "焜煌寶冊來清禁，玉篆映金相。", 
      "庭闈尊奉會明昌。", 
      "佳氣溢康莊。", 
      "洪禧申輯名增衍，億載頌無疆。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "上皇天大，華旦煥堯文。", 
      "鴻福浩無垠。", 
      "羽龍俄駕靈輴去，空鎖鼎湖雲。", 
      "稽山翠擁浙江濆。", 
      "歸旆卷繽紛。", 
      "仙遊指日嚴升祔，萬載頌高勳。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "虞觴奉主，仙馭返皇宮。", 
      "禮典極欽崇。", 
      "雲旗前導開清廟，龍管咽薰風。", 
      "巍巍堯父告神功。", 
      "追慕孝誠通。", 
      "千秋萬歲中興統，宗祀與天同。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "中興揖遜，功德仰兼隆。", 
      "仁澤被華戎。", 
      "鼎湖俄痛遺弓墮，日日想威容。", 
      "柔儀懿範與堯同。", 
      "飈馭儼相從。", 
      "靈宮真館偕來燕，垂裕永無窮。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "皇家盛事，三殿慶重重。", 
      "聖主極推崇。", 
      "瑤編寶列相輝映，歸美意何窮。", 
      "鈞韶九奏度春風。", 
      "彩仗煥儀容。", 
      "歡聲和氣彌寰宇，皇壽與天同。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "重親萬壽，八帙衍新元。", 
      "禮典備文孫。", 
      "溫溫和氣迎長日，寶冊煥瑤琨。", 
      "徽音顯號自堯門。", 
      "德行已該存。", 
      "更期昌算齊箕翼，愈久愈崇尊。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "笳鼓發、雲慘寒空。", 
      "丹旐去、卷悲風。", 
      "憂勤六載親幾務，有巍巍、聖德仁功。", 
      "褰裳尊處大安宮。", 
      "荊鼎就、遽遺弓。", 
      "仙遊攀不及，臣民號慟訴蒼穹。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "龜書畀姒，歷數在皇躬。", 
      "揖遜仰高風。", 
      "鼎湖龍去遺弓墮，冠劍鎖深宮。", 
      "塗山齊德翊成功。", 
      "仙魄蚤賓空。", 
      "珍臺閒館棲神地，獻饗永無窮。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "思齊文母，盛德比姜任。", 
      "擁佑極恩深。", 
      "湯孫歸美熙鴻號，鏤玉更繩金。", 
      "虞庭萬闢萃華簪。", 
      "法仗儼天臨。", 
      "展闈慶典年年舉，千古播徽音。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "皇撫極，明德貫乾坤。", 
      "信星列，卿雲爛，輝亙紫微垣。", 
      "思報貺、明詔祠宮，練時搜曠典，紫畤觚壇，昭孝德、親御和鑾。", 
      "振鷺玉珊珊。", 
      "精純謁款，膋蕭爌煬。", 
      "黃流湛澹，百末布生蘭。", 
      "扣天閽，延飛駕，相彷佛，降雲端。", 
      "神光集，嘉響應，靄靄萬衣冠。", 
      "竣熙事清曉輕寒。", 
      "恣榮觀。", 
      "華衣霧縠般般。", 
      "乾坤並貺慶君歡。", 
      "翹首聖恩寬。", 
      "遵皇極，沛天澤，靈心懌，龜鼎永尊安。"
    ], 
    "rhythmic": "六州"
  }, 
  {
    "author": "無名氏", 
    "paragraphs": [
      "宵景霽，河漢清夷。", 
      "曠典講明時。", 
      "合祛升侑，孝德爰熙。", 
      "陳裸閟宮，澹觴太室，來奏天儀。", 
      "駟蒼螭。", 
      "玉輅馭蕤綏。", 
      "觚陸展躬祠。", 
      "長梢飾玉，翠羽秀金支。", 
      "華始倡，雅韻出宮垂。", 
      "神來下，雲車風馬，繽暗藹、宴棲遲。", 
      "畢觴流胙，紫煙竣事，棠梨回謁，宣室受蕃釐。", 
      "盛德無心專饗，端爲民祈。", 
      "雲恩有截，雨澤霈無涯。", 
      "君王愉樂，和氣溢瑤卮。", 
      "壽天齊。", 
      "長擁神基。"
    ], 
    "rhythmic": "十二時・憶少年"
  }, 
  {
    "author": "無名氏", 
    "paragraphs": [
      "葭飛璇龠，孕初陽。", 
      "雲絕清檯、薦景祥。", 
      "風應律，日重光。", 
      "歲功順，底金穰，壽而康。", 
      "庭壺樂無疆。", 
      "皇展報，新禮樂，觚陛詠賓鄉。", 
      "珠幄熉黃。", 
      "登瑞繅，陳俎豆，澹嘉觴。", 
      "袞衣輝煥，寶佩琳琅。", 
      "奠椒漿。", 
      "慶陰陰，神來下，鳳翥龍驤。", 
      "靈燕喜，錫符仍降嘏，鏞管琳琅。", 
      "歡亮神之出，祓蘭堂。", 
      "輦路天香。", 
      "輕煙半襲旗常。", 
      "祉滂洋。", 
      "受釐宣室，返馭齋房。", 
      "恩與風翔。", 
      "華封祝、皇來有慶，八荒同壽，寶曆無疆。"
    ], 
    "rhythmic": "奉禮歌"
  }, 
  {
    "author": "無名氏", 
    "paragraphs": [
      "星芒收採，雲容放曉，羲馭漸揚明。", 
      "觚壇竣事，齋風襲、袞衣輕。", 
      "鑾路塵清。", 
      "甘泉鹵簿，祲威肅、回軫旋衡。", 
      "千官道從粲簪纓。", 
      "鈞奏間韶英。", 
      "瞻龍闈，近鳳城。", 
      "都人云會，芬茀夾道歡迎。", 
      "宸極尊榮。", 
      "卮玉慶熙成。", 
      "瓊樓天上起和聲。", 
      "布春澤，洪暢寰瀛。", 
      "嵩呼萬歲，鰲三抃、頌昇平。"
    ], 
    "rhythmic": "降仙台"
  }, 
  {
    "author": "無名氏", 
    "paragraphs": [
      "霜月苦、宮鼓鼕鼕。", 
      "霓旐啓、鶴闈空。", 
      "洞簫聲斷知何處，海山依約五雲東。", 
      "玉符龍節參神閟，昭聖眷、慘天容。", 
      "千古恨無窮。", 
      "遍山松柏撼悲風。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "三弄曉、雲黯天低。", 
      "攀六引、轉悲悽。", 
      "儉慈孝哲鍾天性，深仁厚澤遍羣黎。", 
      "東西南北傒商霓。", 
      "功甫就、別宸閨。", 
      "臣民千古恨，幾時羽衛帶潮歸。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "明天子，昔日丕纂鴻圖。", 
      "躬道德，崇學問，稽古訓，訪羣儒。", 
      "日親廣廈、論唐虞。", 
      "講求政治、想都俞。", 
      "君臣一德、志交孚。", 
      "外夷效順，猶自選車徒。", 
      "仁恩沾四國，固結滿寰區。", 
      "千年宗社，萬歲規摹。", 
      "重新天命出乾符。", 
      "老癃策杖相扶。", 
      "願觀德化遍方隅。", 
      "幸無死須臾。", 
      "謂宜聖壽等嵩呼。", 
      "遽登雲輿。", 
      "上龍湖。", 
      "宸居幽寂紫雲孤。", 
      "宸章寶畫，但與日星俱。", 
      "龍帷鳳翣已載塗。", 
      "忍聽笳鼓嗟呼。"
    ], 
    "rhythmic": "六州"
  }, 
  {
    "author": "無名氏", 
    "paragraphs": [
      "戈綈革舄最仁賢。", 
      "儉德自躬全。", 
      "憂勤庶政，三十餘年。", 
      "金風肅，秋漸老，攝調ち。", 
      "忱恂遍，羣祀號泣訴旻天。", 
      "綴衣將出，神凝玉幾，一夜登仙。", 
      "弓墮隔蒼煙。", 
      "七月有來同軌，引紼動靈輇。", 
      "悽愴淚潸然。", 
      "行號巷哭，薤露聲傳。", 
      "東城去路，驚濤忍見江船。", 
      "憔悴山川。", 
      "不禁簫鼓咽，山陰處，茂林修竹芊芊。", 
      "望陵宮，應弗遠，金粟堆前。", 
      "人徒慕戀，百神警待，盤翥驅先。", 
      "戴鴻恩，空痛慕，淚珠連。", 
      "千秋歲、功德寄華編。"
    ], 
    "rhythmic": "十二時・憶少年"
  }, 
  {
    "author": "無名氏", 
    "paragraphs": [
      "中興四葉，休德繼昭清。", 
      "王度日熙平。", 
      "氣調玉燭金穰應，八表頌聲騰。", 
      "中原圖籍入宸廷。", 
      "列聖慰真靈。", 
      "袞龍登廟遊仙闕，億萬載尊承。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "中興五葉，天子肇明禋。", 
      "一德格高旻。", 
      "寧皇至聖功超古，萬國慕深仁。", 
      "徽稱顯號又還新。", 
      "功德粲雕珉。", 
      "乾坤繪畫終難盡，遺澤在斯民。"
    ], 
    "rhythmic": "導引"
  }, 
  {
    "author": "無名氏", 
    "paragraphs": [
      "若論風流，無過圓社，拐膁蹬躡搭齊全。", 
      "門庭富貴，曾到御簾前。", 
      "灌口二郎爲首，趙皇上、下腳流傳。", 
      "人都道、齊雲一社，三錦獨爭先。", 
      "花前。", 
      "並月下，全身繡帶，偷側雙肩。", 
      "更高而不遠，一搭打鞦韆。", 
      "球落處、圓光膁拐，雙佩劍、側躡相連。", 
      "高人處，翻身佶料，天下總呼圓。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "十二香皮，裁成圓錦，莫非年少堪收。", 
      "綠楊深處，恣意樂追遊。", 
      "低拂花梢慢下，侵雲漢、月滿當秋。", 
      "堪觀處，偷頭十字拐，舞袖拂銀鉤。", 
      "肩尖，並拐搭，五陵公子，恣意忘憂。", 
      "幾回沈醉，低築傍高樓。", 
      "雖不遇文章高貴，分左右、曾對王候。", 
      "君知否，閒中第一，占斷是風流。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "遇酒當歌酒滿斟。", 
      "一觴一詠樂天真。", 
      "三杯五盞陶情性，對月臨風自賞心。", 
      "環列處，總佳賓。", 
      "歌聲繚亮遏行雲。", 
      "春風滿座知音者，一曲教君側耳聽。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "共慶清朝，四時歡會，賀筵開會集佳賓。", 
      "風流鼓板，法曲獻仙音。", 
      "鼓笛令、無雙多麗，十拍板、音韻宣清。", 
      "文序子，雙聲疊韻，有若瑞龍吟。", 
      "當筵，聞品令，聲聲慢處，丹鳳微鳴。", 
      "聽清風八韻，打拍底、更好精神。", 
      "安公子、傾杯未飲，好女兒、齊隔簾聽。", 
      "真無比、最高樓上，一曲稱人心。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "八蠻朝鳳闕，四境絕狼煙。", 
      "太平無事，超烘聚哨效梨園。", 
      "笛弄崑崙上品，篩動雲陽妙選，畫鼓可人憐。", 
      "亂撒真珠迸，點滴雨聲喧。", 
      "韻堪聽，聲不俗，駐雲軒。", 
      "諧音節奏，分明花裏遇神仙。", 
      "到處朝山拜岳，長是爭籌賭賽，四海把名傳。", 
      "幸遇知音聽，一曲贊堯天。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "麼六把門已定，二四三五成樑。", 
      "須知四六做煙樑。", 
      "五六單行無障。", 
      "擲得麼三採出，填胲此處高強。", 
      "到家先起妙無雙。", 
      "號曰金贏取賞。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "我有一枝花，斟我些兒酒。", 
      "唯願花心似我心，歲歲長相守。", 
      "滿滿泛金盃。", 
      "重把花來嗅。", 
      "不願花枝在我旁，付與他人手。"
    ], 
    "rhythmic": "卜算子"
  }, 
  {
    "author": "無名氏", 
    "paragraphs": [
      "今日□筵中。", 
      "酒侶相逢。", 
      "大家滿滿泛金鍾。", 
      "自起自斟還自飲，一笑春風。", 
      "傳與主人翁。", 
      "權且饒儂。", 
      "儂今沈醉眼朦朧。", 
      "此酒可憐無伴飲，付與諸公。"
    ], 
    "rhythmic": "浪淘沙令"
  }, 
  {
    "author": "無名氏", 
    "paragraphs": [
      "花酒。", 
      "滿筵有。", 
      "酒滿金盃花在手。", 
      "頭上戴花方飲酒。", 
      "飲罷了高叉手。", 
      "琵琶撥盡相思調。", 
      "更向當筵舞袖。"
    ], 
    "rhythmic": "調笑令"
  }, 
  {
    "author": "無名氏", 
    "paragraphs": [
      "花酒。", 
      "是我平生結底親朋友。", 
      "十朵五枝花，三杯兩盞酒。", 
      "休問南辰共北斗。", 
      "任從他鳥飛兔走。", 
      "酒滿金卮花在手。", 
      "且戴花飲酒。"
    ], 
    "rhythmic": "花酒令"
  }, 
  {
    "author": "無名氏", 
    "paragraphs": [
      "燕子呢喃，景色乍長春晝。", 
      "睹園林、萬花如繡。", 
      "海棠經雨胭脂透。", 
      "柳展宮眉，翠拂行人首。", 
      "向郊原踏青，恣歌攜手。", 
      "醉醺醺、尚尋芳酒。", 
      "間牧童、遙指孤村道。", 
      "杏花深處，那裏人家有。"
    ], 
    "rhythmic": "錦纏道"
  }, 
  {
    "author": "無名氏", 
    "paragraphs": [
      "水漲魚天拍柳橋。", 
      "雲鳩拖雨過江皋。", 
      "一番春信入東郊。", 
      "閒碾鳳團消短夢，靜看燕子壘新巢。", 
      "又移日影上花梢。"
    ], 
    "rhythmic": "浣溪沙"
  }, 
  {
    "author": "無名氏", 
    "paragraphs": [
      "鶯嘴啄花紅溜。", 
      "燕尾點波綠皺。", 
      "指冷玉笙寒，吹徹小梅春透。", 
      "依舊。", 
      "依舊。", 
      "人與綠楊俱瘦。"
    ], 
    "rhythmic": "如夢令"
  }, 
  {
    "author": "無名氏", 
    "paragraphs": [
      "瓊苑金池，青門紫陌，似雪楊花滿路。", 
      "雲日淡、天低晝永，過三點、兩點細雨。", 
      "好花枝、半出牆頭，似悵望、芳草王孫何處。", 
      "更水繞人家，橋當門巷，燕燕鶯鶯飛舞。", 
      "怎得東君長爲主，把綠鬢朱顏，一時留住。", 
      "佳人唱、金衣莫惜，才子倒、玉山休訴。", 
      "況春來、倍覺傷心，念故國情多，新年愁苦。", 
      "縱寶馬嘶風，紅塵拂面，也則尋芳歸去。"
    ], 
    "rhythmic": "金明池"
  }, 
  {
    "author": "無名氏", 
    "paragraphs": [
      "楊柳絲絲弄輕柔。", 
      "煙縷織成愁。", 
      "海棠未雨，梨花先雪，一半春休。", 
      "而今往事難重省，歸夢繞秦樓。", 
      "相思只在，丁香枝上，豆蔻梢頭。"
    ], 
    "rhythmic": "眼兒媚"
  }, 
  {
    "author": "無名氏", 
    "paragraphs": [
      "一年春事都來幾。", 
      "早過了、三之二。", 
      "綠暗紅嫣渾可事。", 
      "綠楊庭院，暖風簾幕，有個人憔悴。", 
      "買花載酒長安市。", 
      "又爭似家山見桃李。", 
      "不枉東風吹客淚，相思難表，夢魂無據，惟有歸來是。"
    ], 
    "rhythmic": "青玉案", 
    "tags": [
      "宋詞三百首"
    ]
  }, 
  {
    "author": "無名氏", 
    "paragraphs": [
      "簾移碎影，香褪衣襟。", 
      "舊家庭院嫩苔侵。", 
      "東風過盡，暮雲鎖、綠窗深。", 
      "怕對人、閒枕剩衾。", 
      "樓底輕陰。", 
      "春信斷、怯登臨。", 
      "斷腸魂夢兩沈沈。", 
      "花飛水遠，便從今、莫追尋。", 
      "又怎禁、驀地上心。"
    ], 
    "rhythmic": "聲聲令・勝勝令"
  }, 
  {
    "author": "無名氏", 
    "paragraphs": [
      "綠暗汀洲三月暮，落花風靜帆收。", 
      "垂楊低映木蘭舟。", 
      "半篙春水滑，一段夕陽愁。", 
      "灞水橋東回首處，美人親上簾鉤。", 
      "青鸞無計入紅樓。", 
      "行雲歸楚峽，飛夢到揚州。"
    ], 
    "rhythmic": "臨江仙"
  }, 
  {
    "author": "無名氏", 
    "paragraphs": [
      "夢斷漏悄。", 
      "愁濃酒惱。", 
      "寶枕生寒，翠屏向曉。", 
      "門外誰掃殘紅。", 
      "夜來風。", 
      "玉簫聲斷人何處。", 
      "春又去。", 
      "忍把歸期負。", 
      "此情此恨此際，擬託行雲。", 
      "問東君。"
    ], 
    "rhythmic": "怨王孫・憶王孫"
  }, 
  {
    "author": "無名氏", 
    "paragraphs": [
      "遍園林綠暗，渾如翠幄。", 
      "下無一片是花萼。", 
      "可恨狂風橫雨，忒煞情薄。", 
      "盡底把、韶華送卻。", 
      "楊花無奈，是處穿簾透幕。", 
      "豈知人意正蕭索。", 
      "春去也，這般愁、沒處安著。", 
      "怎奈向、黃昏院落。"
    ], 
    "rhythmic": "鳳凰閣"
  }, 
  {
    "author": "無名氏", 
    "paragraphs": [
      "剪酴醿、移紅藥，深院教鸚鵡。", 
      "消遣宿酲，敧枕薰沈炷。", 
      "自從載酒西湖，探梅南浦，久不見、雪兒歌舞。", 
      "恨無據。", 
      "因甚不展眉頭，凝愁過百五。", 
      "雙燕見情，難寄斷腸句。", 
      "可憐淚溼青綃，怨題紅葉，落花亂、一簾風雨。"
    ], 
    "rhythmic": "祝英臺近", 
    "tags": [
      "西湖"
    ]
  }, 
  {
    "author": "無名氏", 
    "paragraphs": [
      "枝上流鶯和淚聞。", 
      "新啼痕間舊啼痕。", 
      "一春魚鳥無消息，千里關山勞夢魂。", 
      "無一語，對芳尊。", 
      "安排腸斷到黃昏。", 
      "甫能炙得燈兒了，雨打梨花深閉門。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "紅滿枝。", 
      "綠滿枝。", 
      "宿雨厭厭睡起遲。", 
      "閒庭花影移。", 
      "憶歸期。", 
      "數歸期。", 
      "夢見雖多相見稀。", 
      "相逢知幾時。"
    ], 
    "rhythmic": "長相思"
  }, 
  {
    "author": "韋莊", 
    "paragraphs": [
      "春雨足。", 
      "染就一溪新綠。", 
      "柳外飛來雙羽玉。", 
      "弄晴相對浴。", 
      "樓外翠簾高軸。", 
      "倚遍欄干幾曲。", 
      "雲淡水平煙樹簇。", 
      "寸心千里目。"
    ], 
    "rhythmic": "謁金門"
  }, 
  {
    "author": "無名氏", 
    "paragraphs": [
      "綠楊枝上曉鶯啼，報融和天氣。", 
      "被數聲、吹入紗窗裏。", 
      "又驚起嬌娥睡。", 
      "綠雲斜嚲金釵墮。", 
      "惹芳心如醉。", 
      "爲少年溼了，鮫綃帕上，都是相思淚。"
    ], 
    "rhythmic": "探春令"
  }, 
  {
    "author": "無名氏", 
    "paragraphs": [
      "春雨濛濛，淡煙深鎖垂楊院。", 
      "暖風輕扇。", 
      "落盡桃花片。", 
      "薄倖不來，前事思量遍。", 
      "無由見。", 
      "淚痕如線。", 
      "界破殘妝面。"
    ], 
    "rhythmic": "點絳脣"
  }, 
  {
    "author": "無名氏", 
    "paragraphs": [
      "鶯踏花翻，亂紅堆徑無人掃。", 
      "杜鵑來了。", 
      "梅子枝頭小。", 
      "撥盡琵琶，總是相思調。", 
      "知音少。", 
      "暗傷懷抱。", 
      "門掩青春老。"
    ], 
    "rhythmic": "點絳脣"
  }, 
  {
    "author": "無名氏", 
    "paragraphs": [
      "梅黃金重，雨細絲輕，園林霧煙如織。", 
      "殿閣風微，簾外燕喧鶯寂。", 
      "池塘彩鴛戲水，霧荷翻、千點珠滴。", 
      "閒晝永，稱瀟湘竿叟，爛柯仙客。", 
      "日午槐陰低轉，茶甌罷、清風頓生雙腋。", 
      "碾玉盤深，朱李靜沈寒碧。", 
      "朋儕閒歌白雪，卸巾紗、樽俎狼藉。", 
      "有皓月、照黃昏，眠又未得。"
    ], 
    "rhythmic": "聲聲慢"
  }, 
  {
    "author": "無名氏", 
    "paragraphs": [
      "千朵奇峯，半軒微雨，曉來初過。", 
      "漸燕子、引教雛飛，菡萏暗薰芳草，池面涼多。", 
      "淺斟瓊卮浮綠蟻，展湘簟雙紋生細波。", 
      "輕紈舉，動團圓素月，仙桂婆娑。", 
      "臨風對月恣樂，便好把千金邀豔娥。", 
      "幸太平無事，擊壤鼓腹，攜酒高歌。", 
      "富貴安居，功名天賦，爭奈皆由時命呵。", 
      "休眉鎖。", 
      "問朱顏去了，還更來麼。"
    ], 
    "rhythmic": "大聖樂"
  }, 
  {
    "author": "無名氏", 
    "paragraphs": [
      "金風簌簌驚黃葉。", 
      "高樓影轉銀蟾匝。", 
      "夢斷繡簾垂。", 
      "月明烏鵲飛。", 
      "新愁知幾許。", 
      "欲似絲千縷。", 
      "雁已不堪聞。", 
      "砧聲何處村。"
    ], 
    "rhythmic": "菩薩蠻"
  }, 
  {
    "author": "無名氏", 
    "paragraphs": [
      "心耿耿，淚雙雙。", 
      "皓月清風冷透窗。", 
      "人去秋來宮漏永，夜深無語對銀缸。"
    ], 
    "rhythmic": "搗練子"
  }, 
  {
    "author": "無名氏", 
    "paragraphs": [
      "同雲密佈。", 
      "撒梨花、柳絮飛舞。", 
      "樓臺誚似玉。", 
      "向紅爐暖閣院宇。", 
      "深庭廣排筵會，聽笙歌猶未徹，漸覺輕寒，透簾穿戶。", 
      "亂飄僧舍，密灑歌樓，酒帘如故。", 
      "想樵人、山徑迷蹤路。", 
      "料漁人、收綸罷釣歸南浦。", 
      "路無伴侶。", 
      "見孤村寂寞，招颭酒旗斜處。", 
      "南軒孤雁過，嚦嚦聲聲，又無書度。", 
      "見臘梅、枝上嫩蕊，兩兩三三微吐。"
    ], 
    "rhythmic": "女冠子"
  }, 
  {
    "author": "無名氏", 
    "paragraphs": [
      "斗帳高眠，寒窗靜、瀟瀟雨意。", 
      "南樓近、更移三鼓，漏傳一水。", 
      "點點不離楊柳外，聲聲只在芭蕉裏。", 
      "也不管、滴破故鄉心，愁人耳。", 
      "無似有，遊絲細。", 
      "聚復散，真珠碎。", 
      "天應分付與，別離滋味。", 
      "破我一牀蝴蝶夢，輸他雙枕鴛鴦睡。", 
      "向此際、別有好思量，人千里。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "虹影侵階，乍雨歇長空，萬里凝碧。", 
      "孤鶩高飛，落霞相映，遠狀水鄉秋色。", 
      "黯然望極。", 
      "動人無限愁如織。", 
      "又聽得。", 
      "雲外數聲，新雁正嘹嚦。", 
      "當此暗想，畫閣輕拋，杳然殊無，些個消息。", 
      "漏聲稀、銀屏冷落，那堪殘月照窗白。", 
      "衣帶頓寬猶阻隔。", 
      "算此情苦，除非宋玉風流，共懷傷感，有誰知得。"
    ], 
    "rhythmic": "秋霽"
  }, 
  {
    "author": "無名氏", 
    "paragraphs": [
      "香馥馥。", 
      "樽前有個人如玉。", 
      "人如玉。", 
      "翠翹金鳳，內家妝束。", 
      "嬌羞愛把眉兒蹙。", 
      "逢人只唱相思曲。", 
      "相思曲。", 
      "一聲聲是，怨紅愁綠。"
    ], 
    "rhythmic": "憶秦娥"
  }, 
  {
    "author": "無名氏", 
    "paragraphs": [
      "有個人人。", 
      "海棠標韻，飛燕輕盈。", 
      "酒暈潮紅，羞娥凝綠，一笑生春。", 
      "爲伊無限傷心。", 
      "更說甚、巫山楚雲。", 
      "斗帳香消，紗窗月冷，著意溫存。"
    ], 
    "rhythmic": "柳梢青"
  }, 
  {
    "author": "無名氏", 
    "paragraphs": [
      "乳燕穿簾，亂鶯啼樹清明近。", 
      "隔簾時度柳花飛，猶覺寒成陣。", 
      "長記眉峯偷隱。", 
      "臉桃紅、難藏酒暈。", 
      "揹人微笑，半嚲鸞釵，輕籠蟬鬢。", 
      "別久啼多，眼應不似當時俊。", 
      "滿園珠翠逞春嬌，沒個他風韻。", 
      "若見賓鴻試問。", 
      "待相將、彩箋寄恨。", 
      "幾時得見，鬥草歸來，雙鴛微潤。"
    ], 
    "rhythmic": "燭影搖紅"
  }, 
  {
    "author": "無名氏", 
    "paragraphs": [
      "隴雲沈，新月小。", 
      "楊柳梢頭，能有春多少。", 
      "試著羅裳寒尚峭。", 
      "簾卷青樓，佔得東風早。", 
      "翠屏深，香篆嫋。", 
      "流水落花，不管劉郎到。", 
      "三疊陽關聲漸杳。", 
      "斷雨殘雲，只怕巫山曉。"
    ], 
    "rhythmic": "蘇幕遮"
  }, 
  {
    "author": "無名氏", 
    "paragraphs": [
      "雨洗桃花，風飄柳絮，日日飛滿雕檐。", 
      "懊惱一春幽恨，盡屬眉尖。", 
      "愁聞雙飛新燕語，更堪孤枕宿酲忺。", 
      "雲鬟亂，獨步畫堂，輕風暗觸珠簾。", 
      "多厭。", 
      "晴晝永，瓊戶悄，香銷金獸慵添。", 
      "自與蕭娘別後，事事俱嫌。", 
      "短歌新曲無心理，鳳簫龍管不曾拈。", 
      "空惆悵，長是每年三月，病酒懨懨。"
    ], 
    "rhythmic": "晝錦堂"
  }, 
  {
    "author": "無名氏", 
    "paragraphs": [
      "天開圖畫江山秀。", 
      "怪得人間希有。", 
      "屏島精神，潭溪骨格，鍾作名門華胄。", 
      "滿堂晝繡。", 
      "甚禊集蘭亭，竹修林茂。", 
      "得得明朝，紱麟親解公侯綬。", 
      "心胸剩羅列宿。", 
      "便能光紹，太常勳舊。", 
      "卻戀槃湖，貪求精舍，日日佳篇醇酎。", 
      "陶朱敵富。", 
      "更滄海雙珠，掌中明透。", 
      "贏得年年，蓮龜松鶴祝公壽。"
    ], 
    "rhythmic": "齊天樂"
  }, 
  {
    "author": "無名氏", 
    "paragraphs": [
      "武夷九曲。", 
      "甚樂響雲韶，旆走星纛。", 
      "更捧瓊漿九醞，蟠桃初熟。", 
      "元來崧嶽生申旦，會羣仙、獻長生籙。", 
      "歲寒堂上，冰壺影裏，長跨青鹿。", 
      "記往日、堤沙舊築。", 
      "有書龠金騰，勳寫歌鵠。", 
      "更化和朝，半是世臣喬木。", 
      "明年瑞慶才經月，侍重瞳、應奉卮玉。", 
      "此時奮建聯班，卻將萬年齊祝。"
    ], 
    "rhythmic": "桂枝香"
  }, 
  {
    "author": "無名氏", 
    "paragraphs": [
      "才入新年，喜兩見、希奇盛事。", 
      "正五旦、虹流電繞，星樞呈瑞。", 
      "方慶千秋開寶運，又今六日生名世。", 
      "河清生聖嶽生賢，風雲際。", 
      "修月手，凌雲氣。", 
      "吞澤量，飛泉思。", 
      "況聲名已自，驚天動地。", 
      "上壽不須兒女語，著鞭且展英雄志。", 
      "北方焰焰看來年，魁名字。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "四海文章伯。", 
      "自雪堂人老，有誰當得。", 
      "餘子紛紛何足數，除是壺中仙客。", 
      "況奪得、秋光清徹。", 
      "筆下詩成愁鬼魅，更千軍、侍帳看飛檄。", 
      "須信道，萬人傑。", 
      "胸襟浩蕩乾坤窄。", 
      "向樓東吟笑，壯心誰識。", 
      "直渡黃河擒頡虜，吐盡平生奇策。", 
      "終不負、雄姿英發。", 
      "聞說九重飛紫詔，想鳴珂、日晚朝天闕。", 
      "鴻鵠舉，楚天闊。"
    ], 
    "rhythmic": "賀新郎", 
    "tags": [
      "黃河"
    ]
  }, 
  {
    "author": "無名氏", 
    "paragraphs": [
      "一派先天妙學，十年克己工夫。", 
      "割雞聊此宰中都。", 
      "人在春臺鼓舞。", 
      "昏墊非由已溺，拊摩不異予辜。", 
      "萬家香火祝懸弧。", 
      "我亦無多頌語。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "天下知名，今日劉郎，勝如舊時。", 
      "記當年暮府，元戎高會，萬花圍席，爭看題詩。", 
      "盡道坡仙，再生塵世，有制宜煩立馬揮。", 
      "東陽小，豈容久駐，鳧舄暫雙飛。", 
      "諸公薦墨交馳。", 
      "要推上青雲百丈梯。", 
      "況平生慷慨，聞雞起舞，中原事業，不付公誰。", 
      "生記今朝，頻將指數，較萊公爭半月期。", 
      "功名事，不輸前輩，行即詔封泥。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "瑞氣重閩宇。", 
      "小春餘、璇霜避暖，斂威青女。", 
      "一點陽和鍾英氣，崧嶽今朝誕甫。", 
      "正兩莢、尚留蓂舞。", 
      "應想寧川稱壽處，聽金籠、放鴿兒童語。", 
      "願千歲，祝慈父。", 
      "君家自有安民譜。", 
      "袖良規、時寬轡策，夜閒桴鼓。", 
      "直賴汀南爲保障，無復鼪鼯嘯聚。", 
      "果峻秩、升朝褒敘。", 
      "治最行將書第一，去思碑、擬頌歌明府。", 
      "飛詔趣，綴鴛鷺。"
    ], 
    "rhythmic": "金縷詞・賀新郎"
  }, 
  {
    "author": "無名氏", 
    "paragraphs": [
      "當日名駒產渥窪。", 
      "追風千里墮君家。", 
      "不辭賢路甘棲棘，來伴河陽且種花。", 
      "梅試雪，酒潮霞。", 
      "壽觴還捧笑聲譁。", 
      "唐朝九相青氈舊，爲報新堤早築沙。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "標格清高，性姿雅淡，羣芳獨步惟梅。", 
      "當年秀氣，付作此奇材。", 
      "不逐東風桃李俗，冰霜裏、彈壓春回。", 
      "還應是，崧神降瑞，屈指一陽來。", 
      "文章，推大手，關征小試，暫費籌財。", 
      "我殷勤爲壽，起舞持杯。", 
      "鵬翮摶風再整，南枝報、管佔新魁。", 
      "從今看，和羹大用，指日主三臺。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "鶴算遺芳績世傳。", 
      "武夷來作散神仙。", 
      "柳營隱隱兵戎整，蘭砌詵詵子舍賢。", 
      "傾柏酒，爇沉煙。", 
      "殷勤起舞祝長年。", 
      "行須一札飛鴉詔，促綴銀班侍九天。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "一夕涼浮如水，崧高瑞世生賢。", 
      "朅來閒伴幔亭仙。", 
      "行副九天隆眷。", 
      "數萬範公兵甲，三千李白詩篇。", 
      "兜鍪元許換貂蟬。", 
      "好把平戎策獻。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "侯績分從東魯，世勳來在姬公。", 
      "桂枝少日冠蟾宮。", 
      "枳棘暫棲鸞鳳。", 
      "報道小春來也，令辰申降高崧。", 
      "功名富貴管無窮。", 
      "指日經綸大用。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "良月露濃仙掌潤，鬱蔥佳氣充閭。", 
      "幾年重席舊師儒。", 
      "大椿同未老，靈壽不須扶。", 
      "江左衣冠登桂籍，蟬聯四世誰如。", 
      "琳宮昨下鳳凰書。", 
      "金閨班趣綴，禁路莫踟躕。"
    ], 
    "rhythmic": "臨江仙"
  }, 
  {
    "author": "無名氏", 
    "paragraphs": [
      "慶長庚協夢，仙李蟠根，挺生名世。", 
      "粉省收聲，早雲霄自致。", 
      "鳳掖鸞臺，荷囊簪筆，久要津歷試。", 
      "紅旆頒春，碧油開府，出分憂寄。", 
      "均逸真祠，左弧開宴，璧月光澄，玉爐煙細。", 
      "漆發冰眸，攬浮丘仙袂。", 
      "佇看九重，迅馳三節，詔促還丹陛。", 
      "槐府涼生，榴樽香泛，年年歡醉。"
    ], 
    "rhythmic": "醉蓬萊"
  }, 
  {
    "author": "無名氏", 
    "paragraphs": [
      "桐葉霜乾，蘆花風軟，晚來一色清秋。", 
      "碧天無際，良夜月明樓。", 
      "瑞應長庚入夢，鍾奇秀、特座賢侯。", 
      "堪誇處，雄姿英發，連箭射雙鵰。", 
      "回頭。", 
      "思往事，皁囊三進，豪氣衝牛。", 
      "記前回鳳詔，空下南州。", 
      "冷笑浮雲墜甑，鱸魚美、歸老扁舟。", 
      "祝君壽，青山不盡，綠水自悠悠。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "暖律未回春時候。", 
      "向舊根、臘底紅先透。", 
      "玉有冷香，粉無纖垢。", 
      "更饒雪裏還清瘦。", 
      "琳宮擬詔風流守。", 
      "任折來、深醮金盃酒。", 
      "欲賞一枝，樽前爲壽。", 
      "願公歸作調羹手。"
    ], 
    "rhythmic": "七娘子"
  }, 
  {
    "author": "無名氏", 
    "paragraphs": [
      "近中秋，迥然玉宇澄鮮。", 
      "更堯蓂、十有一葉，向人特敷妍。", 
      "喜名家、世行陰德，有餘慶、門擁祥煙。", 
      "夢協熊羆，間生鸑鷟，妙年攀桂振青氈。", 
      "橫飛上，金閨粉署，小試佐臨川。", 
      "翩然返，一身似葉，琳館清閒。", 
      "記榜下、曩嘗附驥，浪萍還有夤緣。", 
      "曳長裾、不辭還道，接漫刺、復面同年。", 
      "邂逅佳辰，鋪排雅席，金爐香嫋欲何言。", 
      "願趣詔、入扶宗社，浩氣愈純全。", 
      "長年少，龜齡共永，鶴算同堅。"
    ], 
    "rhythmic": "多麗"
  }, 
  {
    "author": "無名氏", 
    "paragraphs": [
      "自天鍾秀，看人物誰與、君家爲比。", 
      "椿桂相輝年少日，事業文章如此。", 
      "玉殿詩書，金甌姓字，簡記宸衷裏。", 
      "有三株桂，一時歸耀桑梓。", 
      "我願壽祝南山，尊空北海，不獲陪珠履。", 
      "惟有瓣香心起敬，敢頌魯侯燕喜。", 
      "大廈萬間，金城千里，國計如家計。", 
      "日邊有詔，蒼生端望公起。"
    ], 
    "rhythmic": "百字令・念奴嬌"
  }, 
  {
    "author": "無名氏", 
    "paragraphs": [
      "養高梓里，袖手珍祠，太平五福人物。", 
      "自是昔年，場屋文章舊豪傑。", 
      "詩書平生事業。", 
      "問造物、爲誰慳惜。", 
      "謾眷懷、蘭玉桂香，已露消息。", 
      "嘗試問、天公好事，鼎來家慶自因襲。", 
      "更看綬藍森列，映靈椿雙碧。", 
      "諸郎擊鮮奏食。", 
      "笑賈陸、一更十日。", 
      "畫堂上，鶴算延長，兕觥無極。"
    ], 
    "rhythmic": "玉燭新"
  }, 
  {
    "author": "無名氏", 
    "paragraphs": [
      "花萼清輝近，蓬萊紫氣濃。", 
      "濮園流慶與天同。", 
      "生得名駒千里、籋秋風。", 
      "閱武戈初偃，論文酒不空。", 
      "摩挲銅狄灞橋東。", 
      "看取朱衣雙引、襲真封。"
    ], 
    "rhythmic": "南柯子・南歌子"
  }, 
  {
    "author": "無名氏", 
    "paragraphs": [
      "威策冰河，兵嚴玉帳，濟時人在壺天。", 
      "妙齡談笑，圖畫上凌煙。", 
      "但見勳書鼎鼐，誰知道、名列高仙。", 
      "風雲會，鉤陳羽衛，綠鬢映貂蟬。", 
      "綿綿。", 
      "流慶遠，芝蘭秀髮，折桂爭先。", 
      "佔盛一門，文武更雙全。", 
      "已餌瓊英絳雪，靈龜壽、何止千年。", 
      "年年看，笙歌叢裏，金盞側垂蓮。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "金獸嫋香穗，銀燭燦花枝。", 
      "眼前風景殊異，酌酒慶生時。", 
      "要是祖宗流慶，方有此身此日，盍亦反其思。", 
      "何以上雅壽，敢用此爲規。", 
      "況君家，本學業，致輕肥。", 
      "牙籤玉軸，全勝阡陌佔東西。", 
      "好把胸中一點，照破堂中萬卷，五福自來宜。", 
      "謹勿效雌伏，指日要雄飛。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "天地鍾奇秀，山澤有儒仙。", 
      "詞鋒前驅萬馬，三度奏捷菊花天。", 
      "信是文場敏手，如把梟盧對擲，高叱便迴旋。", 
      "一點英雄氣，四顧浩無邊。", 
      "長羨君，先我著，祖生鞭。", 
      "今朝尊酒持勸，豈特頌長年。", 
      "要入蘭宮妙選，共向集英殿裏，玉陛聽臚傳。", 
      "姓字標黃甲，香墨照人鮮。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "來複邁七日，亨泰兆三陽。", 
      "恰逢臨吉中應，浸長三陽剛。", 
      "天地凝成正氣，嶽瀆鍾爲秀傑，玉燕紀呈祥。", 
      "瑩徹冰壺操，皎月映秋霜。", 
      "日星迴，乾坤闢，再更張。", 
      "時乘君子道長，茅茹喜生光。", 
      "抱負黃鍾大呂，資稟鹽梅棟柏，施用在巖廊。", 
      "一騎春風裏，紫詔下山堂。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "奏捷淮堧，勒功燕石，鼓吹凱旋。", 
      "正歸班玉筍，花袍方卸，綵衣亟著，忠孝雙全。", 
      "清德獨高，皇心簡注，燕寢凝香朱兩幡。", 
      "君王問，錄屏風姓字，趣對金鑾。", 
      "平山。", 
      "躡履緌冠。", 
      "競來慶嘉平五日間。", 
      "是炎劉昴宿，光至再現，絳人甲子，四百新頒。", 
      "碧麥稱觴，玉枝等算，長對梅花開歲寒。", 
      "春回也，報調羹時候，梅子微酸。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "幾萼紅攙桃徑，雙莖翠舞蓂階。", 
      "小春霏靄瑞蓬萊。", 
      "壽旦稱觴青在。", 
      "牛鬥輝騰氣概，風雲壯入襟懷。", 
      "年年鶴髮笑顏開。", 
      "西爽亭前戲彩。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "正好江南，一分春色，梨花白雪。", 
      "化日遲遲，文章半刺，平分風月。", 
      "滿堂花醉三千，看妙舞、六麼十八。", 
      "笑捧瑤卮，祝君歸去，瓊樓金闕。"
    ], 
    "rhythmic": "柳梢青"
  }, 
  {
    "author": "無名氏", 
    "paragraphs": [
      "一片冰霜氣概，幾多錦繡文章。", 
      "鵬摶相踵桂枝香。", 
      "盛事爭誇歆向。", 
      "歲歲蓂敷九葉，喜催一線迎長。", 
      "柏鬆祝算奉霞觴。", 
      "事業非熊呂望。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "何以作公壽，一紙寄謳吟。", 
      "當年生申有兆，鸑鷟夢文禽。", 
      "氣宇虹霓萬丈，胸次蟠龍七澤，錦繡萃中心。", 
      "高誼薄雲表，隨處是知音。", 
      "人俊逸，文卓犖，氣雄深。", 
      "版巖合辭故隱，霖雨慰當今。", 
      "且把梅花酌酒，行即桂枝入手，桑蔭未移陰。", 
      "珍重此時祝，何日盍朋簪。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "學富胸襟，才名擅、菊潭第一。", 
      "都緣是、文星在命，光聯南極。", 
      "已向九霄橫鶚薦，詞埸獨步花生筆。", 
      "況而今、好事又相逢，趨朝急。", 
      "增喜氣，眉黃色。", 
      "須還做，龍頭客。", 
      "且今朝滿泛，壽觴瓊液。", 
      "自昔箕疇稱五福，惟公兼備真難得。", 
      "看明朝、奪取錦標歸，頭方黑。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "指點金蕉葉。", 
      "倩雙成、十分爲注，九天瓊液。", 
      "中有玉梅風露氣，持壽卯金仙伯。", 
      "聽賤子、歌翻新闋。", 
      "不作尋常兒女祝，把先生、好事從頭說。", 
      "須快飲，莫留滴。", 
      "風流晉宋人物。", 
      "有錦囊萬首，不博小兒館職。", 
      "膝下雙雛真偉器，足繼傳家事業。", 
      "且做個、人間閒客。", 
      "試問種春春幾許，盡芝田萬頃天來闊。", 
      "天有盡，春無極。"
    ], 
    "rhythmic": "乳燕飛・賀新郎"
  }, 
  {
    "author": "無名氏", 
    "paragraphs": [
      "眼底高年，如老曾仙，斗南一人。", 
      "能持齊守戒，香山居士，樂天知命，康節先生。", 
      "滿眼兒孫，滿堂金玉，多寶如來現後身。", 
      "真堪羨，有許多福力，越見精神。", 
      "慶公今日生申。", 
      "喜漸近中秋對月明。", 
      "這平生積善，三千功行，前程享福，八百椿齡。", 
      "見說壽筵，大開佛事，煮鶴炮龍烙鳳麟。", 
      "從今後，願年年長健，事事如心。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "月朏銀河，秋生玉宙。", 
      "金風叢桂香生袖。", 
      "兒孫重侍戲斑蘭，霞觴共慶公家壽。", 
      "學問從心，希年誰有。", 
      "東之行應賢良召。", 
      "吉音先動菊花期，一門依舊誇三秀。"
    ], 
    "rhythmic": "踏莎行"
  }, 
  {
    "author": "無名氏", 
    "paragraphs": [
      "階蓂舞，才半小春天。", 
      "青女霜前猶避暖，素娥月裏乍羞圓。", 
      "蓬島降天仙。", 
      "稱壽處，瓊液拍浮船。", 
      "長伴瑤池金母宴，蟠桃花下駕雲軿。", 
      "結實看千年。"
    ], 
    "rhythmic": "望江南・憶江南"
  }, 
  {
    "author": "無名氏", 
    "paragraphs": [
      "風雨一春寒料峭。", 
      "纔到中和，喜氣薰晴曉。", 
      "九葉仙茅呈瑞巧。", 
      "青青輝映萱庭草。", 
      "紅著蟠桃春不老。", 
      "戲彩稱觴，阿母開顏笑。", 
      "丹桂五枝年並少。", 
      "榮親佇下金花誥。"
    ], 
    "rhythmic": "蝶戀花"
  }, 
  {
    "author": "無名氏", 
    "paragraphs": [
      "織女初秋渡鵲河。", 
      "逾旬蟾苑聘嫦娥。", 
      "蓬萊仙子今宵降，前後神仙引從多。", 
      "餐玉蕊，撫雲璈。", 
      "壽筵戲彩捧金荷。", 
      "黃金照社三兒貴，他日潘輿侍綺羅。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "萱草堂開，仙姿秀、金枝玉葉。", 
      "親曾映、堯階三月，蓂舒六莢。", 
      "榮侍早隨臺輔鼎，長生已鏤天潢牒。", 
      "自當年、蘋藻儷勳門，能循法。", 
      "掌中貴，雙珠握。", 
      "慈訓篤，家傳學。", 
      "信陶親珪母，要還相業。", 
      "最好鰲頭攀盛事，只今鶴髮承殊渥。", 
      "任年年、王母獻蟠桃，金書帖。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "漸紛紛、木葉下亭皋，秋容際寒空。", 
      "慶屏山南畔、龜遊綠藻，鶴舞青松。", 
      "縹緲非煙非霧，喜色有無中。", 
      "簾幕金風細，香篆濛濛。", 
      "好是庭闈稱壽，簇舞裙歌板，歡意重重。", 
      "況芝蘭滿砌，行見黑頭公。", 
      "看昇平、烏棲畫戟，更重開、大國荷榮封。", 
      "人難老，年年醉賞，滿院芙蓉。"
    ], 
    "rhythmic": "八聲甘州"
  }, 
  {
    "author": "無名氏", 
    "paragraphs": [
      "瑞溪庭，滿閨秋色好，簾幕低垂。", 
      "一牀簪笏人間盛，沉檀影裏，笙歌沸處，齊捧瑤卮。", 
      "習禮復明詩。", 
      "胡氏清畏人知。", 
      "壽堂已慶靈椿老，年年歲歲，重添嫩葉，頻長繁枝。"
    ], 
    "rhythmic": "慶靈椿・攤破南鄉子"
  }, 
  {
    "author": "無名氏", 
    "paragraphs": [
      "日暖霜融，畫戟門開，錦筵欲振樑塵。", 
      "正是慈闈熙熙，慶誕佳辰。", 
      "象服魚軒粲爛，喜高年、福祿長新。", 
      "承顏處，朱紫滿堂，華胄詵詵。", 
      "家聲未論王謝，有禁中頗牧，江左機雲。", 
      "雁序鴛行，雍容高步金門。", 
      "更有子孫侍列，擁階庭、玉潔蘭薰。", 
      "持芳醑、滿酌瑤觴，意祝遐壽千春。"
    ], 
    "rhythmic": "萬年歡"
  }, 
  {
    "author": "無名氏", 
    "paragraphs": [
      "澤國嫩寒月，天氣小陽春。", 
      "萱堂今朝生日，瑞靄鬱輪囷。", 
      "身佩銅章墨綬，手捧霞觴玉液，獻壽太夫人。", 
      "且喜藤輿穩，共戲綵衣新。", 
      "發垂鵠，瞳點漆，倍精神。", 
      "麻姑來慶，笑道滄海幾揚塵。", 
      "佇看起居八座，更好回班百辟，異數聳朝紳。", 
      "此母生此子，再拜謝宸恩。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "繡線添長，屈指隔、書雲三日。", 
      "華堂裏，十分佳氣，蔥蔥郁郁。", 
      "一點老人星正照，千年王母桃方實。", 
      "向綺羅、叢裏酌流霞，稱觴客。", 
      "鳳雛貴，名仙籍。", 
      "鸞誥寵，恩慈極。", 
      "萃一門盛事，皆詩書力。", 
      "芹泮珠曹爭祿養，桂林雁郡催行色。", 
      "看明年、兩處壽筵開，長生節。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "柳拈金絲花吐繡。", 
      "蝶拍鶯歌，來獻天人壽。", 
      "一點紅黃眉上秀。", 
      "玻璃滿泛長生酒。", 
      "丁祝遐齡天樣久。", 
      "年年歲歲笙歌奏。", 
      "早晚郎君紆紫綬。", 
      "歸來色共斑衣鬥。"
    ], 
    "rhythmic": "醉瑤池"
  }, 
  {
    "author": "無名氏", 
    "paragraphs": [
      "五雲翔碧漢。", 
      "望卿月光中，老人星現。", 
      "黃堂盛華宴。", 
      "慶君恩、許奉安輿遊衍。", 
      "鹿城壯觀。", 
      "幸王母、人間得見。", 
      "望君侯、彩服稱觴，喜溢萬家歡抃。", 
      "堪羨。", 
      "一生福善，九表康寧，萬鍾尊顯。", 
      "肩舁上殿。", 
      "封兩國、未應晚。", 
      "管陰功、何止平反，一笑鈞陶惠滿。", 
      "看瑤池、手種蟠桃，著花萬遍。"
    ], 
    "rhythmic": "瑞鶴仙"
  }, 
  {
    "author": "無名氏", 
    "paragraphs": [
      "千里旌麾，萬家燈火，曉來氣靄佳瑞。", 
      "寶猊煙裏，龜甲錦屏張。", 
      "盡道蓬萊仙瑞世，九霄外、鳴玉飛香。", 
      "陰功著，恩疏三品，金誥久彌芳。", 
      "華堂。", 
      "絲管□，金樽齊捧，百拜稱觴。", 
      "看繞庭蘭玉，濟濟成行。", 
      "佔盡人間五福，壺中景、日月偏長。", 
      "春難老，芳瞳發秀，千歲壽寧康。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "雲幢鳳舞，下天風、吹落輪袍仙曲。", 
      "阿母人間今百歲，兩鬢猶含秋綠。", 
      "萍小乾坤，九看日月，不用長生籙。", 
      "一封天上，鼎來五色花軸。", 
      "須信壽老難侔，世間無價，空有明珠千斛。", 
      "此夕蘭堂風露好，雅稱飛觴支屬。", 
      "十樣宮眉，兩行紅袖，燒燭圍香玉。", 
      "不妨沉醉，共拚月上華屋。"
    ], 
    "rhythmic": "酹江月・念奴嬌"
  }, 
  {
    "author": "無名氏", 
    "paragraphs": [
      "鳳簫羽扇，霓裳雲袂，謾爾人間遊戲。", 
      "行看兩國錫鸞封，信知道、母因子貴。", 
      "潘輿彩舞，瑤池春媚。", 
      "笑語蘭孫共醉。", 
      "大椿一萬六千年，自今日、從頭數起。"
    ], 
    "rhythmic": "鵲橋仙"
  }, 
  {
    "author": "無名氏", 
    "paragraphs": [
      "戲彩堂高無溽暑。", 
      "滿座風生聞笑語。", 
      "慈闈今日慶生申，歌遏行雲香篆縷。", 
      "萬事從今休掛慮。", 
      "兒輩行當壯門戶。", 
      "一杯祝壽比莊椿，願長與、兒孫作主。"
    ], 
    "rhythmic": "玉樓春"
  }, 
  {
    "author": "無名氏", 
    "paragraphs": [
      "慈闈生日。", 
      "恰則今年當八十。", 
      "玉宇澄清。", 
      "五夜分明見壽星。", 
      "恩深鞠育。", 
      "長願一身全五福。", 
      "滿勸椒觴。", 
      "歲歲今朝拜阿孃。"
    ], 
    "rhythmic": "減字木蘭花"
  }, 
  {
    "author": "無名氏", 
    "paragraphs": [
      "指日中秋，便滿目、蟾光如洗。", 
      "又還竹溪溪上，長庚瑞世。", 
      "事業權與韓範輩，文章拍調蘇黃裏。", 
      "借北來雙鶴壽芳筵，人千歲。", 
      "羞阿買，依蘭砌。", 
      "看大阮，趨楓陛。", 
      "這冰壺人物，蓬山地位。", 
      "薦墨未曾乾翠剡，除書已擬封黃紙。", 
      "把爆筵、趁取牡丹紅，花前醉。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "冬至陽生才兩日，欣逢伯氏紱麟辰。", 
      "鶺鴒原上歡聲沸，棣萼堂前喜氣新。", 
      "斟九醞，勸千巡。", 
      "華途從此問雲津。", 
      "楊前未把耆年祝，且願青雲早致身。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "記當初歸我，似德耀、嫁梁鴻。", 
      "算三十年間，艱難歷遍，甘苦相同。", 
      "新來有孫可抱，也添些、喜色到眉峯。", 
      "今日又逢生日，不妨樽酒從容。", 
      "老翁。", 
      "只是一村農。", 
      "欠你孺人封。", 
      "幸兒漸知耕，婦能知織，莫問窮通。", 
      "君看世間富貴，比浮雲、縹緲過晴空。", 
      "何似大家清健，玉林歲歲春風。"
    ], 
    "rhythmic": "千秋歲"
  }, 
  {
    "author": "無名氏", 
    "paragraphs": [
      "急鼓初鍾聲報曉。", 
      "樓上今朝，捲起珠簾早。", 
      "環佩珊珊香嫋嫋。", 
      "塵埃不到如蓬島。", 
      "何用珠璣相映照。", 
      "韻勝形清，自有天然好。", 
      "莫向尊前辭醉倒。", 
      "松枝鶴骨偏宜老。"
    ], 
    "rhythmic": "蝶戀花"
  }, 
  {
    "author": "無名氏", 
    "paragraphs": [
      "東西二府，掖垣一相，誰似碩人兄弟。", 
      "驂鸞來伴紫陽仙，要同享、橘中千歲。", 
      "銀燈初試，花城不夜，鐵馬響冰春碎。", 
      "來年璧月淡罘罳，看猶有、傳柑歸遺。"
    ], 
    "rhythmic": "鵲橋仙"
  }, 
  {
    "author": "無名氏", 
    "paragraphs": [
      "長至陽生，律轉黃鍾，門左弧垂。", 
      "記當年瑞世，夢傳玉燕，今朝誕節。", 
      "香爇金猊。", 
      "南極星明，北山堂邃，鬆檜蒼蒼龜鶴隨。", 
      "況蟠桃下熟，仙童來獻，喜介雙眉。", 
      "平生謀畫多奇。", 
      "算收拾功名須有時。", 
      "曾指麾萬騎，芻飛粟挽，折衝千里，彗掃星馳。", 
      "薦口瀾翻，宸恩鼎至，此去須還衣錦歸。", 
      "人都道，黑頭卿相，慷慨男兒。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "新月光寒昨夜霜。", 
      "三年不一奉瑤觴。", 
      "朱顏大藥知能駐，白日仙家豈計長。", 
      "楓漸赤，橘初黃。", 
      "五湖煙水動歸航。", 
      "且傾壽酒歌難老，便見除書出未央。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "柏頌才過，梅妝方試，六秀蓂莢。", 
      "恰是今朝，白花巖裏，一佛生時節。", 
      "前身再現，金城桃熟，千歲蓮花重發。", 
      "更一念、善根常在，作個在家菩薩。", 
      "活飢好事，造橋陰騭，樂施常開金穴。", 
      "瑤籍兒孫，玉京夫婦，慶聚神仙窟。", 
      "從今生旦，三千紀算，常對曇華優鉢。", 
      "華嚴會，彩箱慶滿僧寶骨。"
    ], 
    "rhythmic": "永遇樂"
  }, 
  {
    "author": "無名氏", 
    "paragraphs": [
      "日長槐夏，涼生冰室，又是生辰來到。", 
      "年年把酒對荷花，顏色比、荷花更好。", 
      "兒歌女舞，綵衣共戲，仰祝齊眉偕老。", 
      "歡歡喜喜八千春，更何處、蓬萊仙島。"
    ], 
    "rhythmic": "鵲橋仙"
  }, 
  {
    "author": "無名氏", 
    "paragraphs": [
      "秋風掃盡閒花草。", 
      "黃花不逐秋光老。", 
      "試與插釵頭。", 
      "釵頭占斷秋。", 
      "簪花人有意。", 
      "共祝年年醉。", 
      "不用泛瑤觴。", 
      "花先著酒香。"
    ], 
    "rhythmic": "菩薩蠻"
  }, 
  {
    "author": "無名氏", 
    "paragraphs": [
      "祥呈香褓。", 
      "嘗記翁生當己卯。", 
      "福祿俱添。", 
      "綠鬢紅顏七十三。", 
      "芝蘭滿砌。", 
      "爭著綵衣堂下戲。", 
      "祝壽無涯。", 
      "王母襟期醉九霞。"
    ], 
    "rhythmic": "減字木蘭花"
  }, 
  {
    "author": "無名氏", 
    "paragraphs": [
      "才臨復日，便逢生旦，料想門闌多喜。", 
      "好將何物壽冰翁，但有個、新詞爲禮。", 
      "如今已辦，一千餘闋，盡按宮商角徵。", 
      "一年一闋祝椿齡，自今日、從頭數起。"
    ], 
    "rhythmic": "鵲橋仙"
  }, 
  {
    "author": "無名氏", 
    "paragraphs": [
      "雲外青山是我家。", 
      "兩年城裏作生涯。", 
      "杜陵賞月延秋桂，彭澤無錢對菊花。", 
      "初度日，感年華。", 
      "三杯濁酒一甌茶。", 
      "尊前兒女休相笑，更有人窮似汝爺。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "官職從他大。", 
      "官大時、煩惱偏多，不如到我。", 
      "我有數間臨水屋，隨分田園些個。", 
      "也薄有、新蔬時果。", 
      "濁酒三杯棋一局，對花前、時抱添丁坐。", 
      "間覓句，唱仍和。", 
      "年年生日人爭賀。", 
      "謾相期、黃扉紫闥，玉堂青瑣。", 
      "一日平章風月事，奉保永無期禍。", 
      "只如此、有何不可。", 
      "閣箸相疑真可笑，政事堂、日裏如何□。", 
      "似恁地，待則麼。"
    ], 
    "rhythmic": "賀新郎"
  }, 
  {
    "author": "無名氏", 
    "paragraphs": [
      "久雨忽開霽，花靨鬥春嬌。", 
      "家人笑道，老子今日是生朝。", 
      "細數平生功行，斷自狂吟之外，全不犯科條。", 
      "心事淡如水，天合與逍遙。", 
      "也何須，期壽算，比松喬。", 
      "但令此去清健，到處狎漁樵。", 
      "說與門前鷗鷺，護我山中杞菊，日日長心苗。", 
      "世事兒戲耳，尊酒百憂消。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "生羨雞冠與鳳仙。", 
      "時秋華豔遍園間。", 
      "自憐生日悲生事，搔首吳江載月船。", 
      "休身外，且樽前。", 
      "喜君文彩錦相鮮。", 
      "青雲貽我長生曲，喚醒淒涼樂暮年。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "甲子一週，織鳥相催，又還十年。", 
      "但詩狂酒聖，坐常有客，書癡傳癖，囊不留錢。", 
      "拍手浩歌，出門長笑，誰是知心有老天。", 
      "猶多事，更時遊藝圃，日耨情田。", 
      "細思世事無邊。", 
      "只好把清樽對眼前。", 
      "看槐國功名，有如戲劇，竹林宴賞，便似神仙。", 
      "富貴危機。", 
      "榮華作夢，早已輸人一著先。", 
      "從今去、莫將醉趣，與醒人傳。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "一丘一壑。", 
      "野鶴孤雲隨處樂。", 
      "篆帶紗巾。", 
      "且與筠莊作主人。", 
      "高山流水。", 
      "指下風生千古意。", 
      "壽慶年年。", 
      "長在新秋六日前。"
    ], 
    "rhythmic": "減字木蘭花"
  }, 
  {
    "author": "無名氏", 
    "paragraphs": [
      "好個馬山居士，功名富貴浮雲。", 
      "庵兒側傍萬杉陰。", 
      "煙裏時橫小艇。", 
      "律中林鍾將半，華堂壽斝頻斟。", 
      "聲聲齊祝百千齡。", 
      "坐看雲仍貴盛。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "月屬重三，蓂開二六，於門車馬駢闐。", 
      "彩麟高設，金鴨噴祥煙。", 
      "試問誰來瑞世，人都道、蓬島神仙。", 
      "非凡子，年才志學，勳業已精專。", 
      "坐聯。", 
      "湯餅客，傾銀注玉，盛展華筵。", 
      "羨巍冠初冠，氣宇飄然。", 
      "底用遐齡頻祝，但願雙親未老，富貴雙全。", 
      "功名事，吾家舊物，早共復青氈。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "重午日才過，又經四日逢華旦。", 
      "月娥降誕。", 
      "春早桃花嫩。", 
      "許字方笄，金雀屏開半。", 
      "東牀選。", 
      "門楣壯觀。", 
      "偕老行如願。"
    ], 
    "rhythmic": "點絳脣"
  }, 
  {
    "author": "無名氏", 
    "paragraphs": [
      "路入藍橋境。", 
      "憶當年、雲英來會，玄霜搗盡。", 
      "爭似溫公風流婿，一笑歡傳玉鏡。", 
      "便勝似、瓊漿玉飲。", 
      "自是振振佳公子，冰肌玉骨相輝映。", 
      "一對兒，好廝稱。", 
      "夜深銀燭交紅影。", 
      "雀屏開、鳳帷擁繡，鴛衾鋪錦。", 
      "雨意雲情應多少，夢到巫山一枕。", 
      "好語向、耳邊頻聽。", 
      "但願來春青雲路，管一枝、青桂嫦娥近。", 
      "聞早寄，鳳樓信。"
    ], 
    "rhythmic": "賀新郎"
  }, 
  {
    "author": "無名氏", 
    "paragraphs": [
      "太真姑女，問新來、誰與歡傳玉鏡。", 
      "莫恨無人伸好語，人在藍橋仙境。", 
      "一笑樽前，歡然相與，便勝瓊漿飲。", 
      "殷勤客意，耳邊說與君聽。", 
      "長記舊日君家，門闌喜動，繡褥芙蓉隱。", 
      "回首龍門人得意，又報鳳樓芳信。", 
      "只是相傳，房奩中物，好事駸駸近。", 
      "管教人道，一雙冰玉清潤。"
    ], 
    "rhythmic": "百字謠・念奴嬌"
  }, 
  {
    "author": "無名氏", 
    "paragraphs": [
      "風流仙客，文章逸少，復見當年佳婿。", 
      "夤緣端不數瓊姬，向林下、親逢道氣。", 
      "屏開金雀，牀鋪繡褥，多羨豪家深意。", 
      "憑誰說阿戎，剩覓取、纏頭利市。"
    ], 
    "rhythmic": "鵲橋仙"
  }, 
  {
    "author": "無名氏", 
    "paragraphs": [
      "繁弦急管。", 
      "喜色門闌滿。", 
      "應是雀屏曾中選。", 
      "新近東牀禁臠。", 
      "功名有分非難。", 
      "休因女婿求官。", 
      "幸與嫦娥爲伴，直須仙桂新攀。"
    ], 
    "rhythmic": "清平樂"
  }, 
  {
    "author": "無名氏", 
    "paragraphs": [
      "弟兄舊說河東鳳。", 
      "怎得似、君家伯仲。", 
      "一雙白璧殷勤種。", 
      "齊向金屏選中。", 
      "乘龍去、門闌喜動。", 
      "管取早葉、熊羆吉夢。", 
      "兒孫不與塵埃共。", 
      "總是龍駒鳳種。"
    ], 
    "rhythmic": "杏花天"
  }, 
  {
    "author": "無名氏", 
    "paragraphs": [
      "幾年弱水望蓬萊。", 
      "心事喜同諧。", 
      "佳婿欣逢公瑾，新婚喜近英臺。", 
      "豪家深意，芙蓉褥隱，金雀屏開。", 
      "但願門闌多喜，鳳樓早寄書來。"
    ], 
    "rhythmic": "朝中措"
  }, 
  {
    "author": "無名氏", 
    "paragraphs": [
      "金貼鼓腰，繡妝檐額，吾宗自昔豪奢。", 
      "椒馨蘭馥，煙霧靄橫斜。", 
      "吹管聒天今夜，香風度、羅綺光華。", 
      "看雙美，郎君俊秀，玉女更宜家。", 
      "繁華。", 
      "歌宴處，金盤撒果，銀燭燒花。", 
      "任芙蓉帳掩，翡翠屏遮。", 
      "更看名傳桂籍，蓬瀛近、隱泛仙槎。", 
      "歸來去，雙親綠鬢，相對飲流霞。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "樂奏簫韶花燭夜，風流玉女才郎。", 
      "同心結上桂枝香。", 
      "如鸞如鳳友，永效兩雙雙。", 
      "莫把畫堂深處負，笙歌引入蘭房。", 
      "滿斟玉斝醉何妨。", 
      "南山堪作誓，福祿應天長。"
    ], 
    "rhythmic": "臨江仙"
  }, 
  {
    "author": "無名氏", 
    "paragraphs": [
      "孺子風流，孟嘗門地，合下相當。", 
      "俏似年時，送他織女，來嫁牛郎。", 
      "滿堂珠履飛觴。", 
      "看花燭、迎歸洞房。", 
      "海誓山盟，從今結了，永效鸞凰。"
    ], 
    "rhythmic": "柳梢青"
  }, 
  {
    "author": "無名氏", 
    "paragraphs": [
      "上苑鶯調舌。", 
      "暖日融融媚節。", 
      "秦晉新婚，人間天上真奇絕。", 
      "傅粉煙霄，傾國神仙列。", 
      "彼此和鳴，鳳樓一處明月。", 
      "歌喉佳宴設。", 
      "鴛帳爐香對爇。", 
      "合巹杯深，少年相睹歡情切。", 
      "羅帶盤金縷，好把同心結。", 
      "終取山河，誓爲夫婦歡悅。"
    ], 
    "rhythmic": "少年遊"
  }, 
  {
    "author": "無名氏", 
    "paragraphs": [
      "早梅天氣，正繡戶乍啓，瓊筵才展。", 
      "鵲渡河橋，雲遊巫峽，溪泛碧桃花片。", 
      "翠娥侍女來報，蓮步已離仙苑。", 
      "待殘漏，鴛帳深處，同心雙綰。", 
      "歡宴。", 
      "當此際，紅燭影中，檀麝飄香篆。", 
      "擲果風流，謫仙才調，佳婿想應堪羨。", 
      "少年俊雅狂蕩，驀有人言拘管。", 
      "鎮攜手，向花前月下，重門深院。"
    ], 
    "rhythmic": "喜遷鶯"
  }, 
  {
    "author": "無名氏", 
    "paragraphs": [
      "仙子仙郎，兩情今是歡娛會。", 
      "蓮花池內。", 
      "好個鴛鴦對。", 
      "一自芳容，一自才華最。", 
      "真佳配。", 
      "榮華富貴。", 
      "壽考千秋歲。"
    ], 
    "rhythmic": "點絳脣"
  }, 
  {
    "author": "無名氏", 
    "paragraphs": [
      "燭影搖紅玉漏遲。", 
      "鵲橋仙子下瑤池。", 
      "傾杯樂處笙歌沸，蘇幕遮闌笑語隨。", 
      "醉落魄，阮郎歸。", 
      "傳言玉女步輕移。", 
      "鳳凰臺上深深願，一日和鳴十二時。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "半破玉梅春，小簇金蓮炬。", 
      "結裹風流倬底郎，直入陽臺去。", 
      "休詫鵲橋仙，說甚緱山侶。", 
      "便合齊眉八百年，個是真仙子。"
    ], 
    "rhythmic": "卜算子"
  }, 
  {
    "author": "無名氏", 
    "paragraphs": [
      "絳蠟銀臺晃繡幃。", 
      "一簾香霧擁金猊。", 
      "人間歡會於飛宴，天上佳期乞巧時。", 
      "傾合巹，醉淋漓。", 
      "同心結了倍相宜。", 
      "從今把做嫦娥看，好伴仙郎結桂枝。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "人道孰爲大，尚小易鹹常。", 
      "厥初皇極中建，扶世有三綱。", 
      "仁義陰陽道立，父母乾坤位正，六子發輝光。", 
      "一日不容緩，此意久彌昌。", 
      "杯舉慶，天作合，月探囊。", 
      "十年不字以正，乃字便惟良。", 
      "推闡家人一卦，迤邐齊家治國，鼎鼐得姬姜。", 
      "舊物中書令，玉潤繼汾陽。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "姑射瓊仙，論人間世，學宮樣妝。", 
      "費精神刺繡，裁成雲錦，今朝喜遇，弱線添長。", 
      "收拾雲情，鋪張雨態，來嫁朱門趁一陽。", 
      "真還是，兩情魚水，並頸鴛鴦。", 
      "登科人道無雙。", 
      "問小底何如大底強。", 
      "幸洞房花燭，得吹簫侶，短檠燈火，伴讀書郎。", 
      "辦苦工夫，求生富貴，要折丹枝天上香。", 
      "來秋也，看載膺鶚薦，載弄之璋。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "銀燭曉催春漏，珠簾暮卷東風。", 
      "乃翁相對玉樓中。", 
      "不枉當年冰夢。", 
      "花意似隨人好，酒香難比情濃。", 
      "夜深欲睡海棠紅。", 
      "密密驂鸞駕鳳。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "雪意垂垂，算天爲、風流醞釀。", 
      "便催得、蕊宮仙子，隊移仙仗。", 
      "明月珠連湘浦合，清風佩過秦樓響。", 
      "帶天香、鬱郁碾雲軿，通宵降。", 
      "溫玉枕，銷金帳。", 
      "花燭下，狨氈上。", 
      "這英才美貌，一雙不枉。", 
      "鸞鳳鏡明棲彩翼，鴛鴦被闊翻新浪。", 
      "祝君莫學畫眉癡，如張敞。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "賀鵲冰檐繞。", 
      "伴華堂、兩催妝束，音傳青鳥。", 
      "瑞氣沉煙金鴨嫋。", 
      "脆管繁弦迭奏。", 
      "擁出個、仙娥窈窕。", 
      "秋水芙蓉相映照。", 
      "算人間、天上真希少。", 
      "肌玉潤，臂金瘦。", 
      "仙郎況是青春調。", 
      "向鴛鴦、彩絲結就，同心巧。", 
      "料想梅花先得了。", 
      "昨夜一枝開早。", 
      "無地著、許多歡笑。", 
      "準擬計臺魁鶚表。", 
      "著青衫、躍馬長安道。", 
      "一百歲，一雙好。"
    ], 
    "rhythmic": "賀新郎"
  }, 
  {
    "author": "無名氏", 
    "paragraphs": [
      "柳眼偷金，梅肌暈玉，春信已催。", 
      "正淺寒天氣，嫩晴日色，雨收巫峽，菸捲蓬萊。", 
      "青鳥銜音，綵鸞迎駕，白晝傳呼王母來。", 
      "屏幃裏，看合歡杯盡，連理花開。", 
      "笙歌上下樓臺。", 
      "更羅綺叢中薰麝煤。", 
      "想雪香酥暖，粉嬌翠軟，風流樂事，慰愜情懷。", 
      "花帽蘭袍，皁鞋槐簡，誰似何郎年少才。", 
      "人偕老，類鴛鴦匹偶，鸞鳳和諧。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "瑞靄籠晴曉。", 
      "正小春時候，和氣十分繚繞。", 
      "月姊精神還窈窕。", 
      "甚似星郎年少。", 
      "同共入、蓬萊仙島。", 
      "鸞鳳鏗鏗風縹緲。", 
      "算一雙、兩好真奇妙。", 
      "天上有，世間少。", 
      "橋門名姓掀張了。", 
      "更那堪、榜下新婚，才名表表。", 
      "便好相成勤夙夜，莫使脫簪遺笑。", 
      "且早趁、青春才調。", 
      "向去功名成就後。", 
      "到恁時節風流好。", 
      "勝今日，登科小。"
    ], 
    "rhythmic": "賀新郎"
  }, 
  {
    "author": "無名氏", 
    "paragraphs": [
      "阿誰煎鳳髓，續此玉琴絃。", 
      "依然音調清婉，律呂互相宣。", 
      "天使彭城姝麗，來配魯邦才子，永作地行仙。", 
      "況有盈門禮，百兩擁駢闐。", 
      "更臨鸞，看舉案，兩無偏。", 
      "從此歡諧千歲，月下與花前。", 
      "剩長芝蘭玉樹，俱作蟾宮佳客，聲譽振螺川。", 
      "仍看明年去，平步上青天。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "喜氣乘龍步步春。", 
      "梅花影裏送君行。", 
      "君行直到藍橋處，一見雲英便愛卿。", 
      "鸞鶴舞，鳳凰鳴。", 
      "羣仙簇擁綠衣人。", 
      "我嗏有句叮嚀話，千萬時思望白雲。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "青螺江上梅花暮。", 
      "有姑射、神仙侶。", 
      "剩把明珠傾滿斛。", 
      "老仙源委，玉妃風韻，真是欺蠻素。", 
      "綵鸞齊跨山中去。", 
      "渾似天台舊時路。", 
      "試問風流春幾許。", 
      "芳心嫩葉，如今時候，好景才三五。"
    ], 
    "rhythmic": "青玉案"
  }, 
  {
    "author": "無名氏", 
    "paragraphs": [
      "金鼎休翻，玉壺休倒。", 
      "爲伊彈徹求凰操。", 
      "歌臺舞榭沒長情，不如相伴文園老。", 
      "荊裏釵宜，布邊裙好。", 
      "有緣封國還他到。", 
      "端能一意謝紅塵。", 
      "歸來便帶宜男草。"
    ], 
    "rhythmic": "踏莎行"
  }, 
  {
    "author": "無名氏", 
    "paragraphs": [
      "堯歷慶良月，嶰管換新冬。", 
      "玉成西爽，五雲拂曉畫樓東。", 
      "人指謝家庭砌，眼底猗蘭奕葉，特地茁新叢。", 
      "不是善根種，爭得佔春風。", 
      "步鵬程，名虎榜，早收功。", 
      "建安衣鉢，定知他日屬奇童。", 
      "且說而今勝事，珠履三千稱賀，相對醉顏紅。", 
      "拜賀無他語，相慶黑頭公。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "金秋行令，恰清晨、白露初交中節。", 
      "勿怪西窗傳好事，生個他年英傑。", 
      "吉夢既符，知如徐子，冰玉爲神骨。", 
      "吾家有慶，階蘭喜又新發。", 
      "如今早已生男，清樽華宴，且好延佳客。", 
      "更自承師勤問道，門外不妨立雪。", 
      "抗志雲霄，留心簡冊，聽我叮嚀說。", 
      "駸駸月殿，桂枝取次高折。"
    ], 
    "rhythmic": "百字謠・念奴嬌"
  }, 
  {
    "author": "無名氏", 
    "paragraphs": [
      "向來梅發。", 
      "雪袂仙裳回絳闕。", 
      "今又梅開。", 
      "已領熊罷好夢來。", 
      "試將梅比。", 
      "才著陽和爭結子。", 
      "梅子生成。", 
      "早晚須調鼎鼐羹。"
    ], 
    "rhythmic": "減字木蘭花"
  }, 
  {
    "author": "無名氏", 
    "paragraphs": [
      "絳蠟攢寶炬，碧芻香襯金卮。", 
      "東風吹下玉龍兒。", 
      "融就滿堂和氣。", 
      "此日蘭湯新浴，他年桂苑同攜。", 
      "小詞聊代弄璋詩。", 
      "剩與犀錢利市。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "菊釂萸殘玉未頹。", 
      "文星喜趁夢熊回。", 
      "預傳鯤擬南溟去，親送魁從北斗來。", 
      "真間世，定奇材。", 
      "滿堂歡笑動春雷。", 
      "明年郎罷蟾宮近，更把丹枝爲我栽。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "瀟灑江梅春早處，天然一種兩般奇。", 
      "開花結子，何事恰同時。", 
      "昨夜北枝開雪裏，朝來青子又南枝。", 
      "這般好事，消得付新詞。"
    ], 
    "rhythmic": "長相思"
  }, 
  {
    "author": "無名氏", 
    "paragraphs": [
      "歸心正似三春柳。", 
      "試著萊衣小。", 
      "橘懷幾日向翁開。", 
      "懷祖已嗔文度、不歸來。", 
      "禪心已斷人間愛。", 
      "只有平交在。", 
      "笑論瓜葛一枰同。", 
      "看取《靈光》新賦、有家風。"
    ], 
    "rhythmic": "虞美人"
  }, 
  {
    "author": "無名氏", 
    "paragraphs": [
      "萱草闌干，楊花庭院，夜景澄虛。", 
      "望庚星昴宿，熒熒照室，祥煙瑞靄，鬱郁充閭。", 
      "白鹿入胎，黃龜獻夢，果應君家生鳳雛。", 
      "真英物，似崑山片玉，滄海明珠。", 
      "玳筵絲竹□□。", 
      "有多少犀錢分座隅。", 
      "念謝堂冷落，久無神語，淮淝騷擾，誰定邊謨。", 
      "天產英雄，地鍾秀氣，振起家聲今有餘。", 
      "□□□，看宮袍加鵠，玉帶懸魚。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "晚節寒花猶帶蕊。", 
      "隱映老人星瑞世。", 
      "綠衣初是政成歸，真盛事。", 
      "誰可比。", 
      "那更新來孫又子。", 
      "煙細金爐香旖旎。", 
      "想像瑤池生綠蟻。", 
      "釀成佳氣鬱蔥蔥，當此際。", 
      "將一醉。", 
      "百歲從交今日始。"
    ], 
    "rhythmic": "水仙子"
  }, 
  {
    "author": "無名氏", 
    "paragraphs": [
      "物中雙美。", 
      "惟鄴縣雙鳧，禹門雙鯉。", 
      "太華雙蓮，藍田雙璧，劍豐城而已。", 
      "爭是一門雙秀，又是一朝雙喜。", 
      "人總道，機雲雙陸，同年弧矢。", 
      "希耳。", 
      "會見這，雙桂連芳，雙鵠沖霄舉，魚詔雙金，帶橫雙玉，惟道無雙國士。", 
      "但願雙英雙戲彩，且直與、雙親兒齒。", 
      "願歲歲，見東風雙燕，滿城桃李。"
    ], 
    "rhythmic": "喜遷鶯"
  }, 
  {
    "author": "無名氏", 
    "paragraphs": [
      "銀河星漢，夜涼如洗。", 
      "要軒豁、君家慶瑞。", 
      "果聞兩兩獲驪珠，天付與、精神秋水。", 
      "好是今朝，同逢盛事。", 
      "無限歡歡喜喜。", 
      "他年二陸看楊名，方表得、此時雙美。"
    ], 
    "rhythmic": "鵲橋仙"
  }, 
  {
    "author": "無名氏", 
    "paragraphs": [
      "天上雙星歡迤邐。", 
      "報道一門雙喜。", 
      "果慶雙弧矢，雙桂連芳，雙璧光華起。", 
      "看取他時雙彩戲。", 
      "雙墮號、機雲才子。", 
      "更帶橫雙玉，魚佩雙金，作個無雙字。"
    ], 
    "rhythmic": "玉樓春"
  }, 
  {
    "author": "無名氏", 
    "paragraphs": [
      "蠻柳眠風，妃棠醉日，春意方濃。", 
      "怪凌晨乾鵲，歡聲嘖嘖，充閭瑞靄，佳氣蔥蔥。", 
      "白鹿效靈，黃龜獻夢，還應君生第二龍。", 
      "蘭房裏，想犀帷暈翠，錦褓裁紅。", 
      "五峯。", 
      "秀氣攸鍾。", 
      "更頭玉磽磽天性聰。", 
      "自謫仙芳歇，久塵賦頌，江西派冷，誰嗣宗風。", 
      "骨脈尤香，雲仍載誕，袞袞公侯從此封。", 
      "三朝滿，好平分犀玉，滿泛金鍾。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "明月呈規，祥煙非霧，載符夢鈴。", 
      "記前時已慶，人間鸑鷟，今番再見，天上麒麟。", 
      "知是於門，功標紫府，夜半仙官敕五丁。", 
      "親送與，向君家作個，難弟難兄。", 
      "絕奇不數徐卿。", 
      "看他日名登千佛經。", 
      "正翁翁矍鑠，婆婆老福，薰脩覺海，結果初成。", 
      "自愧空詞，不酬杯水，湯餅難充堂上賓。", 
      "無功也，這犀錢玉果，敢望平分。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "積玉堆金閒事，驚天動地虛名。", 
      "算來二足是人生，有子方爲吉慶。", 
      "莫道一夔足矣，也須學著徐卿。", 
      "我翁休笑又添丁。", 
      "這個孩兒好命。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "庭槐沐雨翻新翠。", 
      "疊雪香羅初試。", 
      "鈴響彩旗天墜。", 
      "忽報徐卿二。", 
      "簾幃坐客歡聲沸。", 
      "脫紫須煩半臂。", 
      "借問月娥知未。", 
      "速長蟾宮桂。"
    ], 
    "rhythmic": "桃源憶故人"
  }, 
  {
    "author": "無名氏", 
    "paragraphs": [
      "古今三絕。", 
      "惟鄭國三良，漢家三傑。", 
      "三俊才名，三儒文學，更有三君清節。", 
      "爭似一門三秀，三子三孫奇特。", 
      "人總道，賽蜀郡三蘇，河東三薛。", 
      "慶愜。", 
      "況正是，三月風光，杯好傾三百。", 
      "子並三賢，孫齊三少，俱篤三餘事業。", 
      "文既三冬用，名即三元高揭。", 
      "親俱慶，看寵加三命，禮膺三接。"
    ], 
    "rhythmic": "喜遷鶯"
  }, 
  {
    "author": "無名氏", 
    "paragraphs": [
      "古來五子伊誰，有唐室、五王稱首。", 
      "竇氏五龍，柳家五馬，西晉室、陶家五柳。", 
      "英名不朽。", 
      "更東漢、馬良並秀。", 
      "君今也、五男還又。", 
      "應是五星孕就。", 
      "腹笥五經，身膺五福，指日繼、五侯之後。", 
      "個般非偶。", 
      "好與醉、劉伶五斗。"
    ], 
    "rhythmic": "剔銀燈"
  }, 
  {
    "author": "無名氏", 
    "paragraphs": [
      "元家道保，白家阿雀，俱生在、五旬有八。", 
      "喜君得子與同年，怪檐外、鵲□嘲哳。", 
      "我疑釋老，攜來付與，人盡說、眉如翠刷。", 
      "龍門種定入龍門，且早做、韓檠生活。"
    ], 
    "rhythmic": "鵲橋仙"
  }, 
  {
    "author": "無名氏", 
    "paragraphs": [
      "花間棠棣。", 
      "匹似人間兄與弟。", 
      "一種花枝。", 
      "底事當年卻盛衰。", 
      "中臧蜾蠃。", 
      "忽遇暝蛉真類我。", 
      "換葉移根。", 
      "要與相輝映一門。"
    ], 
    "rhythmic": "木蘭花・玉樓春"
  }, 
  {
    "author": "無名氏", 
    "paragraphs": [
      "試問謝庭蘭與芝。", 
      "根花何似接花奇。", 
      "瓊蕤不自香閨種，桂種當從月地移。", 
      "須信祝螟成蜾蠃，那須夢虺及熊羆。", 
      "夜來夢報蟾宮籍，新注江家五歲兒。"
    ], 
    "rhythmic": "瑞鷓鴣"
  }, 
  {
    "author": "無名氏", 
    "paragraphs": [
      "玉琯屆良月，璇極炳明星。", 
      "適當季舍，有夢應麒麟。", 
      "但愧衡門深隱，偶爾玉川添累，還解振家聲。", 
      "樂章歌一闋，筆陣掃千軍。", 
      "羨君侯，爲學富，煥文清。", 
      "青雲咫尺要路，曳紫更腰金。", 
      "顧我荊榛雖茂，其奈棟材無用，何似八千椿。", 
      "君王行賜宴，禮重敬如賓。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "天高氣爽，正金風玉露，安排秋節。", 
      "株守蓬窗無寸效，自愧才非人傑。", 
      "那更家貧，又添丁累，料想無奇骨。", 
      "新章褒美，天然好語還發。", 
      "堪羨力薄無儲，賓庖蕭縈，乏禮延佳客。", 
      "多謝諸公來寵賁，雖有一甌春雪。", 
      "玉果未圓，犀錢須辦，早早爲君說。", 
      "恐辜珠玉，小詞聊且權折。"
    ], 
    "rhythmic": "酹江月・念奴嬌"
  }, 
  {
    "author": "無名氏", 
    "paragraphs": [
      "春風吹到深深院。", 
      "添個人針線。", 
      "莫言生女不妒兒。", 
      "□□二郎不做、有門楣。", 
      "一家姊妹盈盈地。", 
      "兄弟同歡喜。", 
      "彩絲從此不須添。", 
      "看取碧紗帳內、有人牽。"
    ], 
    "rhythmic": "虞美人"
  }, 
  {
    "author": "無名氏", 
    "paragraphs": [
      "玉宇無塵，銀蟾低轉，漸覺繽紛。", 
      "還是仙娥，厭遊天闕，來降蓬瀛。", 
      "分明秋水精神。", 
      "好囑取、紅葉殷勤。", 
      "覓個檀郎，屏開金雀，玉潤冰清。"
    ], 
    "rhythmic": "柳梢青"
  }, 
  {
    "author": "無名氏", 
    "paragraphs": [
      "象榻香篝冷寶猊。", 
      "虺蛇吉夢寤驚時。", 
      "緹縈生下雖無益，謝女他年或解圍。", 
      "花骨脈，雪膚肌。", 
      "飛瓊抱送下瑤池。", 
      "弄璋錯寫何妨事，愛女從來甚愛兒。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "梅兄梅弟。", 
      "桃姊並桃妹。", 
      "爭似月臨雙女位。", 
      "吉夢重佔蛇虺。", 
      "小喬應嫁周郎。", 
      "雲英定遇裴航。", 
      "會有九男事帝，誰誇七子成行。"
    ], 
    "rhythmic": "清平樂"
  }, 
  {
    "author": "無名氏", 
    "paragraphs": [
      "家近閩南。", 
      "三姑姊妹，秀揖仙岩。", 
      "須女精神，玉卮標格，謫下塵凡。", 
      "他時佳婿成雙，紅絲應牽第三。", 
      "倚看樽前，團欒六子，三女三男。"
    ], 
    "rhythmic": "柳梢青"
  }, 
  {
    "author": "無名氏", 
    "paragraphs": [
      "太華峯頭□□蓮。", 
      "聞十丈，藕大如船。", 
      "曉來佳氣藹飛煙。", 
      "彩戲盈門。", 
      "弧矢盈門。", 
      "共把長生酒一樽。", 
      "殷勤祝願，耳畔低言。", 
      "從今流慶更源源。", 
      "子既生孫。", 
      "孫又生孫。"
    ], 
    "rhythmic": "一剪梅・一翦梅"
  }, 
  {
    "author": "無名氏", 
    "paragraphs": [
      "祖德綿綿盛，家聲燁燁傳。", 
      "流光重慶子生賢。", 
      "想見朝來庭戶、起非煙。", 
      "對客延湯餅，呼童散彩錢。", 
      "休誇骨瘦與神全。", 
      "看取犀庭玉角、已朝天。"
    ], 
    "rhythmic": "臨江仙"
  }, 
  {
    "author": "無名氏", 
    "paragraphs": [
      "月淡風輕，涼意在、碧梧修竹。", 
      "極目際，澄空似水，素秋新沐。", 
      "夜看庚星飛下界，曉傳子捨生蘭玉。", 
      "想充閭、佳氣鬱蔥蔥，香芬馥。", 
      "裁錦褓，鋪金褥。", 
      "沉水暖，金盆浴。", 
      "向畫堂深處，擁紅斟綠。", 
      "況是天潢真相宅，定知丰采驚凡目。", 
      "看他年、槐館振家聲，飛騰速。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "喜見於門，子月陽生，子舍春回。", 
      "想釋丘抱送，絕奇神骨，皙參授受，忠恕胚胎。", 
      "跨竈參先，撞樓踵後，鼎樣一門三秀才。", 
      "應不數，那竇家五桂，王氏三槐。", 
      "南豐門戶奇哉。", 
      "他日一聲平地雷。", 
      "若非是河東，名傳三鳳，也應天上，光映三臺。", 
      "莫道後時，方爲賀客，且把犀錢玉果來。", 
      "卻還取，這長生一曲，富貴三杯。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "燕分炳箕宿，魯野照奎星。", 
      "天開嶽瀆，儲瑞重見吐書麟。", 
      "人道蘭庭生謝，我羨竹林得阮，中夜沸歡聲。", 
      "奇稱符百藥，童號邁終軍。", 
      "姿稟厚，骨骼異，氣神清。", 
      "好把一經爲教，切莫詫籝金。", 
      "擊甕畫圖休展，對日有言可聽，材大等莊椿。", 
      "年欲臨志學，上國早充賓。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "璇源一派接天流。", 
      "秀毓君家公共侯。", 
      "滿月佳時近重九，生朝令節踵千秋。", 
      "旦評指日騰佳譽，蟾苑他年快壯遊。", 
      "氣宇如今復何似，相應十倍虎窺牛。"
    ], 
    "rhythmic": "瑞鷓鴣"
  }, 
  {
    "author": "無名氏", 
    "paragraphs": [
      "八月秋中玉律，十分月滿瑤臺。", 
      "芳姿謫下佛宮來。", 
      "疑是東方世界。", 
      "黛綠旋聞香發，桃紅新暈芳腮。", 
      "春風滿面笑容開。", 
      "長似觀音自在。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "天潢佳氣。", 
      "鍾作人間瑞。", 
      "坐對滿堂珠玉貴。", 
      "此日還當週晬。", 
      "手持金印金戈。", 
      "知他壯志如何。", 
      "將相終須大用，姓名早掇巍科。"
    ], 
    "rhythmic": "清平樂"
  }, 
  {
    "author": "無名氏", 
    "paragraphs": [
      "小春良月。", 
      "堯砌蓂開三數葉。", 
      "瑞啓三躔。", 
      "此夕人間誕女仙。", 
      "壽期百歲。", 
      "今日歡娛初慶晬。", 
      "喜事重重。", 
      "亦有嘉祥應夢熊。"
    ], 
    "rhythmic": "木蘭花・玉樓春"
  }, 
  {
    "author": "無名氏", 
    "paragraphs": [
      "畫堂簾幕香風細。", 
      "鬱郁南陽佳氣。", 
      "歡傳吉夢佔蛇虺。", 
      "此日還當一歲。", 
      "華筵外、初隨彩戲。", 
      "早已似、文姬聰慧。", 
      "佇看色動門闌喜。", 
      "便有乘龍佳婿。"
    ], 
    "rhythmic": "杏花天"
  }, 
  {
    "author": "無名氏", 
    "paragraphs": [
      "袞繡堂前，福星開度，壽星入垣。", 
      "有建隆臣普，上天宰輔，紹興臣鼎，平地神仙。", 
      "入秉鈞衡，出分藩屏，托住東南半壁天。", 
      "年來好，甚烽消萬里，塵靜三邊。", 
      "紫宸幾度傳宣。", 
      "剛不肯歸班押講筵。", 
      "縱雲臺勳業，已登盟府，金城籌策，猶念中原。", 
      "好袖山河，更扶日月，色正三臺第一躔。", 
      "王韓去，願齊休社稷，於萬斯年。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "揚休玉色，山立秉鴻樞。", 
      "聖天子、方有志，會東都。", 
      "得真儒。", 
      "身佩安危寄，本兵柄，修軍政，朝野慶，鈞衡任，賴詩謨。", 
      "天上麒麟挺，徐卿子，坐肅憸夫。", 
      "向六陽時候，佳瑞紀門弧。", 
      "炳炳階符。", 
      "照蓬壺。", 
      "看兄樞使，弟元帥，真盛事，世間無。", 
      "籌密邊烽息，凜羌胡。", 
      "玉音俞。", 
      "佇正三槐位，散膏澤，福寰區。", 
      "河如帶，山如礪，鞏皇圖。", 
      "金鼎調元遠大，中書考，致主唐虞。", 
      "想公門桃李，應不棄山樗。", 
      "願借噓枯。"
    ], 
    "rhythmic": "六州歌頭"
  }, 
  {
    "author": "無名氏", 
    "paragraphs": [
      "春信到梅梢，欲雪又還晴早。", 
      "趁得繡衣初度，作霜天清曉。", 
      "鄉來事直有天知，行拜玉皇詔。", 
      "穩上神仙官府，聽履聲雲杪。"
    ], 
    "rhythmic": "好事近"
  }, 
  {
    "author": "無名氏", 
    "paragraphs": [
      "素娥不老，才勝賞中秋、無邊月色。", 
      "又報仙翁來桂苑，連慶生申佳節。", 
      "玉宇無塵，金莖有露，對景成三絕。", 
      "重陽近也，黃花香入瑤席。", 
      "盡說湖海元龍，裕民堂上，幾度吟梅雪。", 
      "滿眼陰陰甘棠樹，消得壽同南極。", 
      "八桂難留，九芝促覲，早露真消息。", 
      "星辰聽履，好看明歲今日。"
    ], 
    "rhythmic": "念奴嬌"
  }, 
  {
    "author": "無名氏", 
    "paragraphs": [
      "香霧菲微籠薄曉，簾櫳愛日如春。", 
      "謫仙遊戲到寰瀛。", 
      "金枝推獨秀，寶籍著長生。", 
      "錦軸疏恩怡壽母，朱輪光映難兄。", 
      "會看家慶日增榮。", 
      "雁聯鴛序立，彩戲袞衣新。"
    ], 
    "rhythmic": "臨江仙"
  }, 
  {
    "author": "無名氏", 
    "paragraphs": [
      "皁蓋朱幡，玉節虎符，宏開大藩。", 
      "把濟川秀楫，試橫碧水，擎天柱石，小駐丹山。", 
      "麥秀兩歧，棠敷千里，治最當今黃潁川。", 
      "平章看、文詞坡谷，人品歐韓。", 
      "竭來遊戲人間。", 
      "況雅量汪汪海樣寬。", 
      "適弧垂門外，香凝燕寢，□星對照，兩地交歡。", 
      "自有青州，活民陰德，不用延年九轉丹。", 
      "人皆祝，願黑頭黃閣，綠鬢朱顏。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "長風送月，近中秋、更無一點塵俗。", 
      "絳闕真仙來瑞世，昨夜翔鸞飛鵠。", 
      "奕世登科，諸昆競秀，名蓋天南北。", 
      "持心恬退，更能韞櫝藏玉。", 
      "須信憲幕平反，據經議獄，全活陰功足。", 
      "川泳雲飛賓主意，薦剡新翻濃墨。", 
      "一路歡聲，幾多和氣，吹作長生曲。", 
      "賜環促召，清班兩鬢長綠。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "銀漏穿花，星河淺、窗朧曙色。", 
      "燒蜜炬、錦幃春煦，瑞煙濛冪。", 
      "堂上金釵行十二，庭前珠履三千客。", 
      "捧流霞、瀲灩玉東西，歌聲溢。", 
      "全五福，知無敵。", 
      "來百祿，知無極。", 
      "抱龍驤勳策，小勞公力。", 
      "袖內光藏神武劍，他年待正天西北。", 
      "顧賤夫、何可共功名，攀麟翼。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "綠鬢將軍，是人道、天生韓霍。", 
      "最奇處、虎頭燕頷，龍韜豹略。", 
      "臥護懶通天子詔，長驅愛把匈奴縛。", 
      "我皇家、許樣大乾坤，身難著。", 
      "試問我，青原約。", 
      "君合再，青油幕。", 
      "這兵書一卷，怎生閒卻。", 
      "萬里城邊須飲馬，八公山上多鳴鶴。", 
      "待歸來、依舊執金吾，凌煙閣。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "簫鼓闐街巷，錦繡裹山川。", 
      "夜來南極，閃閃光射泰階躔。", 
      "陡覺佳祥翕集，聽得閭閻笑道，蓬島降真仙。", 
      "香滿琴堂裏，人在洞壺天。", 
      "斟鑿落，歌窈窕，舞蹁躚。", 
      "重陽雖近，莫把萸菊玷華筵。", 
      "菲禮豈能祝壽，自有仙桃滿院，一實數千年。", 
      "早晚朝元會，蒼鬢映貂蟬。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "快閣春邊，倚闌干外，東西晚晴。", 
      "有銀潢公子，摩挲石刻，金華仙伯，主掌鷗盟。", 
      "陶柳清新，潘花紅嫩，早有豐年笑語聲。", 
      "還知道，是街頭父老，競說昇平。", 
      "怪來昨夜長庚。", 
      "與一道澄江月共明。", 
      "但壽煙起處，千山天遠，壽杯滿後，千尺泉清。", 
      "興慶宮中，長生殿裏，早踏金鰲背上行。", 
      "明年好，望紫雲樓上，一點臺星。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "溪水連天秋雁飛。", 
      "藕花風細鯉魚肥。", 
      "阿婆一笑知何事，懷橘郎君衣錦歸。", 
      "天上月，幾秋期。", 
      "娟娟涼影畫堂西。", 
      "堂前拜月人長健，兩鬢青如年少時。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "徑竹扶疏，直上青霄，玉立萬竿。", 
      "似冰壺瀟灑，虛心直節，清標貞幹，風月無邊。", 
      "清蔭盈庭，細香滿座，凡款公門皆七賢。", 
      "稱觴旦，與鬆梅並祝，辭表南山。", 
      "綿延。", 
      "龍種兒孫。", 
      "列砌森庭棲鳳鸞。", 
      "況節樓辟命，管城草檄，計臺瑣試，玉筍聯班。", 
      "盛事重重，薦騰楛繭，渡蟻陰功須狀元。", 
      "燕山樂，又使符踵至，趣赴淇園。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "有鶴東來，鳴而向餘，借篇壽詞。", 
      "道臨皋亭下，坡仙曾夢，錦宮城裏，清獻常攜。", 
      "山斗才名，冰霜節操，蘇趙如今重見之。", 
      "生申旦，正菊花開後，橙子黃時。", 
      "自從枳棘鸞棲。", 
      "何尚泛芙蓉綠水池。", 
      "便來歸西掖，坐看紅藥，也應天祿，書照青藜。", 
      "顧我雞羣，來陪燕賀，且祝千年壽與齊。", 
      "樽前鶴，乃翩躚起舞，來上瑤卮。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "學易喜加數，富貴正當年。", 
      "誰識晚成大器，信道古來然。", 
      "莫嘆無聞不足，官政從今艾服，知命自由天。", 
      "恰合買臣願，好著祖生鞭。", 
      "藏學問，通今古，冠英賢。", 
      "管取一名一第，行折桂枝先。", 
      "未數奉書朱穆，竊笑表微拭鏡，接武引羣仙。", 
      "生日年年慶，絳老願齊肩。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "阿兄生日。", 
      "屈指今年年五十。", 
      "豆雨初晴。", 
      "昨夜分明見壽星。", 
      "槐黃已迫。", 
      "願言共展沖天翼。", 
      "桂子飄香。", 
      "看取吾家棣萼芳。"
    ], 
    "rhythmic": "減字木蘭花"
  }, 
  {
    "author": "無名氏", 
    "paragraphs": [
      "喜逢生日。", 
      "僂指今年方六十。", 
      "次第回春。", 
      "甲子從頭又一新。", 
      "敬馳一曲。", 
      "付與歌兒勤爲祝。", 
      "滿勸金鍾。", 
      "試問蟠桃幾度紅。"
    ], 
    "rhythmic": "減字木蘭花"
  }, 
  {
    "author": "無名氏", 
    "paragraphs": [
      "葭管一陽已復，蓂階五葉還留。", 
      "星瞻南極瑞光浮。", 
      "知是降生時候。", 
      "算衍恰侔周卦，福多更協箕疇。", 
      "綠衣戲舞捧瓊舟。", 
      "滿勸長生壽酒。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "在昔嘗聞，老彭祖、壽齡八百。", 
      "試屈指、我公今歲，才方八八。", 
      "乙百更添三十六，算來總是公年月。", 
      "對梅花、時候慶生朝，真歡悅。", 
      "兒既勸，金蕉葉。", 
      "孫又把，沉檀爇。", 
      "喜兒孫滿目，芝蘭英發。", 
      "笑問堂前王母看，而今幾度蟠桃結。", 
      "道當時、親手共栽培，何須說。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "細讀箕疇，洛書字、六旬有五。", 
      "試屈指、我公今歲，恰符其數。", 
      "五福備全幾坎九，既言一壽還稱富。", 
      "乃今知、好德與康寧，皆由天與。", 
      "記當日，崧生甫。", 
      "喜今夕，逢初度。", 
      "看兒孫鼎盛，賀賓旁午。", 
      "爐暖博山騰麝馥，杯擎琥珀斟香醑。", 
      "問千秋千歲與誰同，西王母。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "安樂窩中，慶華髮、蒼顏七十。", 
      "生處好、十分清瘦，仙風道骨。", 
      "自古天教仁者壽，只今人飲賢人德。", 
      "更一年、兩度臘嘉平，垂弧夕。", 
      "華堂上，靈椿匹。", 
      "蘭庭下，孫枝七。", 
      "望芹翁次第，年超八秩。", 
      "歡伯便同分玉髓，河兒不用閏瑤笈。", 
      "記醉時、三萬六千場，從今日。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "古來稀有，只聞道、是個人生七十。", 
      "還遇小春梅蕊綻，對景裝排綺席。", 
      "雲帔拖霞，朱顏暈酒，瑞氣明南極。", 
      "瑤池歡宴，玉杯爭勸瓊液。", 
      "堪羨玉葉名郎，天潢毓秀，梧竹生標格。", 
      "百萬貔貅歸總押，霸氣豪無敵。", 
      "藩屏皇家，榮封壽母，名著金閨籍。", 
      "融融液液，共看桃結佳實。"
    ], 
    "rhythmic": "壺中天・念奴嬌"
  }, 
  {
    "author": "無名氏", 
    "paragraphs": [
      "維嶽生賢，天欲補、中興袞職。", 
      "奈聖世、朝無闕事，且令休逸。", 
      "錦繡文章胸次貯，蓬壺歲月閒中積。", 
      "羨人生、七十古來稀，今逾一。", 
      "書聚府，成東壁。", 
      "身眉壽，真南極。", 
      "望瑞雲溶處，接江山碧。", 
      "人願君如天上月，我期君似明朝日。", 
      "待明朝，長至轉添長，彌千億。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "蟾宮客、未老得清閒。", 
      "壽算過稀年。", 
      "利名繮鎖非關我，浮雲富貴付蒼天。", 
      "且歸休，對鬆菊，樂林泉。", 
      "比呂望、數猶欠七。", 
      "問師曠、恰符絳一。", 
      "從今遐算更綿延。", 
      "稱觴欣近小春候，月當明夜又團圓。", 
      "願長如，天上月，地行仙。"
    ], 
    "rhythmic": "最高樓"
  }, 
  {
    "author": "無名氏", 
    "paragraphs": [
      "正迎長佳節。", 
      "宴啓華筵，有誰能說。", 
      "子孫盡環列。", 
      "見瑞香香嫋，壽星明徹。", 
      "絲絲華髮。", 
      "記瑤池、宴班曾接。", 
      "笑人間、八十春秋，漫浪風花雪月。", 
      "奇絕。", 
      "詩書教子，陶母等倫，曹家風烈。", 
      "鼎來陰德。", 
      "孫枝秀，桂枝折。", 
      "便從今、一軸金花鸞錦，十藏琅函貝葉。", 
      "是年年、秋月圓時，長生真訣。"
    ], 
    "rhythmic": "瑞鶴仙"
  }, 
  {
    "author": "無名氏", 
    "paragraphs": [
      "人生七十古稱稀，何況壽年八十。", 
      "試問何時逢載夙，恰在陽生七日。", 
      "鶴髮盈簪，朱顏暈酒，瑞象佔南極。", 
      "玳筵才啓，歡聲喜氣充溢。", 
      "好是庭下雙珠，經營創置，金玉成堆積。", 
      "況有孫枝爭挺秀，次第飛齊鵬翼。", 
      "大振家聲，榮封壽母，坐看蟠桃實。", 
      "年年今夕，玉杯爭勸瓊液。"
    ], 
    "rhythmic": "壺中天・念奴嬌"
  }, 
  {
    "author": "無名氏", 
    "paragraphs": [
      "劇飲猶能鯨吸，細書仍作蠅頭。", 
      "人間八十最風流。", 
      "況又今年九九。", 
      "不用蒲輪加璧，不須磻石垂鉤。", 
      "八千春更八千秋。", 
      "但願靈椿長壽。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "雪霽萬山出，和氣藹王正。", 
      "平園春事競起，梅柳凍全醒。", 
      "此際朝元歸路，疑有真仙呈瑞，笙鶴九宵聲。", 
      "東閣識風度，南極粲光明。", 
      "看精神，秋夜月，玉壺冰。", 
      "淳熙相業隆盛，家自得儀刑。", 
      "聞道君王神武，捷報胡兒宵遁，玉殿正論兵。", 
      "行奉紫泥詔，帷幄佐中興。"
    ], 
    "rhythmic": "水調歌・水調"
  }, 
  {
    "author": "無名氏", 
    "paragraphs": [
      "意一仙翁，自紫府中，出遊戲身。", 
      "看脊樑鐵鑄，擔當社稷，精神玉煉，照映乾坤。", 
      "諫省伏蒲，紫垣直筆，硬語曾驚天上人。", 
      "福身去，建紅牙兼纛，南海之濱。", 
      "天公偏福吾閩。", 
      "遣夜錦開藩爲帥臣。", 
      "記前回散了，幾多飯碗，如今積了，千萬禾囷。", 
      "心與天通，陰功無量，直待時來秉化鈞。", 
      "年年宴，在人正次日，壽慶千春。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "一札自天下，五馬爲民來。", 
      "潛藩久須重鎮，帝命出蓬萊。", 
      "曾侍九重筆橐，暫剖一州符竹，人謂屈公材。", 
      "儒術要揚歷，玉業待規恢。", 
      "慶三元，才四日，壽筵開。", 
      "夜深仰視霄漢，南極映星臺。", 
      "休說石家父子，休說竇家昆季，喬木即三槐。", 
      "歸覲玉皇案，餘事付鹽梅。"
    ], 
    "rhythmic": "水調歌・水調"
  }, 
  {
    "author": "無名氏", 
    "paragraphs": [
      "太華峯頭十丈蓮。", 
      "春風種種錦城邊。", 
      "只緣仙馭來人世，要作鰲頭看上元。", 
      "添寶篆，注金船，曲眉環繞侍歌筵。", 
      "呼童快秣朝天馬，後夜端門月正圓。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "燈火星橋，元宵過、春□新霽。", 
      "瀟灑處，梅梢雪暖，柳梢風細。", 
      "嵩嶽想儲當日秀，麒麟來作人間瑞。", 
      "快風流、小小住蓬瀛，千秋歲。", 
      "書萬卷，兒孫貴。", 
      "家萬頃，生涯計。", 
      "問陰功厚德，有誰能繼。", 
      "鬢雪人間膺上壽，椒觴且盡樽前醉。", 
      "看眼前、龜鶴伴長生，萊衣戲。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "點檢堯蓂，自元宵過了，兩莢初飛。", 
      "蔥蔥郁郁佳氣，喜溢庭闈。", 
      "惟知降、月裏姮娥，欣對良時。", 
      "但見婺星騰瑞彩，年年輝映南箕。", 
      "好是庭階蘭玉，伴一枝丹桂，戲舞萊衣。", 
      "椒觴迭將捧獻，歌曲吟詩。", 
      "如王母、款對羣仙，同宴瑤池。", 
      "萱草茂長春不老，百千祝壽無期。"
    ], 
    "rhythmic": "慶千秋"
  }, 
  {
    "author": "無名氏", 
    "paragraphs": [
      "才過元宵，又經四日，門設弧矢。", 
      "信道長庚，當年降瑞，緣是誕生李。", 
      "蔥蔥佳氣，今朝重見，洋溢門庭多喜。", 
      "這英賢、文章冠世，取青拾芥難比。", 
      "那堪綠鬢、朱顏年少，暫試牛刀百里。", 
      "迤邐黃堂，平章風月，見說清如水。", 
      "彩庭蘭玉，森然挺特，捧獻椒觴歸美。", 
      "願從今、增崇福壽，川流山峙。"
    ], 
    "rhythmic": "永遇樂"
  }, 
  {
    "author": "無名氏", 
    "paragraphs": [
      "垂弧門左當今日。", 
      "恰過了、元宵六夕。", 
      "喜妙齡秀髮步蟾宮，信富貴、榮華莫敵。", 
      "紀年甲子才三七。", 
      "即翰苑、從容西掖。", 
      "便從茲、談笑覓封侯，更管取、壽延千億。"
    ], 
    "rhythmic": "步蟾宮"
  }, 
  {
    "author": "無名氏", 
    "paragraphs": [
      "爆竹聲收，燒燈節過，恰又經旬。", 
      "聞道當年，長庚夢李，嵩嶽生申。", 
      "江淮草木知名。", 
      "有多少、陰功在人。", 
      "只恐稱觴，棠陰未徙，促覲楓宸。"
    ], 
    "rhythmic": "柳梢青"
  }, 
  {
    "author": "無名氏", 
    "paragraphs": [
      "春色三分，才過一、韶華方好。", 
      "慶初度、萬家襦褲，滿城歡笑。", 
      "楊柳弄黃風漸軟，海棠未放寒猶峭。", 
      "況年豐、粒米不論錢，人皆飽。", 
      "燒絳蠟，斟清醥。", 
      "歌宛轉，紅圍繞。", 
      "看風光蓬島，樂聲雲杪。", 
      "白粲連檣先一路，璽書增秩新頒詔。", 
      "看貂蟬、長在玉皇邊，應難老。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "中和節後，雲翳淨、向夕新蟾飛出，月姊傳聲，明日是、紫府神仙誕節。", 
      "彩系麒麟，瑞騰嵩嶽，喜氣交洋溢。", 
      "魁星頭上，光芒仍露消息。", 
      "好是一鶚秋風，鞭雲駕霧，去作龍門客。", 
      "看取長安花夾道，人在廣寒宮闕。", 
      "春酒千鍾，秋娘一曲，大醉豪無敵。", 
      "八千椿算，摩挲重見銅狄。"
    ], 
    "rhythmic": "百字謠・念奴嬌"
  }, 
  {
    "author": "無名氏", 
    "paragraphs": [
      "點檢堯階，階蓂生六葉，春深桃杏花開。", 
      "長庚入夢，重新產謫仙才。", 
      "事業十年燈火，文章筆下若掀雷。", 
      "果然是，兩字功名，唾手拿來。", 
      "又況當年強仕，得志青雲路，足慰高懷。", 
      "紫泥鳳詔，行須非次招徠。", 
      "金馬玉堂風月，從容九棘面三槐。", 
      "從今看，會唐九老，它日雲臺。"
    ], 
    "rhythmic": "慶清朝"
  }, 
  {
    "author": "無名氏", 
    "paragraphs": [
      "中和節過，拈指又經旬。", 
      "逢盛旦，誕生申。", 
      "當年昴宿呈佳瑞，今朝南極見箕星。", 
      "壽而昌，年未老，綠袍新。", 
      "寶鴨沉煙堂上嫋，珠翠捧、椒觴滿斟。", 
      "來慶賀，盡佳賓。", 
      "彩戲斒斕多桂子，更看蘭玉列階庭。", 
      "桓壯椿，祝遐算，八千春。"
    ], 
    "rhythmic": "最高樓"
  }, 
  {
    "author": "無名氏", 
    "paragraphs": [
      "瀟灑幽居，溪園上、新來卜築。", 
      "況自有、一泓流水，萬竿修竹。", 
      "屈指花朝才兩夜，祥煙瑞氣騰芳鬱。", 
      "問遼空、何物墮人間，長庚宿。", 
      "薰寶鴨，燒銀燭。", 
      "歌窈窕，傾醽醁。", 
      "願年年常恁，顏紅鬢綠。", 
      "長厚而爲難老本，慈仁便是長生籙。", 
      "看芝蘭、玉樹早蜚英，青氈復。"
    ], 
    "rhythmic": "壺中天・念奴嬌"
  }, 
  {
    "author": "無名氏", 
    "paragraphs": [
      "柳陰花底春將半。", 
      "吹不斷、祥煙散。", 
      "何處綺羅絲竹亂。", 
      "天孫星裏，老人星畔，昨夜光芒現。", 
      "綠衣好把斑衣換。", 
      "照新渥、金花滿。", 
      "酌鬥深深頻祝願。", 
      "鳳池它日，鶯花此景，春酒年年勸。"
    ], 
    "rhythmic": "青玉案"
  }, 
  {
    "author": "無名氏", 
    "paragraphs": [
      "紅嬌綠軟芳菲遍。", 
      "正荏苒、春方半。", 
      "簾幕任垂花影亂。", 
      "年年此日，月娥仙子，來赴瑤池宴。", 
      "綺羅暗簾成行滿。", 
      "盡酌金樽十分勸。", 
      "願指鬆椿爲壽算。", 
      "北堂深處，朱顏綠鬢，贏得此身強健。"
    ], 
    "rhythmic": "青玉案"
  }, 
  {
    "author": "無名氏", 
    "paragraphs": [
      "四舞階蓂，花朝節後，二月陽春。", 
      "觀音降誕，當年對此良辰。", 
      "誰知好日，固多同、重現前身。", 
      "已壯門楣全四德，富將偕老卿卿。", 
      "天意不如人願，堅柏舟節義，安富尊榮。", 
      "徐君兩雛，戲彩歌舞萊庭。", 
      "勤教子、不厭三遷，何異軻親。", 
      "福壽麻姑伴侶，長笑傲武陵春。"
    ], 
    "rhythmic": "漢宮春"
  }, 
  {
    "author": "無名氏", 
    "paragraphs": [
      "蓂褪堯階八葉，桃翻禹浪三層。", 
      "歡傳崧嶽挺生申。", 
      "兒女團欒爭慶。", 
      "名注長生仙籍，未須仰祝龜齡。", 
      "芳聯子舍早蜚聲。", 
      "富貴榮華鼎盛。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "池塘風暖，算流觴盛集，恰遲旬日。", 
      "曉聽兒童傳好語，瑞氣華堂充溢。", 
      "天產英雄，封侯骨相，才氣千人敵。", 
      "暫游塵世，妙名已上仙籍。", 
      "爭羨金紫盈門，靈椿正茂，榮慶誰能及。", 
      "會展龍韜並豹略，重把山河開闢。", 
      "鼻祖汾陽，佐唐勳業，管取今猶昔。", 
      "旬垂彝鼎，壽齡更比箕翼。"
    ], 
    "rhythmic": "念奴嬌"
  }, 
  {
    "author": "無名氏", 
    "paragraphs": [
      "玉葉流芳，金枝孕秀。", 
      "那更婺星臨照。", 
      "果然謫降月宮仙，四葉蓂、留春半後。", 
      "雙麟奇妙，傳若速肖。", 
      "彩戲萱庭右。", 
      "行膺世寵更軒昂，看存錫、金花鸞誥。"
    ], 
    "rhythmic": "鵲橋仙"
  }, 
  {
    "author": "無名氏", 
    "paragraphs": [
      "今日明朝，三月旦、又將來了。", 
      "欣嶽降、寶香薰夜，玉麟頒曉。", 
      "一面久勞公鎮撫，三年活卻人多少。", 
      "幸借留、重許鎮西河，新頒詔。", 
      "人共樂，春光好。", 
      "環翠袖，斟清醥。", 
      "記題詩寶扇，屢陪天笑。", 
      "無限金陵懷古意，春寒依舊誰能道。", 
      "看白頭紅頰本天人，真難老。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "曾妙年拾芥功名易。", 
      "暫棲鸞、何厭小試。", 
      "迤邐哦鬆，便整頓、河陽桃李。", 
      "壽幾許、也猶固未。", 
      "歸來謾、學個陶潛志。", 
      "遇誕辰、昴宿降瑞。", 
      "春色三分才過二。", 
      "壽觴沉醉。", 
      "祝等彭祖八百歲。"
    ], 
    "rhythmic": "解佩令"
  }, 
  {
    "author": "無名氏", 
    "paragraphs": [
      "百花香裏鶯聲好，晴日暖風天氣。", 
      "詩境春融，壺天晝永，今日祥開弧矢。", 
      "疏簾約翠。", 
      "想歌遏行雲，暖薰沉水。", 
      "羽扇綸巾，壽星因甚降塵世。", 
      "那堪流觴節近，一樽相慶處，何用辭醉。", 
      "管領溪山，平章風月，從此身心無累。", 
      "明年此際。", 
      "願添個孫枝，伴君娛戲。", 
      "舉案齊眉，更同龜鶴□。"
    ], 
    "rhythmic": "齊天樂"
  }, 
  {
    "author": "無名氏", 
    "paragraphs": [
      "羅襪凌波洛浦仙。", 
      "謫來潭府話夤綠。", 
      "應嫌曲水香塵涴，誕降蘭亭禊事前。", 
      "歌窈窕，舞嬋娟。", 
      "芝蘭滿室慶團圓。", 
      "殷勤試問劉郎看，阿母蟠桃種幾年。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "蓂開五葉。", 
      "正是瑤池逢誕節。", 
      "昨夜觀星。", 
      "南極邊頭婺女明。", 
      "家鄰九曲。", 
      "壽比羣仙何待祝。", 
      "滿勸金鍾。", 
      "但問蟠桃幾度紅。"
    ], 
    "rhythmic": "木蘭花・玉樓春"
  }, 
  {
    "author": "無名氏", 
    "paragraphs": [
      "曲水蘭亭，陪宴後、又還三日。", 
      "最好是，風檐月觀，墮紅堆碧。", 
      "喬木故家今有數，太平人物年幾百。", 
      "看扶藜、行處亂花飛，神仙宅。", 
      "天地外，逍遙客。", 
      "談笑裏，文章伯。", 
      "是富貴淵明，洞天彭澤。", 
      "老鶴蹁躚摩漢翮，靈龜燕息支牀力。", 
      "看一時、長傍壽星邊，天南極。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "曉煙生綠樹，聽葉底、數聲鶯。", 
      "正節屆清明，蓂開七莢，夢葉長庚。", 
      "橋門舊時冠帶，念短檠、讀盡夜深燈。", 
      "文價乾坤推重，世紏父子同登。", 
      "瑩然玉雪做精神。", 
      "野鶴見長身。", 
      "算婉畫崇臺，活人多少，自合長生。", 
      "荊襄暫煩佐幕，聽秋風鼓角夜連營。", 
      "喚起隆中豪傑，共圖蓋世功名。"
    ], 
    "rhythmic": "木蘭花・玉樓春"
  }, 
  {
    "author": "無名氏", 
    "paragraphs": [
      "曲水流觴，又過了、良辰十二。", 
      "好是融融院落，晚春天氣。", 
      "天上麒麟呈瑞彩，人間鸑鷟呈祥瑞。", 
      "氣飄飄、仙種有其人，汾陽裔。", 
      "金屋裏，歌聲沸。", 
      "瓊斝獻，休辭醉。", 
      "問風流人物，螺川能幾。", 
      "內翰蘭孫衣鉢富，外臺桂子簪纓貴。", 
      "願雙親膝下戲斑衣，千秋歲。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "貳車領卻生朝客。", 
      "風月都全得。", 
      "山城小試已馨香。", 
      "真個相家風烈、不尋常。", 
      "壽春一語和戎了。", 
      "陰德知多少。", 
      "年年三月近雙旬。", 
      "把酒祝君恩寵、一番新。"
    ], 
    "rhythmic": "虞美人"
  }, 
  {
    "author": "無名氏", 
    "paragraphs": [
      "柳暗三眠，蓂翻七莢，稟昴蕭生時葉。", 
      "信道鳳毛池上種，卻勝河東鸑鷟。", 
      "篤志典墳，經旨素得歐陽學。", 
      "妙文章，赴飛黃，姓名即登雁塔。", 
      "要成發軔勳業。", 
      "便先教濟川，整頓舟楫。", 
      "兆朕於今，須從此超遷，榮膺異渥。", 
      "它日趣裝事，待還鄉歡洽。", 
      "頌椒觴，祝遐算，壽同龜鶴。"
    ], 
    "rhythmic": "福壽千春・自度曲"
  }, 
  {
    "author": "無名氏", 
    "paragraphs": [
      "園林翠幄。", 
      "妝點青春色。", 
      "猶覺蓂留七葉。", 
      "崧神今日降，產此真英傑。", 
      "蟾宮客，盡推一代文章伯。", 
      "富貴何心得。", 
      "積善多陰德。", 
      "那管青衫白髮。", 
      "兒孫俱滿目，詩禮傳衣鉢。", 
      "長不老，藍橋是個神仙宅。"
    ], 
    "rhythmic": "千秋歲"
  }, 
  {
    "author": "無名氏", 
    "paragraphs": [
      "節過重三，日逢四六，真賢應昴初生。", 
      "元來鼻祖，降瑞應長庚。", 
      "今喜重逢舊事，固宜依舊復青氈。", 
      "果然是、雙鵰一箭，雁塔書名。", 
      "大器也須小試，鸞鳳暫棲，荊棘若爲榮。", 
      "從容鉅竹雙鬆，足暢吟情。", 
      "行種河陽桃李，即飛詔、入廁朝紳。", 
      "從茲看、箕星上應，南極長明。"
    ], 
    "rhythmic": "慶清朝"
  }, 
  {
    "author": "無名氏", 
    "paragraphs": [
      "五五芳辰，園林遍、十分春景。", 
      "見瑞香噴獸，燭搖紅影。", 
      "知道文星初度旦，細腰歌舞嬌姿逞。", 
      "頌椒觴、捧獻更殷勤，君拚飲。", 
      "英雄威，風凜凜。", 
      "文章腹，千機錦。", 
      "看青氈復舊，父風挺挺。", 
      "桂子蘭孫齊彩戲，祝教壽比天難盡。", 
      "況深居、潭府勝蓬萊，真仙境。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "婺星呈瑞，對春餘幾許，日臨三九。", 
      "正屬我姑初度旦，帨設當年門右。", 
      "綠鬢猶新，紅顏未改，真月宮仙友。", 
      "柏舟節義，富而榮貴長守。", 
      "況有詵桂青春，潛心黃卷，指日功名就。", 
      "女郎乘龍全四德，未老得閒仁壽。", 
      "天命方知，歲飢常賑，陰德還多有。", 
      "麻姑王母，年年同宴春酒。"
    ], 
    "rhythmic": "杏花天"
  }, 
  {
    "author": "無名氏", 
    "paragraphs": [
      "清和天氣，月方生，報道曲江生日。", 
      "一點奎星騰瑞彩，降作人間英傑。", 
      "曾記當時，平分玉果，今已年多歷。", 
      "才華拔萃，早宜仙桂高折。", 
      "自是鶚表連登，功收三箭，人羨真無敵。", 
      "雁塔題名方愜意，暫作鸞棲枳棘。", 
      "整頓籍書，紫泥封下，即召歸西掖。", 
      "壽膺五福，請君長對箕翼。"
    ], 
    "rhythmic": "百字歌・自度曲"
  }, 
  {
    "author": "無名氏", 
    "paragraphs": [
      "蓂開四葉祥光發。", 
      "又還是、清和時節。", 
      "昴星呈瑞夜來明，慶此日、挺生英傑。", 
      "少年玉樹神清澈。", 
      "未說到、龜齡鶴髮。", 
      "願言鶚薦早蜚聲，任丹桂、一枝高折。"
    ], 
    "rhythmic": "步蟾宮"
  }, 
  {
    "author": "無名氏", 
    "paragraphs": [
      "麟垂紱秀。", 
      "天縱今司寇。", 
      "朱明景，清和候。", 
      "縉雲開帝樂，括蒼鍾神秀。", 
      "人爭羨，昨生一佛今朝又。", 
      "璧水聲華茂。", 
      "玉殿天香袖。", 
      "姑小試，陶甄手。", 
      "行爲黃閣老，屹立丹墀右。", 
      "名不朽，斯文名脈從君壽。"
    ], 
    "rhythmic": "千秋歲"
  }, 
  {
    "author": "無名氏", 
    "paragraphs": [
      "才鼓虞弦薰早入。", 
      "昴日三分今恰一。", 
      "清和時節天氣佳，綠樹鶯簧巧調律。", 
      "祥雲舒好色。", 
      "瑞氣瓏蔥滿籝室。", 
      "又爭知、長庚葉夢，太白生今夕。", 
      "快上星辰聽履舄。", 
      "州縣勞人空役役。", 
      "暫辭朱皁養沖和，綠野堂延蓬島客。", 
      "華筵傾玉液。", 
      "難老細聽歌永錫。", 
      "壽何其，鬆椿不數，自可齊箕翼。"
    ], 
    "rhythmic": "歸朝歡"
  }, 
  {
    "author": "無名氏", 
    "paragraphs": [
      "申伯嵩神，李白長庚，蕭何昴精。", 
      "恰先公三日，金仙氏降，後公三日，呂洞賓生。", 
      "五百仙班，一千佛號，喜聽臚聲傳集英。", 
      "君恩重，早昇華監寺，揚厲朝廷。", 
      "金甌已覆香名。", 
      "正天下蒼生須太平。", 
      "看黃麻一命，難留五馬，蟠桃三熟，會慶千齡。", 
      "一尉淒涼，有官守者，莫到公堂稱壽觥。", 
      "三薰沐，但焚香清夜，遙拜臺星。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "詞賦偉人，當代一英傑。", 
      "信獨步儒林蟾宮客。", 
      "名登雁塔正青春，更不歷郡縣徒勞力。", 
      "即趨朝，典文衡，居花掖。", 
      "得儔詞科推第一。", 
      "便掌絲綸天上尺。", 
      "見說慶生辰，當此日。", 
      "翠蓂三四葉方新，朱明正屬清和節。", 
      "行作個，黑頭公，專調燮。"
    ], 
    "rhythmic": "千秋歲引"
  }, 
  {
    "author": "無名氏", 
    "paragraphs": [
      "記紫極真人，前日是他生日。", 
      "潁水有茲風骨，彌誕當今夕。", 
      "等閒來現宰官身，任鳧飛雙舄。", 
      "治獄陰功多少，是長生妙術。"
    ], 
    "rhythmic": "好事近"
  }, 
  {
    "author": "無名氏", 
    "paragraphs": [
      "仙呂已生，真才方產，較遲五日差強。", 
      "誰知天意，孕秀待儲祥。", 
      "秋水精神玉骨，向妙齡、富妙文章。", 
      "高軒過，儒林獨步，騰踏趁飛黃。", 
      "玉堂。", 
      "金馬客，蓬萊事業，花掖圭璋。", 
      "更詞科卓冠，時號無雙。", 
      "大展經綸有日，須恬退、待趣曹裝。", 
      "稱觴處，西山風月，南極老人昌。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "結夏駸尋逾六日，蓬壺紀瑞生辰。", 
      "祥煙蔥鬱藹門庭。", 
      "驂鸞雙女侍，毓鳳二雛新。", 
      "暫爾勾稽淹大手，聲名已徹楓宸。", 
      "行膺當路薦章榮。", 
      "璇源添喜慶，椿算祝遐齡。"
    ], 
    "rhythmic": "臨江仙"
  }, 
  {
    "author": "無名氏", 
    "paragraphs": [
      "清和天氣，正風入舜弦，七飛蓂葉。", 
      "見說藍田曾產玉，骨骼瑰奇卓犖。", 
      "志氣虹霓，丰姿熊鳳，文足傾三峽。", 
      "皇朝偉器，濟川有待舟楫。", 
      "要知發軔親民，棲鸞展驥，五馬歸臺閣。", 
      "退省謙尊防銳進，誰識終南徑捷。", 
      "笑傲東山，從容南極，蘭桂同歡洽。", 
      "稱觴未老，絳人須共年甲。"
    ], 
    "rhythmic": "百字歌・自度曲"
  }, 
  {
    "author": "無名氏", 
    "paragraphs": [
      "浮家泛宅生涯好。", 
      "聚米堆鹽多積寶。", 
      "煙波得趣樂江湖，宜乘興，尋安道。", 
      "不負軒轅當日造。", 
      "初度喜逢維夏早。", 
      "孔釋昔曾親送抱。", 
      "下弦良日是生朝，稱觴獻，金樽倒。", 
      "惟願壽筵長不老。"
    ], 
    "rhythmic": "水仙子"
  }, 
  {
    "author": "無名氏", 
    "paragraphs": [
      "綠雲霽雨，倚晴空千尺，長江澄縠。", 
      "十里薰低、繡幕四葉，其餘華屋。", 
      "怪得清都，奔雲擁鶴，環佩聲相續。", 
      "朝來無是，有人初降仙籙。", 
      "且與小試民曹，梅花嶺外，雪片三冬足。", 
      "眼底承家人物在，楚楚珪璋蘭玉。", 
      "霧閣雲窗，翠眉紅頰，解唱長生曲。", 
      "壺中難老，定應兩鬢長綠。"
    ], 
    "rhythmic": "念奴嬌", 
    "tags": [
      "長江"
    ]
  }, 
  {
    "author": "無名氏", 
    "paragraphs": [
      "鸞鳳初成匹。", 
      "想桃源、劉郎仙女，新歡稠密。", 
      "昨夜文星從天降，孕作凡器質。", 
      "卻正屬、梅黃時日。", 
      "三九良辰佳氣藹，聽重重相賀歡聲溢。", 
      "又復見，嘉賓集。", 
      "滿堂笑語羅筵席。", 
      "道稱觴、宴你雙慶，有誰能及。", 
      "好事鼎來愜人意，看看功名在即。", 
      "況先得、鳳樓消息。", 
      "祈遂與君偕老願，勸樽前且飲長生液。", 
      "增福壽，至千□。"
    ], 
    "rhythmic": "賀新郎"
  }, 
  {
    "author": "無名氏", 
    "paragraphs": [
      "律轉蕤賓，星流大火，堯階蓂莢初開。", 
      "當年此日，降下謫仙才。", 
      "見說鸞池薦瑞，蚌珠又、復產淵崖。", 
      "真堪羨，龍生龍子，雙慶甚奇哉。", 
      "寄言，湯餅客，好稱觴索，玉果傾杯。", 
      "無新亦無舊，事事俱諧。", 
      "他日同筵爲壽，彩戲處、酬酢樽罍。", 
      "瞻南極，靈椿丹桂，相繼踐公臺。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "玉斧折丹桂，錦繡拂銀河。", 
      "蟠胸虹氣千丈，捧硯喚宮娥。", 
      "三度花攢五馬，一笑毫揮萬字，何處不恩波。", 
      "試問老仙壽，銅狄幾摩挲。", 
      "舞槐龍，垂艾虎，弄清和。", 
      "湖山風月，且與吟笑側金荷。", 
      "明歲端陽時節，人在薰風殿閣，涼意入賡歌。", 
      "宣勸灩昌歜，疊雪賜香羅。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "荷綻花繁。", 
      "蓂開六莢，喜溢門闌。", 
      "好是驂鸞，特離月殿，來駐人間。", 
      "兒童歌舞衣班。", 
      "接踵升堂視笑顏。", 
      "祝頌勤拳，將何比況，只個南山。"
    ], 
    "rhythmic": "柳梢青"
  }, 
  {
    "author": "無名氏", 
    "paragraphs": [
      "仙翁初度，遇端陽佳節，又還兩日。", 
      "怪得箕星光倍正，凌曉獨輝南極。", 
      "料想當年，儲祥薦瑞，兆見開先吉。", 
      "稱觴此旦，華堂佳氣蔥鬱。", 
      "好看斑戲庭前，芬芳雙桂，行作蟾宮客。", 
      "況有瑤池王母在，重慶舉杯歡懌。", 
      "絡秀賜觴，孟光舉案，姑婦賢相敵。", 
      "與君品壽，蓬壺長見仙集。"
    ], 
    "rhythmic": "酹江月・念奴嬌"
  }, 
  {
    "author": "無名氏", 
    "paragraphs": [
      "飲了蒲觴五日期。", 
      "彩絲還系玉麟兒。", 
      "臺雲薦瑞生香褓，菡萏飄香入壽卮。", 
      "佔骨相，孕清奇。", 
      "秋風雁序看齊飛。", 
      "卿家奕世青氈在，況是雙親未老時。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "後端陽六日，梅雨收晴，乍炎天氣。", 
      "阿母當年，罷瑤池佳會。", 
      "排遣雙成，屏除青羽，自降居塵世。", 
      "爲帝生賢，儲祥孕秀，作文章瑞。", 
      "自古人言，陶孟母賢，文行曹家，衣冠苗裔。", 
      "誰似夫人，子龍頭鼎貴。", 
      "此去相從，道山蓬島，鎮長生久視。", 
      "卻笑問平反，但不作，漢家嚴吏。"
    ], 
    "rhythmic": "醉蓬萊"
  }, 
  {
    "author": "無名氏", 
    "paragraphs": [
      "垛翠雲峯遠。", 
      "日烏高、炎官直午，暑風微扇。", 
      "二六堯蓂開秀莢，跨海冰輪待滿。", 
      "怪院落、笙簫如剪。", 
      "太乙燃藜天際下，慶卯金仙子生華旦。", 
      "依日月，近雲漢。", 
      "經時持橐明光殿。", 
      "問江鄉、年來有幾，只君方見。", 
      "入座夫人難老甚，炯炯金霞照眼。", 
      "笑指點、瓊觴教勸。", 
      "但得調元勳業就，爲江泉石磴輕軒冕。", 
      "歸共作，赤松伴。"
    ], 
    "rhythmic": "乳燕飛・賀新郎"
  }, 
  {
    "author": "無名氏", 
    "paragraphs": [
      "花縣來迎，瓜期欣至。", 
      "大賢初度今朝是。", 
      "蕤賓律應又將中，明宵圓月光騰瑞。", 
      "蘭玉稱觴，斑斕舞戲。", 
      "椒漿聊壯君行志。", 
      "看看人已在鵬程，趨朝指日爲舟濟。"
    ], 
    "rhythmic": "踏莎行"
  }, 
  {
    "author": "無名氏", 
    "paragraphs": [
      "宮樣迎春髻。", 
      "玉步金蓮細。", 
      "初度是今朝。", 
      "嫦娥降九宵。", 
      "蘭玉行榮貴。", 
      "德備共姜義。", 
      "夏半月團圓。", 
      "稱觴祝壽筵。"
    ], 
    "rhythmic": "菩薩蠻"
  }, 
  {
    "author": "無名氏", 
    "paragraphs": [
      "垂弧紀節，正堯天日永，蓂飛雙綠。", 
      "嶽瀆鍾靈來瑞世，孕出精神冰玉。", 
      "九曲溪山，一船煙雨，物外誰拘束。", 
      "釣頭香餌，只愁牽動周卜。", 
      "好是紅藕池邊，雙房毓秀，瑞靄浮崑軸。", 
      "記得君家流慶遠，幾見祥開陸續。", 
      "來歲花時，西湖十里，葉映恩袍綠。", 
      "竹林小阮，不妨傍借餘馥。"
    ], 
    "rhythmic": "念奴嬌", 
    "tags": [
      "西湖"
    ]
  }, 
  {
    "author": "無名氏", 
    "paragraphs": [
      "乘鸞駕鶴，問神仙何日，崧高生甫。", 
      "飛下瓊臺，因報道，恰是今年夏五。", 
      "飲了蒲觴，才經半月，昴宿行初度。", 
      "榮華富貴，一時都由分付。", 
      "曾記三月春濃，花風爛熳，吹散鴛鴦侶。", 
      "雖則燒香遙祝壽，爭似手斟香醑。", 
      "便駕雲軿，去登繡閣，說個誠心語。", 
      "蟠桃熟未，請伊親問王母。"
    ], 
    "rhythmic": "壺中天・念奴嬌"
  }, 
  {
    "author": "無名氏", 
    "paragraphs": [
      "青錢流地，更積滿籝金玉。", 
      "斡運營謀，無過是、老郎慣熟。", 
      "利收萬倍，歸來喜色津津，家道從茲，十分富足。", 
      "好慶生辰，正屬蕤賓月半餘。", 
      "六飛蓂莢庭除。", 
      "舉盞祝壽，何如子孫，榮貴須臾。", 
      "長是賴你，作個陸地仙客，行樂蓬壺。"
    ], 
    "rhythmic": "望遠行"
  }, 
  {
    "author": "無名氏", 
    "paragraphs": [
      "天水浴英姿，精神清徹。", 
      "偏向蕤賓奈炎熱。", 
      "瑞蓂飄飄，卻是生賢吉日。", 
      "凌雲志氣，飄飄無敵。", 
      "頭角軒昂，作霖在即。", 
      "誰識功名待時立，一朝騰踏，國賴維城力。", 
      "慶萱堂齊壽，延千億。"
    ], 
    "rhythmic": "感皇恩"
  }, 
  {
    "author": "無名氏", 
    "paragraphs": [
      "萬甲胸中，問誰似、延安範老。", 
      "當家事，出藩入相，黑頭俱了。", 
      "綠野徜徉聊雅志，紫宸寤寐思英表。", 
      "向修門、何日袞衣歸，天教早。", 
      "諏吉卜，維熊兆。", 
      "徵瑞夢，長庚耀。", 
      "正堯蓂仲夏，八飛葉小。", 
      "千日早從菑疾退，一觴恰趁笙歌繞。", 
      "算靈椿、何似櫟堂春，他猶少。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "五月如秋，日臨四六都無暑。", 
      "列仙初度。", 
      "聽足商巖雨。", 
      "三載都曹，利澤留南浦。", 
      "崆峒路。", 
      "種花無數。", 
      "行對延英主。"
    ], 
    "rhythmic": "點絳脣"
  }, 
  {
    "author": "無名氏", 
    "paragraphs": [
      "文章士。", 
      "秀氣嶽神鍾聚。", 
      "看雕鵬、秋風高舉。", 
      "上青天平步。", 
      "五五日臨夏五。", 
      "堂上稱觴笑語。", 
      "桂子蘭孫齊彩舞。", 
      "祝壽同彭祖。"
    ], 
    "rhythmic": "謁金門"
  }, 
  {
    "author": "無名氏", 
    "paragraphs": [
      "天休令節慶生申。", 
      "喜動滿城民。", 
      "十萬兒童踊躍，祝公壽等莊椿。", 
      "人生最貴，榮登五馬，千里蒙恩。", 
      "只恐促歸廊廟，去思有腳陽春。"
    ], 
    "rhythmic": "朝中措"
  }, 
  {
    "author": "無名氏", 
    "paragraphs": [
      "生賢時協。", 
      "正炎官直午，日週三浹。", 
      "門左垂弧，眉間喜色，盡道降神嵩嶽。", 
      "百里蔥蔥和氣，總向藍田會合。", 
      "稱慶旦，見吏民鼓舞，歡聲和洽。", 
      "玉葉。", 
      "斟勸處，一飲流霞，紅豔生雙頰。", 
      "鉅竹槐鬆吟哦樂，指日榮膺異渥。", 
      "皇上渴思經濟，環召爲霖作楫。", 
      "快人望，願長生，須與絳人同甲。"
    ], 
    "rhythmic": "喜遷鶯"
  }, 
  {
    "author": "無名氏", 
    "paragraphs": [
      "朏月生西，杓星建未，畫堂晝景偏長。", 
      "天生英傑，獨向此炎光。", 
      "超卓凡塵表物，精神秋水自清涼。", 
      "真奇特，清溝挺秀，敵國傳芳。", 
      "好是少年折桂，唾手功名就，騰踏飛黃。", 
      "君王眷厚，皇華繡斧還鄉。", 
      "士貴姜謨盛事，未容專美獨誇唐。", 
      "稱觴處，頌閩境、斑戲公堂。"
    ], 
    "rhythmic": "慶清朝"
  }, 
  {
    "author": "無名氏", 
    "paragraphs": [
      "六月炎天收火傘，南薰洗盡煩蒸。", 
      "堯蓂七莢又爭青。", 
      "問知陳仲舉，元是此時生。", 
      "別駕功名清暇日，題興尚帶屏星。", 
      "黑頭非晚到公卿。", 
      "且傾浮蟻酒，來聽祝龜齡。"
    ], 
    "rhythmic": "臨江仙"
  }, 
  {
    "author": "無名氏", 
    "paragraphs": [
      "階蓂八葉當炎赫。", 
      "此際公生日。", 
      "金爐香爇起祥煙，氣佳哉蔥鬱。", 
      "稱觴蘭玉真無敵。", 
      "塵簪纓世襲。", 
      "鸞棲枳棘暫淹留，即黃扉召入。"
    ], 
    "rhythmic": "賀聖朝"
  }, 
  {
    "author": "無名氏", 
    "paragraphs": [
      "喜鎮龍藩，厭調金鼎，薄言衣錦爲榮。", 
      "天生申甫，欣對此良辰。", 
      "自是神清氣爽，風姿瀟灑卻炎蒸。", 
      "稱觴日，雙葉翠蓂，猶未展堯庭。", 
      "帲幪知有賴，國家柱石，須待扶傾。", 
      "暫留公燕逸，撫及甌閩。", 
      "君念舊人共政，即環召、再秉鈞衡。", 
      "平章了，佑王萬歲，齊壽永康寧。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "庚金入伏，細推來、明日又還三五。", 
      "見說帥垣佳氣藹，天降崧神生甫。", 
      "禮樂詞章，甲兵韜略，素備文兼武。", 
      "稱觴華旦，頌聲交贊臺府。", 
      "好是比啓元戎，剿除逋寇，不許奸偷侮。", 
      "有此奇功高渤海，足慰湖湘生聚。", 
      "暫統十連，折衝萬里，行即驅殘虜。", 
      "九重環召，萬年永佐天子。"
    ], 
    "rhythmic": "百字歌・自度曲"
  }, 
  {
    "author": "無名氏", 
    "paragraphs": [
      "律紀林鍾月，兔魄夜來圓。", 
      "彩麟入夢，天教英物出人間。", 
      "志氣平生浩蕩，欲試經綸大手，贊畫向名藩。", 
      "見說齊瓜熟，鵬路快扶摶。", 
      "稱壽處，歌齒皓，戲衣斑。", 
      "輝聯甥館，那堪一笑共團欒。", 
      "好看蜚聲霹靂，使有蒲輪迎召，催入侍龍顏。", 
      "卻待功成後，歸伴幔亭仙。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "昴宿儲祥，奎星薦瑞，元來天產英姿。", 
      "都緣鼻祖，織女與支機。", 
      "自是流芳垂慶，仙風道骨果清奇。", 
      "稱觴旦，任從伏暑，三莢看蓂飛。", 
      "文章，誰與敵，欲成大器，殊未爲遲。", 
      "況年方強仕，政入官時。", 
      "暫領廣文庠序，即超身入鳳凰池。", 
      "同經濟，雲龍風虎，千載慶休期。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "隆暑正當三伏，明朝又是雙旬。", 
      "崧高孕秀降生申。", 
      "再捧瑤觴稱慶。", 
      "督府贊猷英俊，難淹大展經綸。", 
      "倚需召入秉洪鈞。", 
      "上佐萬年明聖。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "六月翠蓂飛六莢，流空大火將西。", 
      "當年名世間生時。", 
      "似光風霽月，神爽更精奇。", 
      "三十成名登上第，芙蓉照水真犀。", 
      "難淹逸步造丹墀。", 
      "經綸須大手，談笑入黃扉。"
    ], 
    "rhythmic": "臨江仙"
  }, 
  {
    "author": "無名氏", 
    "paragraphs": [
      "炎暑尚餘八日。", 
      "火老金柔時節。", 
      "聞道間生賢，儲秀降神崧極。", 
      "無敵。", 
      "無敵。", 
      "當代人倫準的。", 
      "射策當爲第一。", 
      "高躍龍門三級。", 
      "榮著綠袍新，帝渥必加寵錫。", 
      "良弼。", 
      "良弼。", 
      "真個國家柱石。"
    ], 
    "rhythmic": "如意令・如夢令"
  }, 
  {
    "author": "無名氏", 
    "paragraphs": [
      "乾坤孕秀，正人間六月，下弦時節。", 
      "生此清奇瀟灑客，秋水精神玉骨。", 
      "才吐天芳，毫揮月穎，更彬彬文質。", 
      "圖南得志，摶風高展鵬翼。", 
      "好是大器難淹，暫陪庾使，贊畫光原隰。", 
      "臺省即須登袞袞，黃閣平章有日。", 
      "崔室稱觴，萊庭戲彩，中外歡聲溢。", 
      "祝君延壽，箕星上應南極。"
    ], 
    "rhythmic": "百字歌・自度曲"
  }, 
  {
    "author": "無名氏", 
    "paragraphs": [
      "先秋四日，正祥開弧矢，生申佳節。", 
      "天上彩麟曾入夢，鍾作人間英傑。", 
      "襲慶盤坡，流芳星渚，家世綿簪紱。", 
      "昨宵凝眺，老人星現天闕。", 
      "鼎創庭館連雲，宴仙停棹，咫尺塵凡隔。", 
      "好把蟠桃庭外種，坐看花開花結。", 
      "秀長孫枝，輝聯子舍，蟾桂行攀折。", 
      "它年稱壽，滿堂朱紫羅列。"
    ], 
    "rhythmic": "念奴嬌"
  }, 
  {
    "author": "無名氏", 
    "paragraphs": [
      "誰道秋期遠，正旬浹、雙星相見。", 
      "雨足西簾，正玉井蓮開，壽筵初展。", 
      "麈尾呼風袢暑淨，那更著、綸巾羽扇。", 
      "殢清歌，不記杯行，任深任淺。", 
      "湖邊小池苑。", 
      "漸苔痕竹色，青青如染。", 
      "辨橘中荷屋，晚芳自佔。", 
      "蝸角虛名身外事，付骰子、紛紛戲選。", 
      "喜時平、公道開明，話頭正轉。"
    ], 
    "rhythmic": "水晶簾・南歌子"
  }, 
  {
    "author": "無名氏", 
    "paragraphs": [
      "風露輕清，更十日、卻逢七夕。", 
      "慶初度、槐陰初靜，藕花涼溼。", 
      "太乙真人曾夜伴，青蓮居士何年謫。", 
      "□雙鳧、遊戲宰花封，恩波溢。", 
      "甘雨釀，豐年得。", 
      "和氣滿，絃歌室。", 
      "向燭花光裏，且斟醽醁。", 
      "菊水清於天水淨，壽山高似東山峙。", 
      "看詔歸天上侍虛皇，騎箕翼。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "詩禮傳家，不名則利，誰能袖手安常。", 
      "惟君寬厚，無較短論長。", 
      "且自深居簡出，清閒處、管甚炎涼。", 
      "年未老，方逾強仕，家富更平康。", 
      "秋聲，風欲作，蓂留一莢，伏暑將藏。", 
      "大賢初度日，對此稱觴。", 
      "嘆鳳幃雖冷落，喜御蘭、得寵專房。", 
      "見說寧馨少長，螟雛箕、學更高強。", 
      "得閒趣，山中宰相，何必事侯王。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "此夕薰風息舜弦。", 
      "明朝早振蓐收權。", 
      "鵲饒喜舌喧華屋，燭富祥光耀綺筵。", 
      "宣玉旨，敕炎官。", 
      "月宮催誕跨鸞仙。", 
      "福如滄海無窮極，壽比靈椿過八千。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "秋才三日，聽畫檐外，數聲烏鵲。", 
      "元是嫦娥迎巧夕，預駕橫空仙鶴。", 
      "翠鬢生雲，朱顏暈酒，□□難描摸。", 
      "優遊渤海，玉琴重理絃索。", 
      "曾記乃祖劉晨，天台歸後，留得長生藥。", 
      "兼有蟠桃三五顆，盡付女孫收著。", 
      "分了仙翁，更分兒息，同作蓬萊約。", 
      "年年今日，大家歡笑爲樂。"
    ], 
    "rhythmic": "壺中天・念奴嬌"
  }, 
  {
    "author": "無名氏", 
    "paragraphs": [
      "一葉知秋，正玉律、新砍夷則。", 
      "遲三日、雙星齊會，又逢七夕。", 
      "先送天孫來乞巧，姓氏已在長生籍。", 
      "喜華堂、今日慶生辰，排筵席。", 
      "歌金縷，斟瓊液。", 
      "聽祝壽，環佳客。", 
      "看壽星明燦，祥煙蔥鬱。", 
      "剩種庭萱春不老，年年嘉會如今日。", 
      "辨一詞、一歲一稱觴，期千百。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "填河鵲喜，巧夕來時候。", 
      "深院瑞煙濃，隱隱聽、梨園清奏。", 
      "蘭車玉佩，飛下蕊宮仙，春鬢綠，醉顏紅，不減年時舊。", 
      "金盃爭勸，盡是閨房秀。", 
      "試問壽何如，與天孫、相爲長久。", 
      "看看子舍，添個捧觴人，從此去，盡歡娛，慶事年年有。"
    ], 
    "rhythmic": "驀山溪"
  }, 
  {
    "author": "無名氏", 
    "paragraphs": [
      "星橋才罷，嫩涼如水，一夕祥煙縈繞。", 
      "歡傳玉母宴西池，正綠髮、斑衣稱壽。", 
      "兒孫鼎貴，弟兄同相，輝映貂蟬前後。", 
      "六宮宣勸錫金桃，看盛事、明年重又。"
    ], 
    "rhythmic": "鵲橋仙"
  }, 
  {
    "author": "無名氏", 
    "paragraphs": [
      "天佑炎圖生國瑞，藍田暫屈英僚。", 
      "始知昴宿降璇宵。", 
      "中元前五日，七夕後三朝。", 
      "江教風流臨此政，少年瀟灑奇標。", 
      "行看峻擢相熙朝。", 
      "功名前稷契，壽算等松喬。"
    ], 
    "rhythmic": "臨江仙"
  }, 
  {
    "author": "無名氏", 
    "paragraphs": [
      "金陵秋早。", 
      "四日中元到。", 
      "天降誕，真英表。", 
      "長庚騰瑞氣，箕宿增輝耀。", 
      "膺帝渥，十連鎮撫民多少。", 
      "莫惜椒觴倒。", 
      "祝壽稱難老。", 
      "分帥閫，江東小。", 
      "看看飛詔下，早趣黃扉召。", 
      "平章了，長生學取神仙道。"
    ], 
    "rhythmic": "千秋歲"
  }, 
  {
    "author": "無名氏", 
    "paragraphs": [
      "稱彼兕觥後，三日是中元。", 
      "地官較善，龍章玉珮壓仙班。", 
      "自是德星孕秀，直與壽星爭耀，茨福正綿綿。", 
      "堂已富金玉，屣蹤視王官。", 
      "趣清閒，心灑落，在花間。", 
      "桃培萬歲，千年仙種又栽蓮。", 
      "靜對秋香菊耐，長共歲寒鬆老，生意滿西園。", 
      "待看椿同桂，洗馥邁燕山。"
    ], 
    "rhythmic": "水調歌・水調"
  }, 
  {
    "author": "無名氏", 
    "paragraphs": [
      "長記秋來多好處，清涼遍滿人間。", 
      "天教收拾孕真賢。", 
      "何時初度日，明日是中元。", 
      "喜與萊公同盛旦，官居鼎鼐相傳。", 
      "未應此地借蕃宣。", 
      "來年開宴處，人在鳳池邊。"
    ], 
    "rhythmic": "臨江仙"
  }, 
  {
    "author": "無名氏", 
    "paragraphs": [
      "中元過後恰三朝，因甚庭闈喜氣飄。", 
      "李謫若非當此夕，申生應是在今宵。", 
      "滿斟綠醑歌檀口，慢拍紅牙舞柳腰。", 
      "富貴榮華誰得似，祝公千歲樂逍遙。"
    ], 
    "rhythmic": "瑞鷓鴣"
  }, 
  {
    "author": "無名氏", 
    "paragraphs": [
      "彭郡宗盟，屏山德裔，儒科聞望流傳。", 
      "不貪世祿，雁塔佔先登。", 
      "錦繡文章瑞彩，若披雲、快睹青天。", 
      "稱觴日，蓂留四葉，葵菽正宜烹。", 
      "星樞，方上應，推君甲子，好問絳人年。", 
      "更遐齡多祝，五福兼全。", 
      "此去沙堤步穩，調金鼎、袞繡貂蟬。", 
      "人皆仰，一門相業，清白子孫賢。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "秋至人間灝氣清。", 
      "蓂餘三莢映階庭。", 
      "挺生豪傑爲時瑞，來至簪纓亨世榮。", 
      "天付與，壽康寧。", 
      "不須舉酒祝椿齡。", 
      "樓頭昨夜瞻南極，偏向梅峯分外明。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "初秋兩兩留蓂莢。", 
      "算恰是、生申佳節。", 
      "祝君壽閱八千秋，歲歲對、長空皓月。", 
      "威宣比部推剛決。", 
      "氣凜凜、秋霜爭烈。", 
      "灘頭雙鶒看飛來，便有詔、催歸天闕。"
    ], 
    "rhythmic": "折丹桂"
  }, 
  {
    "author": "無名氏", 
    "paragraphs": [
      "兩隻補天手，一片濟時心。", 
      "信道相門再相，現此宰官身。", 
      "滌洗乾坤都了，填壓華戎既定，治世慶昇平。", 
      "中外爲冠冕，聞望聳簪纓。", 
      "星昴降，蓬矢掛，屬芳辰。", 
      "黃閣一秋來早，明日又三旬。", 
      "庭戲萊衣雙桂，砌列謝蘭無數，廊廟會風雲。", 
      "願衍莊椿算，長沛傅巖霖。"
    ], 
    "rhythmic": "水調歌・水調"
  }, 
  {
    "author": "無名氏", 
    "paragraphs": [
      "伴我鹿車魚釜，從伊裙布釵荊。", 
      "年年七月甫三旬，今日生朝資慶。", 
      "二女長俱麻績，三男俱讀書聲。", 
      "吾年五十不多爭，好事且宜少等。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "透戶涼生初暑退。", 
      "正是堯蓂，六葉方開砌。", 
      "昴宿騰輝來瑞世。", 
      "華堂清曉笙歌沸。", 
      "錦幕花裀生舞袂。", 
      "妙態殊姿，祝壽眉峯翠。", 
      "從此玉觴拼一醉。", 
      "功成名遂千秋歲。"
    ], 
    "rhythmic": "蝶戀花"
  }, 
  {
    "author": "無名氏", 
    "paragraphs": [
      "朔朝逾六後。", 
      "正章調南呂，迎寒時候。", 
      "香薰瑞煙嫋。", 
      "見門闌喜色，榮生多少。", 
      "元來仙子，擁驂鸞、月宮飛到。", 
      "會人間慶誕，風流俊傑，結成佳偶。", 
      "官好。", 
      "班簪玉筍，名播中都，寵加宸詔。", 
      "金甌覆。", 
      "黃扉青瑣須環召。", 
      "待平章事了，歸來養浩，齊眉相對祝壽。", 
      "願長如、慶會雙星，千秋偕老。"
    ], 
    "rhythmic": "瑞鶴仙"
  }, 
  {
    "author": "無名氏", 
    "paragraphs": [
      "西掖南宮，黃扉青瑣，年來有分終須。", 
      "從容曳履，衣錦賦歸歟。", 
      "暫樂終南佳處，供笑傲、鬆菊庭除。", 
      "行看取，一封詔下，裝趣入潭居。", 
      "稱觴，逢穀旦，千秋節過，三葉蓂舒。", 
      "且冷眼嗤笑，籠鳥池魚。", 
      "識破林泉朝市，經行處、等是蘧廬。", 
      "知誰似，一杯壽酒，一卷養生書。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "桂風高處，漸近中秋節。", 
      "屈指推來先六日。", 
      "對芳辰、符吉夢，知降神、崧極應誕，主作人間英傑。", 
      "文章逾晁董，學擅卿雲，高揭聲猷縉紳列。", 
      "上瀛洲冊府，師表宗藩，推第一、即黃扉召入。", 
      "佐君王、經邦整頓乾坤，願壽等廣成，更延千百。"
    ], 
    "rhythmic": "洞仙歌"
  }, 
  {
    "author": "無名氏", 
    "paragraphs": [
      "才經四日，是中秋，次第月圓如玉。", 
      "一點光浮南極上，儲作人間五福。", 
      "長厚慈仁，清高恬澹，愛水清山綠。", 
      "溪園竹裏，日來新就華屋。", 
      "好是五馬傳家，芝蘭挺秀，早勉羣經讀。", 
      "將相公侯綿袞袞，重見當年符竹。", 
      "富貴榮華，康寧壽考，聰我殷勤祝。", 
      "更祈王母，共看桃結桃熟。"
    ], 
    "rhythmic": "壺中天・念奴嬌"
  }, 
  {
    "author": "無名氏", 
    "paragraphs": [
      "八月秋欲半，後夜月將圓。", 
      "天潢當日流潤，餘派落人寰。", 
      "塵掃長淮千里，威振南蠻八郡，梓里繡衣還。", 
      "芳毓燕山桂，慶衍謝庭蘭。", 
      "小山陰，長松下，白雲間。", 
      "壺中自有天地，聞早掛蓬冠。", 
      "笑指橫空丹堅。", 
      "閒倚拿雲竹杖，佳處日躋攀。", 
      "山色既無盡，公壽亦如山。"
    ], 
    "rhythmic": "水調歌・水調"
  }, 
  {
    "author": "無名氏", 
    "paragraphs": [
      "宴罷中秋恰四朝。", 
      "金爐因甚把香燒。", 
      "若非金母生今日，應是麻姑降此宵。", 
      "歌窈窕，舞嬌嬈。", 
      "迭將壽酒酌金蕉。", 
      "椿齡柏算何須祝，名列仙班亦孔昭。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "王母慶生辰，方過中秋五日。", 
      "子舍文場鏖戰，想功名來逼。", 
      "看看喜德捷音傳，果信名登桂籍。", 
      "行拜君恩爵賞，壽萱堂永錫。"
    ], 
    "rhythmic": "好事近"
  }, 
  {
    "author": "無名氏", 
    "paragraphs": [
      "久羨龐眉鶴髮。", 
      "聞望孔堂煊赫。", 
      "信得彭喬仙，祕授長生真訣。", 
      "奇特。", 
      "奇特。", 
      "呂望師周時節。", 
      "才過中秋六日。", 
      "對此稱觴欣懌。", 
      "雙鳳戲萊衣，金縷輕調鶯舌。", 
      "難得。", 
      "難得。", 
      "九九算猶千百。"
    ], 
    "rhythmic": "如意令・如夢令"
  }, 
  {
    "author": "無名氏", 
    "paragraphs": [
      "清涼天氣，正中秋過後，恰纔七日。", 
      "嶽降生申逢令旦，聽得歡聲洋溢。", 
      "戲彩堂前，兩行珠翠，酒勸杯浮碧。", 
      "祝君遐算，壽星長對南極。", 
      "仰羨性地寬閒，平生酷愛，占斷傾城色。", 
      "好展少年攀桂手，同作蟾宮□客。", 
      "料想嫦娥，一枝留待，已得真消息。", 
      "馨香滿袖，鳳樓人盡憐惜。"
    ], 
    "rhythmic": "壺中天・念奴嬌"
  }, 
  {
    "author": "無名氏", 
    "paragraphs": [
      "蓂飛十莢，覺九分秋色，六分將極。", 
      "桂子風高時更好，天產英賢同日。", 
      "橋梓齊芳，一慈一孝，奪建真奇特。", 
      "稱觴華旦，但將老少分別。", 
      "且看戲彩堂前，酒須雙獻，飲侍嚴君側。", 
      "清賞阿戎防跨竈，大小歐□相敵。", 
      "疏曰賢哉，古云有是，作個家家聲烈。", 
      "無先無後，壽齊延應□翼。"
    ], 
    "rhythmic": "百字歌・自度曲"
  }, 
  {
    "author": "無名氏", 
    "paragraphs": [
      "穀旦垂弧矢，蘭閫夢熊羆。", 
      "稱觴內外相慶，同日又同時。", 
      "有此重重盛事，未羨石門奮建，韋氏信名齊。", 
      "珠履赴湯餅，玉果酌瓊卮。", 
      "鬥樞轉，金甌覆，築沙堤。", 
      "爭推是父是子，相繼入黃扉。", 
      "方叔歌猷元老，復見少年黃琬，前後拜丹墀。", 
      "金日壽星現，再祝壽龐眉。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "玉露迎寒，金風薦冷，正蘭桂香。", 
      "覺秋光過半，日臨三九，蔥蔥佳氣，藹藹琴堂。", 
      "見說當年，申生穀旦，夢葉長庚天降祥。", 
      "文章伯，英聲早著，騰踏飛黃。", 
      "雙鳧暫駐東陽。", 
      "已種得春陰千種棠。", 
      "有無邊風月，幾多事業，安排青瑣，入與平章。", 
      "百里民歌，一樽春酒，爭勸殷勤稱壽觴。", 
      "願此去，龜齡難老，長侍君王。"
    ], 
    "rhythmic": "壽星明・沁園春"
  }, 
  {
    "author": "無名氏", 
    "paragraphs": [
      "北斗將移，西風已半，蓂餘一葉階前。", 
      "左弧呈瑞，非霧亦非煙。", 
      "見說長庚入夢，當年此際產英賢。", 
      "誰知得，平生高尚，五福自然全。", 
      "肯堂，誇盛事，一新輪奐，適際榮遷。", 
      "有重重喜慶，賀客駢闐。", 
      "從此燕居笑語，稱觴處，好展華筵。", 
      "頻祝願，室家相慶，富壽百千年。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "萱堂積慶，桂苑流芳，於門瑞藹佳氣。", 
      "正屬仲秋彌月，稱觴對此際。", 
      "西王母、來人世。", 
      "擁佩從、盡皆珠翠。", 
      "彩庭下，爭看藍袍，襯斑斕戲。", 
      "富貴有誰同，四德躬全，五福由來備。", 
      "況善斷機遷教，軻親實無異。", 
      "看看仕無淹滯。", 
      "即召入、佐君經濟。", 
      "願延壽，鸞軸金花，年年加賜。"
    ], 
    "rhythmic": "應天長"
  }, 
  {
    "author": "無名氏", 
    "paragraphs": [
      "露白風清，菊黃萸紫，重陽五日先期。", 
      "煌煌郎宿，南極兩交輝。", 
      "天上飛鳧仙伯，當初度、開宴瑤池。", 
      "民謠裏，勸分音德，百姓飽無飢。", 
      "畫簾，香篆永，城山堂上，紅袖蛾眉。", 
      "任滿斟高唱，祝壽新詞。", 
      "況是辟書到也，乘別駕、直上橫蜚。", 
      "青氈在，看看復見，孝肅舊家時。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "正香茱試紫，嫩菊敷黃，九秋佳致。", 
      "峻嶽生申，運啓千齡瑞。", 
      "玉宇澄清，金盤沆瀣，融結鍾衝粹。", 
      "地位須還，粉垣薇省，木天蓬祕。", 
      "錦政慈祥，琴堂安靜，萬里豐年，一同和氣。", 
      "斗大雷封，難久蒙私惠。", 
      "半刺平分，剡書交上，逸駕開驊驥。", 
      "來歲稱觴，人歸清禁，班聯丹陛。"
    ], 
    "rhythmic": "醉蓬萊"
  }, 
  {
    "author": "無名氏", 
    "paragraphs": [
      "曉來涼氣滿芙蓉。", 
      "日到竹陰東。", 
      "稱觴歌袖三千指，屏星畔、繞綠圍紅。", 
      "茱糝百杯秋色，桂華十里西風。", 
      "生朝對飲菊花叢。", 
      "九日一樽同。", 
      "文章歆向家聲舊，便應去、黃閣從容。", 
      "喚起仙翁爲壽，種成千歲椿鬆。"
    ], 
    "rhythmic": "風入松"
  }, 
  {
    "author": "無名氏", 
    "paragraphs": [
      "瑞靄長安，京城裏、非煙非霧。", 
      "須信道、嶽鍾神秀，再生商傅。", 
      "節過重陽才一日，祥開蓬島羣仙聚。", 
      "見箕星、昴宿輝文昌，欣初度。", 
      "五馬貴，榮朝著。", 
      "人品異，多文富。", 
      "況清廉如水，襦歌督府。", 
      "佇想君正煩燮理，一封召入爲霖雨。", 
      "指莊椿、祝壽八千春，從今數。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "一片秋光，看天宇、修眉浮綠。", 
      "都怪問、今朝爽氣，十分堪掬。", 
      "梅嶽仙翁來瑞世，年年好景人間足。", 
      "醉黃花、三日卻稱觴，鍾天祿。", 
      "不用把，香爲祝。", 
      "身自有，長生籙。", 
      "只寬平六考，幾多戩穀。", 
      "袖手珍祠爲足計，急流勇退寧隨俗。", 
      "把莊椿、從此計春秋，無窮福。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "正秋高氣肅。", 
      "過重陽四日，藍田生玉。", 
      "鍾英自川瀆。", 
      "果文章錦繡，琅玕披腹。", 
      "從容啓沃。", 
      "侍甘泉、無用推轂。", 
      "急流勇退，向琳宮養浩，無榮無辱。", 
      "享福。", 
      "欣逢華旦，對此傾觴，滿傾醽醁。", 
      "西園晚菊。", 
      "尚堪摘、取餘馥。", 
      "有仙風道骨，康強仁壽，長生何時更祝。", 
      "願謝公、復起經綸，曹裝已促。"
    ], 
    "rhythmic": "瑞鶴仙"
  }, 
  {
    "author": "無名氏", 
    "paragraphs": [
      "王母當年，瑤池會、曾充坐客。", 
      "對良辰爲壽，復逢佳節。", 
      "屈指重陽才五，明朝月已圓如璧。", 
      "這夫人、真與柏舟姜，同年德。", 
      "佳氣靄，看蔥鬱。", 
      "稱觴處，多欣色。", 
      "更萱庭斑戲，桂芳品列。", 
      "未遜軻親機教力，且如絡秀聲煊赫。", 
      "問金花、錫寵自誰加，河東薛。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "喜動神仙屋。", 
      "正三秋、長空月滿，又逾一宿。", 
      "傳道垂弧當此日，緣是藍田生玉。", 
      "更子舍、新歸婉淑。", 
      "好事重重欣逢遇，合稱觴、宴席傾醽醁。", 
      "拼一醉，歡娛足。", 
      "桃源慶婿歌新曲。", 
      "想蓬萊、仙洞又獻，長生真籙。", 
      "看一點、老人照耀，牛女萊庭祝福。", 
      "合長幼、芝蘭滿目。", 
      "總向來秋高折桂，麻衣換取藍袍綠。", 
      "永遇樂，食天祿。"
    ], 
    "rhythmic": "賀新郎"
  }, 
  {
    "author": "無名氏", 
    "paragraphs": [
      "律調無射。", 
      "月望才逾日。", 
      "昴宿呈祥南極。", 
      "稱觴祈五福，膺聘陳雙璧。", 
      "彩堂上，老人婺宿光交集。", 
      "龜鶴年相敵。", 
      "孔雀屏開側。", 
      "喜與壽，俱逢吉。", 
      "門楣他日作，椒觴歌今日。", 
      "看父子，乘龍跨鶴皆仙匹。"
    ], 
    "rhythmic": "千秋歲"
  }, 
  {
    "author": "無名氏", 
    "paragraphs": [
      "龍山宴罷，又經旬日，還報生辰來也。", 
      "今年祝壽勝年時，須滿勸、十分玉斝。", 
      "魚書已報，鳳幃知道，已備鸞驂鶴駕。", 
      "不須尋藥訪桃源，且做個、風流駙馬。"
    ], 
    "rhythmic": "鵲橋仙"
  }, 
  {
    "author": "無名氏", 
    "paragraphs": [
      "才生申十日，便小春時候。", 
      "碩果已含生，一縷微陽透。", 
      "貞固見天機，壽脈滋培厚。", 
      "菊後早梅前，不盡長生酒。"
    ], 
    "rhythmic": "生查子"
  }, 
  {
    "author": "無名氏", 
    "paragraphs": [
      "萬里無雲，天同色、祥光滿目。", 
      "見婺星一點，輝聯箕宿。", 
      "果是月宮仙子降，誕生樂國人如玉。", 
      "六飛蓂、正屬九秋高，清霜肅。", 
      "丹桂盛，藍袍綠。", 
      "芝蘭秀，森如簇。", 
      "慶簪纓幾代，家氈欣復。", 
      "萱草長春殊未老，君恩加錫金花軸。", 
      "款陪王母宴瑤池，蟠桃熟。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "菊花新過，秋蕊香猶媚。", 
      "三八燕山亭，賀聖朝、申生明世。", 
      "肅霜天曉，正快活年時，慶新壽，萬年歡，人醉蓬萊裏。", 
      "紅衫兒歌，水調誇多麗。", 
      "仰祝壽星明，指黃河、清年可擬。", 
      "歡同魚水，永遇樂傾杯，風流子、洞仙歌，曲唱千秋歲。"
    ], 
    "rhythmic": "驀山溪", 
    "tags": [
      "黃河"
    ]
  }, 
  {
    "author": "無名氏", 
    "paragraphs": [
      "一點箕星，近天邊，光彩輝耀南極。", 
      "竹馬兒童，盡道使君生日。", 
      "元是鳳池仙客。", 
      "曾曳履、持荷簪筆。", 
      "稱觴處，晚節花香，月周猶待五夕。", 
      "誰道久拘禁掖。", 
      "任雙旌五馬，暫從遊逸。", 
      "九棘三槐，都是等閒親植。", 
      "見說玉皇側席。", 
      "但早晚、促歸調燮。", 
      "功成了，笑傲南山，壽如南山松柏。"
    ], 
    "rhythmic": "滿朝歡"
  }, 
  {
    "author": "無名氏", 
    "paragraphs": [
      "過重陽三九。", 
      "正日行析木，方移旦柳。", 
      "天公愛黔首。", 
      "念整頓乾坤，須還大手。", 
      "蚌珠才剖。", 
      "玉麒麟、世間希有。", 
      "想當年，玉燕投懷，瑞氣應衝牛鬥。", 
      "非偶。", 
      "節逢慶會，華渚虹流，北樞電繞。", 
      "明良須偶。", 
      "盈月第、分前後。", 
      "念元鳥生商，嵩神孕甫，兩聽管絃新奏。", 
      "願年年，主聖臣賢，與天長久。"
    ], 
    "rhythmic": "瑞鶴仙"
  }, 
  {
    "author": "無名氏", 
    "paragraphs": [
      "望秋高梨嶺，星下莆陽，慶生賢哲。", 
      "問瑞蓂留兩莢。", 
      "小試宏才，暫勞雕邑，布陽春仁澤。", 
      "庭有馴禽，村無吠犬，稻黃連陌。", 
      "最是邦人，合掌頂戴，萱草年華，蟠桃春色。", 
      "卻笑仙翁，覓丹砂金訣。", 
      "德滿人間，詔來天上，看壽名俱得。", 
      "歲歲霞觴，鳳凰池畔，賀生辰節。"
    ], 
    "rhythmic": "醉蓬萊"
  }, 
  {
    "author": "無名氏", 
    "paragraphs": [
      "隔雲一雁銜秋去。", 
      "蘇堤上、聽得遊人相語。", 
      "疏影暗香中，誰與花爲主。", 
      "滿目有山無限意。", 
      "跨白鶴、雲霄飛舞。", 
      "飛舞。", 
      "正斷橋流水，蒼苔生處。", 
      "應羨地暖江南，近小春時節，南枝先吐。", 
      "人似此花清，人比花尤苦。", 
      "移向樽前須識取。", 
      "只許與、鬆篁爲侶。", 
      "爲侶。", 
      "待金鼎調羹，百花紅紫。"
    ], 
    "rhythmic": "真珠簾"
  }, 
  {
    "author": "無名氏", 
    "paragraphs": [
      "兩日梅開，先佔陽春小。", 
      "鸞鳳偶雁行，飛舞畫堂交繞。", 
      "稱觴盛旦，二老同年少。", 
      "夫勸婦，弟酬兄，四喜人希有。", 
      "靈椿萱草，青翠俱長久。", 
      "棠棣戲斑斕，對立齊上長生酒。", 
      "有親有序，慈孝兼恭友。", 
      "登科日，未老時，共享南山壽。"
    ], 
    "rhythmic": "上陽春・驀山溪"
  }, 
  {
    "author": "無名氏", 
    "paragraphs": [
      "才入冬來三日，人都道小春來。", 
      "生生一脈早胚胎。", 
      "消息南枝大。", 
      "好向臘前冬後，貞元接處滋培。", 
      "調羹手段棟樑材。", 
      "直待文明嘉會。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "良月才經四日，彭城慶誕真賢。", 
      "從來斗酒百詩篇。", 
      "錦繡文章燦爛。", 
      "自合宰官身現，誰知富貴由天。", 
      "但教福壽喜雙全。", 
      "直看子孫榮顯。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "瑞靄非煙，小春良月，翠開五葉階蓂。", 
      "補陀現相，今日慶生辰。", 
      "江夏芳流秀國，芝蘭茂、世襲簪纓。", 
      "天恩厚，金花屢錫，偕老共卿卿。", 
      "畫堂，歌舞處，香浮寶鴨，壽酒頻斟。", 
      "願朱顏綠鬢，常似青春。", 
      "待得蟠桃三熟，與羣仙、會宴西清。", 
      "臺星照，婺星箕耀，南極鎮長明。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "棣萼樓前佳氣藹。", 
      "欣遇稱觴，正斗杓移亥。", 
      "三兩日來連慶會。", 
      "賀賓喜色增加倍。", 
      "未遜徐雛分小大。", 
      "好比晉朝，二陸休聲在。", 
      "更祝靈椿顏不改。", 
      "三蘇相繼居臺宰。"
    ], 
    "rhythmic": "魚水同歡・蝶戀花"
  }, 
  {
    "author": "無名氏", 
    "paragraphs": [
      "新冬十葉蓂添一。", 
      "良辰喜是翁生日。", 
      "金鴨爇沉香。", 
      "祥煙繞畫堂。", 
      "遐齡方五十。", 
      "厚福猶千百。", 
      "看取小甥孫。", 
      "年年捧壽樽。"
    ], 
    "rhythmic": "一籮金・蝶戀花"
  }, 
  {
    "author": "無名氏", 
    "paragraphs": [
      "好景欣逢，須記取、小陽春暖。", 
      "算夜來浹日，今朝生旦。", 
      "對此稱觴春酒獻，鬱蔥佳氣琴堂滿。", 
      "問使君、記紀絳人年，耆頤半。", 
      "天付與，文章燦。", 
      "牛刀試，風流縣。", 
      "笑陶情鬆菊，主人懶散。", 
      "誰識東山真捷徑，銀章博取新貂袞。", 
      "願潭居、槐府展經綸，延椿算。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "明夜月團圓，小春霜早。", 
      "今日由來佳氣好。", 
      "都城傳道，翰苑稱觴歡笑。", 
      "知是當年，誕生元老。", 
      "新來曾見，金蓮送到。", 
      "一任芳樽頻醉倒。", 
      "判花西掖，獨掞春華詞藻。", 
      "召歸紫闥，永爲師保。"
    ], 
    "rhythmic": "感皇恩"
  }, 
  {
    "author": "無名氏", 
    "paragraphs": [
      "冰壑平生，如伯倫狂，似希樂豪。", 
      "喜觀書不用、菊茶明眼，登山不倩、藜杖扶腰。", 
      "豆粥萍齏，膾羹鱗脯，湖海人常折簡招。", 
      "誰雲老，有滿懷風月，藏在詩瓢。", 
      "凌晨向鵠沖霄。", 
      "道昴宿於今又應蕭。", 
      "記垂弧令節，恰當後日，下元好景，正屬前朝。", 
      "冷膽如天，剛腸如劍，須把千杯壽酒澆。", 
      "那堪更，是梅花時月，爛熳溪橋。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "橘記一年景，梅泄小春英。", 
      "見說彭成仙隱，對此慶生辰。", 
      "壽比太公欠一，年並楚丘逾九，益壯異常人。", 
      "細數稱觴日，信宿兩彌旬。", 
      "戲萊衣，橋梓列，桂蘭榮。", 
      "一門盛事難得，一子兩層孫。", 
      "休論若兒渠父，差勝楊椿黃琬，四代眼前親。", 
      "積善有餘慶，享福百千春。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "姑蘇臺上春光泄。", 
      "菊老寒輕香未歇。", 
      "人言太守是龔黃，天爲吾君生稷契。", 
      "明良慶會俱良月。", 
      "萬歲千秋同瑞節。", 
      "明朝仙領趣持鰲，十萬人家齊臥轍。"
    ], 
    "rhythmic": "玉樓春"
  }, 
  {
    "author": "無名氏", 
    "paragraphs": [
      "良月霜晴，小春寒淺，瑞蓂九葉朝飛。", 
      "嶺梅香度，初發向南枝。", 
      "此際高門襲慶，真賢降、金璧爭輝。", 
      "傳瀛海，向歆父子，相望姓名垂。", 
      "廣寒，仙籍在，筆驅造化，文照虹霓。", 
      "暫徘徊蓮幕，名譽英馳。", 
      "行簉夔龍步武，蓬山靜，玉宇春熙。", 
      "當清夜，神交太乙，相對照青藜。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "月惟四日。", 
      "又轉黃鍾律。", 
      "好景會生辰，是天降、真儒無敵。", 
      "稱觴設席，香霧騰蔥鬱。", 
      "霜天曉，笙歌徹，玉斝傾仙液。", 
      "當年桂子，元是蓬萊客。", 
      "任留宿蓬萊，道山試、玉堂翰墨。", 
      "一封飛下，趣召入黃扉，臺星照，壽星明，相映居南極。"
    ], 
    "rhythmic": "驀山溪"
  }, 
  {
    "author": "無名氏", 
    "paragraphs": [
      "潭潭仙隱，婺宿光聯地。", 
      "喜見門闌藹佳氣。", 
      "對芳辰，誚一似、王母會瑤池，又卻是、夫人誕生明世。", 
      "普陀見真相，淑德溫柔，更比嫦娥又何異。", 
      "小春吉月，日數推來，成七四好景，杯觴須記。", 
      "況榮貴，見青紫滿門，爭戲舞萊衣，祝千秋歲。"
    ], 
    "rhythmic": "洞仙歌"
  }, 
  {
    "author": "無名氏", 
    "paragraphs": [
      "今日小春月，後日是周正。", 
      "瑞藹挹仙堂上，崧嶽喜生申。", 
      "文物師垣宅相，詩禮樞庭世胄，冰骨玉精神。", 
      "浩氣凌牛鬥，胸次敻凡塵。", 
      "郭中書，廣成子，李長庚。", 
      "勳業詞章福壽，直上等三人。", 
      "鬆菊亭前詩酒，梅竹園中翰墨，時復萃嘉賓。", 
      "人指屏山下，雙桂一靈椿。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "三葉翠蓂開子月，九天降誕文星。", 
      "滿堂佳氣藹祥雲。", 
      "稱觴椒有頌，介壽酒浮春。", 
      "強仕宜爲攀折客，須知富貴催人。", 
      "看看雁塔即聯名。", 
      "一門誇盛事，棠棣對靈椿。"
    ], 
    "rhythmic": "臨江仙"
  }, 
  {
    "author": "無名氏", 
    "paragraphs": [
      "正霜融日暖，兩兩蓂開，陽生時候。", 
      "喜見文星，上有箕星照。", 
      "須信嶽神，儲降，誕作儒林秀。", 
      "一舉登科，蟾宮穩步，桂香滿袖。", 
      "天賦麒麟，奇骨盡羨，德耀宗盟，有誰居右。", 
      "寵擢珍圖，龍序褒勳厚。", 
      "兩郡棠陰，一封芝檢，飛來到如。", 
      "結束曹裝，入居黃閣，雙親未老。"
    ], 
    "rhythmic": "醉蓬萊"
  }, 
  {
    "author": "無名氏", 
    "paragraphs": [
      "臘前冬至後，報春意、動南坡。", 
      "見葭管浮灰，梅英綴玉，漏泄陽和。", 
      "階蓂呈瑞五葉，祥開崧嶽聳嵯峨。", 
      "笑擁兩行珠翠，歡騰一曲笙歌。", 
      "試將銅狄細摩挲。", 
      "問壽富如何。", 
      "道壽等岡陵，富連阡陌，福祿多多。", 
      "德門最堪羨處，有喬松丹桂映婆娑。", 
      "管取脫身簿領，即登奕世儒科。"
    ], 
    "rhythmic": "木蘭花慢"
  }, 
  {
    "author": "無名氏", 
    "paragraphs": [
      "寶曆契昌運，嶽瀆啓珍符。", 
      "汾陽忠義勳閱，此際掛蓬弧。", 
      "正屬陽生子月，始見蓂敷六莢，寶劍出昆吾。", 
      "芒射鬥牛分，光彩照坤輿。", 
      "備文武，宏器量，足謀謨。", 
      "世傳韜略，出專閫制誓平胡。", 
      "盡護貔貅百萬，仰副九重委注，指日復輿圖。", 
      "祝壽如山阜，進位陟洪樞。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "月琯循環屆仲冬。", 
      "蓂生十葉氣蔥蔥。", 
      "梅花香裏開華宴，柏酒樽前拜壽翁。", 
      "檀乍爇，燭微籠。", 
      "兒孫羅列勸金鍾。", 
      "點頭更問兒孫看，慈母蟠桃幾度紅。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "魯觀書雲方在候，潁川家慶非常。", 
      "望前四日上椒觴。", 
      "北堂人未老，南極夜增光。", 
      "借問遐齡今幾許，希年恰喜相當。", 
      "願同王母壽延長。", 
      "蟠桃看屢熟，萱草鎮長芳。"
    ], 
    "rhythmic": "臨江仙"
  }, 
  {
    "author": "無名氏", 
    "paragraphs": [
      "一陽來複，正日臨三四，梅英露白。", 
      "玉燕當年曾入夢，瑞應果生人傑。", 
      "金玉文章，圭璋聞望，早作蟾宮客。", 
      "來趨蓮幕，片言珍重能決。", 
      "自知陰德居多，仕途應顯，州縣何勞力。", 
      "況有兒孫俱挺特，管取桂枝高折。", 
      "橋梓齊芳，芝蘭並秀，甚盛家聲籍。", 
      "祝君長壽，一門榮貴無極。"
    ], 
    "rhythmic": "百字謠・念奴嬌"
  }, 
  {
    "author": "無名氏", 
    "paragraphs": [
      "要問南枝消息早，一陽恰喜方回。", 
      "望前二日驗雲臺。", 
      "祥光呈五色，瑞彩上三臺。", 
      "生機一脈何嘗息，正看用世真才。", 
      "調羹手段此胚胎。", 
      "文明觀盛會，直待六陽來。"
    ], 
    "rhythmic": "臨江仙"
  }, 
  {
    "author": "無名氏", 
    "paragraphs": [
      "陽復今朝，月圓明日，渭溪改觀風光。", 
      "今枝孕秀，餘慶衍天潢。", 
      "誕降真英間世，羣仙賀、喜萃華堂。", 
      "那勘見，靈椿未老，丹桂兩芬芳。", 
      "燭搖，香霧擁，翠蛾歌舞，齊上椒觴。", 
      "且殷勤仰祝，華算等天長。", 
      "況蘊智謀韜略，維城志、屏翰君王。", 
      "待收取、平戎功業，軍國賴平章。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "陽律方回，月圓後、又逾兩日。", 
      "想當年，秀鍾峻嶽，復生申□。", 
      "重慶蓬弧呈瑞旦，盈門喜氣先洋溢。", 
      "羨璇穹、箕宿動祥光，輝南極。", 
      "延遐算，希年及。", 
      "康寧富，無虧一。", 
      "論箕疇五福，總全天錫。", 
      "鶴髮未教垂雪彩，鳳毛行展沖霄翼。", 
      "願彩庭、歲歲捧霞觴，傾仙液。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "關中有蕭相，江左見夷吾。", 
      "中興帝賚良弼，休運應乾符。", 
      "百五期過一日，十萬聲號半夜，南極燦晴虛。", 
      "崧嶽生申甫，河洛出圖書。", 
      "領坡仙，陪橐從，鎮潛都。", 
      "九重作夜有夢，問到北巖無。", 
      "須信建溪桃李，難駐商川舟楫，歸去伴都俞。", 
      "歲伴南山壽，日拱北辰居。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "律應黃鍾，蓂飛六莢，今朝是、嵩嶽生申。", 
      "似山堂裏，氤氳瑞氣先春。", 
      "笙歌度曲，依然在、紫府黃庭。", 
      "擁出癯仙冰玉潔，梅花個樣精神。", 
      "堪羨處，行藏信道，出處無心。", 
      "莫把閒中日月，替了調元公案，袖手經綸。", 
      "黃扉虛左，休顧平泉花石盟。", 
      "好看來年八帙，渭川叟、故事重新。", 
      "壽星與、三臺齊色，政地拜生辰。"
    ], 
    "rhythmic": "萬年歡"
  }, 
  {
    "author": "無名氏", 
    "paragraphs": [
      "朱門列戟。", 
      "華堂鼎食。", 
      "那更康強八十。", 
      "渭川遇主恰年同，怎得似、累朝良弼。", 
      "冬殷仲律。", 
      "六蓂飛日。", 
      "一點星輝南極。", 
      "祝公經濟出調元，遍寰宇、同躋壽域。"
    ], 
    "rhythmic": "鵲橋仙"
  }, 
  {
    "author": "無名氏", 
    "paragraphs": [
      "正迎長時節。", 
      "細數來、兩旬已浹，兩朝方越。", 
      "畫堂人笑悅。", 
      "見瑞煙香嫋，壽星明徹。", 
      "絲絲華髮。", 
      "問瑤池會客，幾見桃結。", 
      "才經八十，春秋不記，絳人年月。", 
      "奇絕。", 
      "詩書教子，陶母等倫，曹家風烈。", 
      "鼎來□德。", 
      "兒孫盡、藍袍客。", 
      "便從今，一軸金花鸞錦，十藏琅函貝葉。", 
      "願常如、秋月圓時，長生真訣。"
    ], 
    "rhythmic": "瑞鶴仙"
  }, 
  {
    "author": "無名氏", 
    "paragraphs": [
      "律按黃鍾餘七日，左扉弧矢呈祥。", 
      "好看一點上眉黃。", 
      "臺星還又照，相映壽星光。", 
      "今歲生辰應迥別，趨朝已趣曹裝。", 
      "姓名穩穩造鴛行。", 
      "來年三四月，衣錦早還鄉。"
    ], 
    "rhythmic": "臨江仙"
  }, 
  {
    "author": "無名氏", 
    "paragraphs": [
      "蓂留四葉書雲後。", 
      "此日孫枝秀。", 
      "愛他風味似吾人。", 
      "卻是筆頭能篆、又能文。", 
      "青青兩鬢年方壯。", 
      "兒女俱成長。", 
      "要添富壽共榮華。", 
      "教取一庭蘭玉，共成家。"
    ], 
    "rhythmic": "菩薩蠻"
  }, 
  {
    "author": "無名氏", 
    "paragraphs": [
      "一陽來複氣回新。", 
      "對芳辰。", 
      "慶生申。", 
      "月滿惟遲、三日又三旬。", 
      "入仕致身知是早，年弱冠，正青春。", 
      "文章筆下掃千軍。", 
      "擢銓衡。", 
      "襲簪纓。", 
      "榮捧宸恩，來鎮此邦民。", 
      "行歷華途須煊赫，添壽酒，祝椿齡。"
    ], 
    "rhythmic": "江神子・江城子"
  }, 
  {
    "author": "無名氏", 
    "paragraphs": [
      "疏梅點白，漏泄先春信。", 
      "律欲變黃鍾，但兩日、一陽月盡。", 
      "龍頭望族，挺挺振家聲，窗下業，月中枝，雁塔書名姓。", 
      "琴堂擬步，早發梅仙軔。", 
      "臺閣待風生，想咫尺、天顏已近。", 
      "壯行未老，便作黑頭公，還未定，祝千春，看子孫昌盛。"
    ], 
    "rhythmic": "上陽春・驀山溪"
  }, 
  {
    "author": "無名氏", 
    "paragraphs": [
      "看梅腮妝臘，柳眼緘春，小寒交候。", 
      "蓂莢雙開，慶生賢毓秀。", 
      "早著蜚聲，榮登鶚表，正是當年少。", 
      "大器能藏，待當富貴，功名還就。", 
      "暫試鸞棲，需期瓜約，未試經倫手。", 
      "料想黃扉須有分，看璽書飛到。", 
      "州縣無勞，沙堤已築，躍馬長安道。", 
      "歲歲今朝，斑斕品戲，舉觴稱壽。"
    ], 
    "rhythmic": "醉蓬萊"
  }, 
  {
    "author": "無名氏", 
    "paragraphs": [
      "數朵寒梅方破臘，良宵新月初生。", 
      "曉來閨閣慶生辰。", 
      "天孫應降誕，德邁孟光賢。", 
      "喜配伯鸞真得耦，乘龍產鳳齊名。", 
      "稱觴歲歲祝長年。", 
      "瑤池桃未熟，南極婺星明。"
    ], 
    "rhythmic": "臨江仙"
  }, 
  {
    "author": "無名氏", 
    "paragraphs": [
      "梅拆數枝，蓂舒四莢，二陽始覺來臨。", 
      "五雲呈瑞，渤海復生申。", 
      "信道當年慶誕，人推天上石麒麟。", 
      "果然是，名馳雁塔，弱冠綠袍新。", 
      "鸞棲，雖小試，仕途發軔，現宰官身。", 
      "信倚需一札，飛下天庭。", 
      "自是調羹大手，環召也、快展經綸。", 
      "稱觴處，彩堂具慶，芳桂對萱椿。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "嘉平時候，算堯階蓂葉，才方開六。", 
      "婺女當年曾降瑞，產作仙姿清淑。", 
      "金玉滿堂，兒孫滿目，心事今都足，嘻嘻嗃嗃，一門和氣可掬。", 
      "何幸誕節稱觴，湖山堂上，燕集皆親族。", 
      "猶子不能歌盛美，但借湖山爲祝。", 
      "福比湖深，壽齊山聳，歲歲顏如玉。", 
      "好陪王母，共看幾度桃熟。"
    ], 
    "rhythmic": "壺中天・念奴嬌"
  }, 
  {
    "author": "無名氏", 
    "paragraphs": [
      "稱觴喜對二陽臨。", 
      "況當弦月上，一醉祝千春。"
    ], 
    "rhythmic": "臨江仙"
  }, 
  {
    "author": "無名氏", 
    "paragraphs": [
      "斗杓建醜。", 
      "蓂葉初開九。", 
      "賢哲降，千齡偶。"
    ], 
    "rhythmic": "千秋歲"
  }, 
  {
    "author": "無名氏", 
    "paragraphs": [
      "十莢堯蓂開翠羽，一番潘貌蒸紅頰。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "欣遇月圓先兩日，稱觴對二陽來。"
    ], 
    "rhythmic": "臨江仙"
  }, 
  {
    "author": "無名氏", 
    "paragraphs": [
      "今日雪飛六出，明夜月圓三五，梅臘正傳芳。", 
      "恰值生申節，共獻椒觴。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "霜月團圓天似水，還是神仙誕日。"
    ], 
    "rhythmic": "壺中天・念奴嬌"
  }, 
  {
    "author": "無名氏", 
    "paragraphs": [
      "臘月初開一莢蓂。", 
      "祥開崧嶽慶生申。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "雪壓梅敧，寫不就、歲寒清絕。", 
      "正閬苑、五分裏過了，三分臘月。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "問訊紱麟何日是，臘月生辰十九。"
    ], 
    "rhythmic": "乳燕飛・賀新郎"
  }, 
  {
    "author": "無名氏", 
    "paragraphs": [
      "戶庭浮瑞氣。", 
      "八日餘寒，新春來至。"
    ], 
    "rhythmic": "瑞鶴仙"
  }, 
  {
    "author": "無名氏", 
    "paragraphs": [
      "瑞溢飛猿嶠，秀毓鳳凰山。", 
      "臘餘六日春到，人間世慶生賢。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "應三元，先五日，慶生申。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "年春裏，歸去鳳凰池上，國號恰新頒。", 
      "玉立諸郎秀，丹桂看齊樊。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "日逢三九。", 
      "相對梅花傾壽酒。", 
      "次第回春。", 
      "甲子從頭又一新。", 
      "敬翻一曲。", 
      "付與歌兒勤爲祝。", 
      "爲問仙翁。", 
      "今歲蟠桃幾度紅。"
    ], 
    "rhythmic": "小木蘭花・木蘭花"
  }, 
  {
    "author": "無名氏", 
    "paragraphs": [
      "淮海知名，今日劉郎，勝如舊時。", 
      "記當年幕府，從容贊畫，雲從萬騎，電掣千麾。", 
      "威震新塘，氣吞漣楚，滌掃妖氛但指期。", 
      "論功處，載驂鸞鶴，衣錦賦榮歸。", 
      "九重詔已封泥。", 
      "看穩上青雲萬丈梯。", 
      "況平生慷慨，聞雞起舞，中原事業，不付公誰。", 
      "昨夜頒春。", 
      "明朝獻歲，且對椒盤奉壽卮。", 
      "功名事，不輸前輩，行到鳳凰池。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "歡盈萬屋。", 
      "聲雜當庭竹。", 
      "騰寶篆，輝銀燭。", 
      "東君將到處，祗隔郵亭宿。", 
      "誰知道，此時誕個人如玉。", 
      "紅葉題宮墨。", 
      "流入人間曲。", 
      "天香在，猶芬馥。", 
      "滿斟眉壽醑，共勸千齡福。", 
      "情未足，來朝更把酴酥祝。"
    ], 
    "rhythmic": "千秋歲"
  }, 
  {
    "author": "無名氏", 
    "paragraphs": [
      "父老持杯水。", 
      "嘆世間、公論無情，是非易位。", 
      "來餞花封賢令尹，籍籍攀轅耳語。", 
      "留不住、青原撫字。", 
      "驀地風波平地起，算十常、八九乖人意。", 
      "無處著，不平氣。", 
      "浩然一曲歌歸去。", 
      "問城郭田園，曾荒尤未。", 
      "親舊過從同一笑，不羨浮雲富貴。", 
      "任造物、小兒廝戲。", 
      "失馬安知非是福，況廟庭、侑祀方思魏。", 
      "天定也，詔書至。"
    ], 
    "rhythmic": "賀新郎"
  }, 
  {
    "author": "無名氏", 
    "paragraphs": [
      "名播鄉閭人素許。", 
      "科詔相催，又趁槐花舉。", 
      "談笑揮成金玉句。", 
      "賢書果見登天府。", 
      "闊步青霄今得路。", 
      "腳底生雲，擁入蟾宮去。", 
      "好是來年三月暮。", 
      "瓊林宴處人爭睹。"
    ], 
    "rhythmic": "蝶戀花"
  }, 
  {
    "author": "無名氏", 
    "paragraphs": [
      "恩袍草色。", 
      "望滿目青青，光動阡陌。", 
      "拂拂鞭絲散漫，錦韉玉勒。", 
      "君王賜與瓊林宴，玩丹桂、香浮仙籍。", 
      "舜韶清雅，堯觴泛溢，歡意何極。", 
      "湛露久、需雲未飾。", 
      "更星使傳呼，天上消息。", 
      "槐幄陰移，上苑淡煙凝碧。", 
      "歸來漸近平康路，驟香塵、倒載連璧。", 
      "馬蹄輕駛，宮花半嚲，豔欺斜日。"
    ], 
    "rhythmic": "桂枝香"
  }, 
  {
    "author": "無名氏", 
    "paragraphs": [
      "憶昔錢塘話別，十年社燕秋鴻。", 
      "今朝忽遇暮雲東。", 
      "對坐旗亭說夢。", 
      "破帽手遮西日，練衣袖卷寒風。", 
      "蘆花江上兩衰翁。", 
      "消得幾番相送。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "新竿界斷一天遊。", 
      "萬弩向雲頭。", 
      "彩羽飛星，紅心破日，勝集總名流。", 
      "好手業中施好，利物敢輕酬。", 
      "捧杆箭多，旗花餞少，快請辦頭籌。"
    ], 
    "rhythmic": "少年遊"
  }, 
  {
    "author": "無名氏", 
    "paragraphs": [
      "誰識飛竿巧藝全。", 
      "兒童羣戲豔陽天。", 
      "十分險處卻安然。", 
      "海燕舞空縈弱絮，嶺猿連臂下層顛。", 
      "算來真個肉飛仙。"
    ], 
    "rhythmic": "浣溪沙"
  }, 
  {
    "author": "無名氏", 
    "paragraphs": [
      "寶刀迎面搖寒雪。", 
      "瓊梳掠鬢橫新月。", 
      "紅頰駐長春。", 
      "綠鬟輕綰雲。", 
      "解飄並括斂。", 
      "到處題名遍。", 
      "飛詔待追還。", 
      "榮居供奉班。"
    ], 
    "rhythmic": "菩薩蠻"
  }, 
  {
    "author": "無名氏", 
    "paragraphs": [
      "舊日皆春，氣象、又重妝束。", 
      "做得新豐酒肆，濟康堂局。", 
      "老杜誤傳人醞釀，許公手種時科目。", 
      "自兩公、一去已經年，君今續。", 
      "商家醴，須君曲。", 
      "懷英籠，須君蓄。", 
      "且饒人大賣，呼麼喝六。", 
      "佶倬家人三兩輩，藥王菩薩丹青軸。", 
      "更於中、添得個當爐，十分足。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "燕子重來尋舊巢。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "蘇子秋七月。", 
      "向涼宵、扁舟與客，共遊赤壁。", 
      "清吹徐來波不動，舉酒誦詩屬客。", 
      "白露與、水光相接。", 
      "萬頃茫茫風浩浩，飄飄乎、遺世而獨立。", 
      "棹蘭槳，沂空闊。", 
      "正襟危坐而言曰。", 
      "客知夫、天地之間，久長無物。", 
      "惟有清風與明月，萬古用之不竭。", 
      "寓耳目、爲聲爲色。", 
      "客笑欣然重酌酒，忽盤餚既盡杯狼籍。", 
      "□□□，東方白。"
    ], 
    "rhythmic": "賀新郎"
  }, 
  {
    "author": "無名氏", 
    "paragraphs": [
      "十月臨皋暮。", 
      "客從予、黃泥之阪，凜然霜露。", 
      "相與行歌而言曰，月白風清如許。", 
      "念無酒、歸謀諸婦。", 
      "婦曰斗酒藏之已久，可攜爲、赤壁之遊否。", 
      "江水落，出洲渚。", 
      "登龍踞虎幽宮俯。", 
      "嘯一聲、山鳴谷應，寂寥四顧。", 
      "有鶴東來西去也，夢道士、揖予而語。", 
      "赤壁之遊樂乎否，問其名、不答予驚悟。", 
      "開戶視，不知處。"
    ], 
    "rhythmic": "賀新郎"
  }, 
  {
    "author": "無名氏", 
    "paragraphs": [
      "不作三公，歸來釣、桐廬江側。", 
      "劉文叔、眼青不改，故人頭白。", 
      "風節儻能關社稷，雲臺何必圖顏色。", 
      "使阿瞞、臨死尚稱臣，伊誰力。", 
      "登釣石，初相識。", 
      "魚竿老，羊裘窄。", 
      "除江山風月，更誰消得。", 
      "煙雨一川雙槳急，轉頭不忿青山隔。", 
      "嘆鼻端、不省利名醒，京華客。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "孤館深沉，曉寒天氣。", 
      "解鞍獨自闌干倚。", 
      "暗香浮動月黃昏，落梅風送沾衣袂。", 
      "待寫紅箋，憑誰與寄。", 
      "先教覓取嬉遊地。", 
      "到家正是晚春時，小桃花下拼沉醉。"
    ], 
    "rhythmic": "踏莎行"
  }, 
  {
    "author": "無名氏", 
    "paragraphs": [
      "徵鞍不見邯鄲路。", 
      "莫便匆匆去，秋風蕭條何以度。", 
      "明窗小酌，暗燈清話，最好留連處。", 
      "相逢各自傷遲暮，猶把新詩誦奇句。", 
      "鹽絮家風人所許。", 
      "如今憔悴，但餘衰淚，一似黃梅雨。"
    ], 
    "rhythmic": "青玉案"
  }, 
  {
    "author": "無名氏", 
    "paragraphs": [
      "法從西清，雅志山東，超然燕怡。", 
      "笑洛城盧老，貧來屋破，花溪杜叟，雨裏牀移。", 
      "晚乃經營，歡言結架，夭矯晴虹朝已躋。", 
      "開山了，一燈燈相續，第一宗師。", 
      "乘閒小隱幽棲。", 
      "天與人謀應此時。", 
      "算春霆震響，不教龍蟄，甘霖布潤，待倩雲飛。", 
      "宥密思賢，明謨經遠，共指神州克復歸。", 
      "歸來也，更身名煊赫，錦繡光輝。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "躡足半天下，作意賦歸歟。", 
      "燕申經始不日，胸次出規模。", 
      "千古神峯擁護，萬古橫江繚繞，佳致足方壺。", 
      "一飲一詞美，還得似君無。", 
      "十步樓、五步閣，恣安居。", 
      "薰蒸和氣，襲人盎盎覺春如。", 
      "況是莊椿不老，那更徐雞並秀，父子看名俱。", 
      "駟馬高車蓋，不減漢之於。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "三徑當松竹，五畝足煙霞。", 
      "箇中卜宅，蓬山佳致足君家。", 
      "前有書江環繞，後有橫崗崪嵂，萬象總森羅。", 
      "輸奐翬飛處，此屋豈無華。", 
      "綠窗開，朱戶敞，繡簾遮。", 
      "燕閒自適，百篇斗酒是生涯。", 
      "種善善根未絕，延桂桂枝可待，誰子爲君誇。", 
      "佳嗣一夔足，榮耀必多嘉。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "帝遣司花女。", 
      "炯瓊琚瑤佩，新來滿空飛舞。", 
      "飛到水晶宮闕處，還被六丁迎住。", 
      "喚月娣、天孫說與。", 
      "道是云溪新洞府，粲玉虹、擁出神仙宇。", 
      "齊星漢，切雲霧。", 
      "朝來細把虹樑舉。", 
      "命日兄、催上金鴉，高高騰翥。", 
      "雲母捲簾三萬數，不礙風斤月斧。", 
      "真個是、去天尺五。", 
      "恰則紫皇香案近，那磚花、院柳宜年少。", 
      "雙鬢綠，朝天去。"
    ], 
    "rhythmic": "金縷衣・賀新郎"
  }, 
  {
    "author": "無名氏", 
    "paragraphs": [
      "金猊香冷。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "寶鴨香凝袖。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "梅傳春信。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "海棠著雨透胭脂。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "碧玉堂前金粟鬥。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "王孫去後多芳草。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "逋仙千載獨知心。", 
      "別無人。", 
      "淚痕深。", 
      "長是自開自落自成陰。", 
      "白石後來疏影句，饒綺麗，總輸他、清淺吟。", 
      "傷情。", 
      "傷情。", 
      "角中聲。", 
      "夜沉沉。", 
      "更搗砧。", 
      "欲雪未雪、天欲老，雲氣昏昏。", 
      "夢繞西湖路漸不堪行。", 
      "人已騎驢氈笠去，留恨也，仗梅花、說與君。"
    ], 
    "rhythmic": "江城梅花引", 
    "tags": [
      "西湖"
    ]
  }, 
  {
    "author": "無名氏", 
    "paragraphs": [
      "瘦影橫斜，斷橋路小。", 
      "如今夢斷孤山了。", 
      "冷魂趁鶴不歸來，荒山沒盡深深草。", 
      "月下羅浮，一樽自笑。", 
      "舊枝尚記幽禽抱。", 
      "王令人夢裏說相思，被誰驚破霜天曉。"
    ], 
    "rhythmic": "踏莎行"
  }, 
  {
    "author": "無名氏", 
    "paragraphs": [
      "雪後郊原，煙林靜、梅花初拆。", 
      "春初半、猶自探春消息。", 
      "一眼平蕪看不盡，夜來小雨催新碧。", 
      "笑去年、攜酒折花時，君應識。", 
      "蘭舟漾，城南陌。", 
      "雲影淡，天容窄。", 
      "繞風漪十頃，遙浮晴色。", 
      "恰似槎頭收釣處，坐中仍有江南客。", 
      "試與問、何如兩槳下苕溪，吞夢澤。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "月宮仙桂、被嫦娥試手，移來山谷。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "元宵嘉會賞春光。", 
      "盛事當年憶上陽。", 
      "堯顙喜瞻天北極，舜衣深拱殿中央。", 
      "歡聲浩蕩連韶曲，和氣氤氳帶御香。", 
      "壯觀大平何以報，蟠桃一朵獻千祥。"
    ], 
    "rhythmic": "獻仙桃"
  }, 
  {
    "author": "無名氏", 
    "paragraphs": [
      "日暖風和春更遲。", 
      "是太平時。", 
      "我從蓬島整容姿。", 
      "來降賀丹墀。", 
      "幸逢燈夕真佳會，喜近天威。", 
      "神仙壽算遠無期。", 
      "獻君壽、萬千斯。"
    ], 
    "rhythmic": "獻天壽慢・獻天壽"
  }, 
  {
    "author": "無名氏", 
    "paragraphs": [
      "閬苑人間雖隔，遙聞聖德彌高。", 
      "西離仙鏡下雲霄。", 
      "來獻千歲靈桃。", 
      "上祝皇齡齊天久，猶舞蹈、賀賀聖朝。", 
      "梯航交湊四方遙。", 
      "端拱永保宗祧。"
    ], 
    "rhythmic": "獻天壽令"
  }, 
  {
    "author": "無名氏", 
    "paragraphs": [
      "麗日舒長，正蔥蔥瑞氣，遍滿神京。", 
      "九重天上，五雲開處，丹樓碧閣崢嶸。", 
      "盛宴初開，錦帳繡幕交橫。", 
      "應上元佳節，君臣際會，共樂昇平。", 
      "廣庭。", 
      "羅綺紛盈。", 
      "動一部、笙歌盡新聲。", 
      "蓬萊宮殿神仙景。", 
      "浩蕩春光，邐迤王城。", 
      "煙收雨歇，天色夜更澄清。", 
      "又千尋火樹，燈山參差，帶月鮮明。"
    ], 
    "rhythmic": "金盞子慢・金盞子"
  }, 
  {
    "author": "無名氏", 
    "paragraphs": [
      "東風報暖，到頭嘉氣漸融怡。", 
      "巍峨鳳闕，起鰲山萬仞，爭聳雲涯。", 
      "梨園弟子，齊奏新曲，半是壎篪。", 
      "見滿筵、簪紳醉飽，頌鹿鳴詩。"
    ], 
    "rhythmic": "金盞子令"
  }, 
  {
    "author": "無名氏", 
    "paragraphs": [
      "海東今日太平天。", 
      "喜望龍雲慶會筵。", 
      "尾扇初開明黼座，畫簾高卷罩祥煙。", 
      "梯航交湊端門外，玉帛森羅殿陛前。", 
      "妾獻皇齡千萬歲，封人何更祝遐年。"
    ], 
    "rhythmic": "瑞鷓鴣慢・瑞鷓鴣"
  }, 
  {
    "author": "無名氏", 
    "paragraphs": [
      "北暴東頑，納款慕義爭來。", 
      "日新君德更明哉。", 
      "歌詠載衢街。", 
      "清寧海宇無餘事，樂與民同燕春臺。", 
      "一年一度上元回。", 
      "願醉萬年杯。"
    ], 
    "rhythmic": "瑞鷓鴣慢・瑞鷓鴣"
  }, 
  {
    "author": "無名氏", 
    "paragraphs": [
      "彤雲映彩色相映，御座中、天簇簪纓。", 
      "萬花鋪錦滿高庭。", 
      "慶敞需宴歡聲。", 
      "千齡啓統樂功成。", 
      "同意賀、元珪豐擎。", 
      "寶觴頻舉俠羣英。", 
      "萬萬載、樂昇平。"
    ], 
    "rhythmic": "壽延長中腔令・壽延長"
  }, 
  {
    "author": "無名氏", 
    "paragraphs": [
      "青春玉殿和風細。", 
      "奏簫韶絡繹。", 
      "瑞繞行雲飄飄曳。", 
      "泛金尊、流霞豔溢。", 
      "瑞日暉暉臨丹扆。", 
      "廣佈慈德宸遐邇。", 
      "願聽歌聲舞綴。", 
      "萬萬年、仰瞻宴啓。"
    ], 
    "rhythmic": "壽延長破字令"
  }, 
  {
    "author": "無名氏", 
    "paragraphs": [
      "碧煙籠曉海波閒。", 
      "江上數峯寒。", 
      "佩環聲裏，異香飄落人間。", 
      "弭絳節、五雲端。", 
      "宛然共指嘉禾瑞，開一笑、破朱顏。", 
      "九重嶢闕，望中三祝高天。", 
      "萬萬載、對南山。"
    ], 
    "rhythmic": "步虛子令"
  }, 
  {
    "author": "無名氏", 
    "paragraphs": [
      "縹緲三山島。", 
      "十萬歲、方分昏曉。", 
      "春風開遍碧桃花，爲東君一笑。", 
      "祥飆暫引香塵到。", 
      "祝高齡、後天難老。", 
      "瑞煙散碧，歸雲弄暖，一聲長嘯。"
    ], 
    "rhythmic": "破字令"
  }, 
  {
    "author": "無名氏", 
    "paragraphs": [
      "翠幕華筵，相將正是多歡宴。", 
      "舉舞袖、迴旋遍。", 
      "羅綺簇宮商，共歌清羨。", 
      "當瓊漿泛泛滿金尊，莫惜沉醉，莫惜沉醉，永日長遊衍。", 
      "願樂嘉賓，嘉賓式燕。"
    ], 
    "rhythmic": "拋球樂折花令・拋球樂"
  }, 
  {
    "author": "無名氏", 
    "paragraphs": [
      "洞天景色常春，嫩紅淺白開輕萼。", 
      "瓊筵鎮起，金爐煙重，香凝錦幄。", 
      "窈窕神仙，妙呈歌舞，攀花相約。", 
      "彩雲月轉，朱絲網徐在，語笑拋球樂。", 
      "繡袂風翻鳳舉，轉星眸、柳腰柔弱。", 
      "頭籌得勝，歡聲近地，光容約。", 
      "滿座佳賓，喜聽仙樂，交傳觥爵。", 
      "龍吟欲罷，彩雲搖曳，相將歸去寥廓。"
    ], 
    "rhythmic": "拋球樂水龍吟令・拋球樂"
  }, 
  {
    "author": "無名氏", 
    "paragraphs": [
      "兩行花竅佔風流。", 
      "縷金羅帶系拋球。", 
      "玉纖高指紅絲網，大家著意勝頭籌。"
    ], 
    "rhythmic": "拋球樂小拋球樂・拋球樂"
  }, 
  {
    "author": "無名氏", 
    "paragraphs": [
      "滿庭簫鼓簇飛球。", 
      "絲竿紅網總檯頭。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "頻歌覆手拋將過，兩行人待看回籌。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "五花心裏看拋球。", 
      "香腮紅嫩柳煙稠。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "清歌疊鼓連催促，這裏不讓第三頭。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "簫鼓聲聲且莫催。", 
      "綵球高下意難裁。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "恐將脂粉均妝面，羞被狂毫抹污來。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "滿庭羅綺流粲。", 
      "清朝畫樓開宴。", 
      "似初發芙蓉正爛熳。", 
      "金尊莫惜頻勸。", 
      "近看柳腰似折。", 
      "更看舞迴流雪。", 
      "是歡樂、宴遊時節。", 
      "且莫催、歡歌聲闋。"
    ], 
    "rhythmic": "清平令破子・清平樂"
  }, 
  {
    "author": "無名氏", 
    "paragraphs": [
      "春早皇都冰泮。", 
      "宮沼東風布輕暖。", 
      "梅粉飄香，柳帶弄色，瑞靄祥煙凝淺。", 
      "正值元宵，行樂同民總無閒。", 
      "肆情懷，何惜相邀，是處裏容款。"
    ], 
    "rhythmic": "惜奴嬌"
  }, 
  {
    "author": "無名氏", 
    "paragraphs": [
      "無算。", 
      "仗委東君遍。", 
      "有風光、佔五陵閒散。", 
      "從把千金，五夜繼賞，並徹春宵遊玩。", 
      "借問花燈，金瑣瓊瑰果曾罕。", 
      "洞天裏，一掠蓬瀛，第恐今宵短。"
    ], 
    "rhythmic": "惜奴嬌"
  }, 
  {
    "author": "無名氏", 
    "paragraphs": [
      "誇帝裏。", 
      "萬靈鹹集，永衛紫陌青樓，富臻既庶矣。", 
      "四海昇平，文武功勳蓋世。", 
      "賴聖主，興賢佐，恁致理。", 
      "氣緒凝和，會景新、訪雅緻。", 
      "列羣公錫宴在邇。", 
      "上元循典，勝古高超榮異。", 
      "望絳霄、龍香飄飄旖旎。"
    ], 
    "rhythmic": "惜奴嬌"
  }, 
  {
    "author": "無名氏", 
    "paragraphs": [
      "景雲披靡。", 
      "露浥輕寒若水。", 
      "盡是遊人美。", 
      "陌塵潤、寶沉遞。", 
      "笑指揚鞭，多少高門勝會。", 
      "況是。", 
      "只有今夕誓無寐。"
    ], 
    "rhythmic": "惜奴嬌"
  }, 
  {
    "author": "無名氏", 
    "paragraphs": [
      "盛日凝理。", 
      "羽巢可窺。", 
      "閬苑金關啓扉。", 
      "燼連宵、寧防避。", 
      "暗塵隨馬，明月逐人無際。", 
      "調戲。", 
      "相歌穠李末闌已。"
    ], 
    "rhythmic": "惜奴嬌"
  }, 
  {
    "author": "無名氏", 
    "paragraphs": [
      "騁輪縱勒，翠羽花鈿比織。", 
      "並雅同陪，共越九衢遍，盡遨逸。", 
      "料峭雲容，香惹風、縈懷袂。", 
      "遍寓目，幾處瑤席繡帟。"
    ], 
    "rhythmic": "惜奴嬌"
  }, 
  {
    "author": "無名氏", 
    "paragraphs": [
      "莫如勝慨，景壓天街際。", 
      "彩鰲舉、百仞聳倚。", 
      "鳳舞龍驤，滿目紅光寶翠。", 
      "動霽色，餘霞映，散成綺。"
    ], 
    "rhythmic": "惜奴嬌"
  }, 
  {
    "author": "無名氏", 
    "paragraphs": [
      "漸灼蘭膏，覆滿青煙罩地。", 
      "簇宮花、撋蕩紛委。", 
      "萬姓瞻仰，苒苒雲龍香細。", 
      "共稽首，同樂與，衆方紀。"
    ], 
    "rhythmic": "惜奴嬌"
  }, 
  {
    "author": "無名氏", 
    "paragraphs": [
      "樓起霄宮裏。", 
      "五福中天紛絳瑞。", 
      "弦管齊諧，清宛振逸天外。", 
      "萬舞低迴紛繞，羅紈搖曳。", 
      "頃刻轉輪歸去，念感激天意。", 
      "幸列熙臺，洞天遙遙望聖梓。", 
      "五夕華胥，魚鑰並開十二。", 
      "聖景難逢無比。", 
      "人間動且經歲。", 
      "娩婉躊躇，再拜五雲迤邐。"
    ], 
    "rhythmic": "惜奴嬌"
  }, 
  {
    "author": "無名氏", 
    "paragraphs": [
      "禁篽初晴，見萬年枝上，工囀鶯聲。", 
      "藻殿連雲，萍曦高照檐楹。", 
      "好是簾開麗景，嫋金爐、香暖煙輕。", 
      "傳呼道、天蹕來臨，兩行拱引簪纓。", 
      "看看筵敞三清。", 
      "洞寶玉杯中，滿酌犀觥。", 
      "爛熳芳葩，斜簪慶快春情。", 
      "更有簫韶九奏，簇魚龍、百戲俱呈。", 
      "吾皇願、永保洪圖，四方長樂昇平。"
    ], 
    "rhythmic": "萬年歡慢・萬年歡"
  }, 
  {
    "author": "無名氏", 
    "paragraphs": [
      "當今聖主，理化感四塞，永減狼煙。", 
      "太平朝野無征戰，國內晏然。", 
      "風調雨順歌聲喧。", 
      "簫韶韻，九奏鈞天。", 
      "願王永壽，比南山、更奏延年。"
    ], 
    "rhythmic": "萬年歡慢・萬年歡"
  }, 
  {
    "author": "無名氏", 
    "paragraphs": [
      "婥妁要肢輕婀娜。", 
      "學內樣、深深梳果。", 
      "如五鳳雙鸞相對舞，隨腰帶、乍遊瑣。", 
      "鶯幕、滿頭花，見綠楊摸蔌。", 
      "金階獻，一庭細管繁弦裏，誰把ㄉ拋過。", 
      "舞鸞雙翥，香獸低。", 
      "散瑞景煙微。", 
      "投袂翩翩，趁拍遲遲。", 
      "按曲度瑤池。", 
      "曲遍新聲，斂繡衣跪。", 
      "彩袖高捧瓊卮。", 
      "指月中丹桂。", 
      "春難老，祝仙壽維祺。"
    ], 
    "rhythmic": "萬年歡慢・萬年歡"
  }, 
  {
    "author": "無名氏", 
    "paragraphs": [
      "血灑霜羅，淚薄豔錦，伊方教我成行。", 
      "漸望斷、斜橋暮柳，曲水歸雲。", 
      "月暗風高露冷，獨自才抵孤城。", 
      "江南遠，今夜就中，愁損行人。", 
      "愁人。", 
      "舊香遺粉，空淡淡餘暖，隱隱殘痕。", 
      "到這裏、思量是我，忒□無情。", 
      "水更無情侶我，催畫航、一日三程。", 
      "休煩惱，相見定約新春。"
    ], 
    "rhythmic": "憶吹簫慢・鳳凰臺上憶吹簫"
  }, 
  {
    "author": "無名氏", 
    "paragraphs": [
      "雨洗天開，風將雲去，極目都無纖翳。", 
      "當遇中秋夜，靜月華如水。", 
      "素光晃、金屋樓臺，清氣徹、玉壺天地。", 
      "此際。", 
      "比無常三五，嬋娟特異。", 
      "因念玉人千里。", 
      "待盡把愁腸，分付沉醉。", 
      "只恐難當漏盡，又還經歲。", 
      "最堪恨、獨守書幃，空對景、不成歡意。", 
      "除是。", 
      "問姮娥覓取，一枝仙桂。"
    ], 
    "rhythmic": "月華清慢・月華清"
  }, 
  {
    "author": "無名氏", 
    "paragraphs": [
      "和袖把金鞭，腰如束素。", 
      "騎介驢兒過門去。", 
      "禁街人靜，一陣香風滿路。", 
      "鳳鞋宮樣小，彎彎露。", 
      "驀地被他，回眸一顧。", 
      "便是令人斷腸處。", 
      "願隨鞭鐙，又被名繮勒住。", 
      "恨身不做個，閒男女。"
    ], 
    "rhythmic": "感皇恩令・感皇恩"
  }, 
  {
    "author": "無名氏", 
    "paragraphs": [
      "厭厭悶着。", 
      "厭厭悶着。", 
      "奴兒近日聽人咬，把初心忘卻。", 
      "教人病深謾摧拙。", 
      "憑誰與我分說破，仔細思量怎奈何，見了伏些弱。"
    ], 
    "rhythmic": "醉太平"
  }, 
  {
    "author": "無名氏", 
    "paragraphs": [
      "喜賀我皇，有感蓬萊，盡降神仙。", 
      "到乘鸞駕鶴御樓前。", 
      "來獻長壽仙丹。", 
      "玉殿階前排筵會，今宵秋日到神仙。", 
      "笙歌寥亮呈玉庭，爲報聖壽萬年。"
    ], 
    "rhythmic": "還宮樂"
  }, 
  {
    "author": "無名氏", 
    "paragraphs": [
      "真主玉曆成康。", 
      "德睿寧安國中良。", 
      "時和歲豐稔，民阜樂、何情泚，瑞木呈日五色，月華重有光。", 
      "更羽鶴來儀鳳凰。", 
      "萬邦鄉。", 
      "齊供明皇。", 
      "祝遐齡、聖壽無疆。"
    ], 
    "rhythmic": "清平樂"
  }, 
  {
    "author": "無名氏", 
    "paragraphs": [
      "鬥巧宮妝掃翠眉。", 
      "相喚折花枝。", 
      "曉來深入豔芳裏，紅香散，露浥在羅衣。", 
      "盈盈巧笑詠新詞。", 
      "舞態畫嬌姿。", 
      "嫋娜文回迎宴處，簇神仙、會赴瑤池。"
    ], 
    "rhythmic": "荔子丹"
  }, 
  {
    "author": "無名氏", 
    "paragraphs": [
      "玉皇金闕長春，民仰高天欣載。", 
      "年年一度定佳期，風情多感慨。", 
      "綺羅競交會。", 
      "爭折花枝兩相對。", 
      "舞袖翩翩歌聲妙，掩粉面、斜窺翠黛。", 
      "錦額門開彩架，球兒裳、先秀神仙隊。", 
      "融香拂席霓裳動，鏗鏘環珮。", 
      "寶座巍巍五雲密，歡呼爭拜退。", 
      "管絃衆作欲歸去，願吾皇、萬年恩愛。"
    ], 
    "rhythmic": "水龍吟慢・水龍吟"
  }, 
  {
    "author": "無名氏", 
    "paragraphs": [
      "皇州春滿羣芳麗。", 
      "散異香旖旎。", 
      "鰲宮開宴賞佳致。", 
      "舉笙歌鼎沸。", 
      "永日遲遲和風媚。", 
      "柳色煙凝翠。", 
      "唯恐日西墜。", 
      "且樂歡醉。"
    ], 
    "rhythmic": "太平年慢・太平年"
  }, 
  {
    "author": "無名氏", 
    "paragraphs": [
      "駕紫鸞軿。", 
      "乘風縹緲遊仙。", 
      "紅霓蘸影，近瑤池、鶴戲芝田。", 
      "臨蕙圃、飲瓊泉。", 
      "上蕭臺、遙瞻九天。", 
      "對真人蕊書親授，已向南宮住長年。"
    ], 
    "rhythmic": "金殿樂慢"
  }, 
  {
    "author": "無名氏", 
    "paragraphs": [
      "開瓊筵，慶佳辰。", 
      "彩帟當中月華明。", 
      "笙歌樂、如夢幻，望丹山綵鳳，飛舞邃庭。", 
      "遐豔異、壽杯同斟。", 
      "抃舞謳歌浹歡聲。", 
      "方今永永太平。", 
      "更衍多男，共集錦昌壽恩。"
    ], 
    "rhythmic": "安平樂・安平樂慢"
  }, 
  {
    "author": "無名氏", 
    "paragraphs": [
      "禁鼓初敲，覺六街夜悄，車馬人稀。", 
      "暮天澄淡，雲收霧卷，亭亭皎月如珪。", 
      "冰輪碾出遙空，無私照臨千里。", 
      "最堪憐、有情風，送得丹桂香微。", 
      "唯願素魄長圓，把流霞對飲，滿泛觥卮。", 
      "醉憑欄處、賞玩不忍，辜卻好景良時。", 
      "清歌妙舞連宵，踟躕懶入羅幃。", 
      "任佳人、盡嗔我，愛月每夜眠遲。"
    ], 
    "rhythmic": "愛月夜眠遲慢"
  }, 
  {
    "author": "無名氏", 
    "paragraphs": [
      "向春來，睹林園，繡出滿檻鮮萼。", 
      "流鶯海棠枝上弄舌，紫燕飛繞池閣。", 
      "三眠細柳，垂萬條、羅帶柔弱。", 
      "爲思量，昨夜去看花，猶自斑駁。", 
      "須拌盡日樽前，當媚景良辰，且恁歡謔。", 
      "更闌夜深秉燭，對花酌、莫辜輕喏。", 
      "鄰雞唱曉，驚覺來、連忙梳掠。", 
      "向西園、惜羣葩，恐怕狂風吹落。"
    ], 
    "rhythmic": "惜花春起早慢"
  }, 
  {
    "author": "無名氏", 
    "paragraphs": [
      "想風流態，種種般般媚。", 
      "恨別離時大容易。", 
      "香箋欲寫相思意。", 
      "相思淚滴香箋字。", 
      "畫堂深，銀燭暗，重門閉。", 
      "似當日、歡娛何日遂。", 
      "願早早相逢重設誓。", 
      "美景良辰莫輕拌，鴛鴦帳裏鴛鴦被。", 
      "鴛鴦枕上鴛鴦睡。", 
      "似恁地，長恁地，千秋歲。"
    ], 
    "rhythmic": "千秋歲令・千秋歲引"
  }, 
  {
    "author": "無名氏", 
    "paragraphs": [
      "愛鬢雲長，惜眉山，尋乍相見，一時眠起。", 
      "爲伊尚驗，未欲將言相戲。", 
      "早樽前、會人深意。", 
      "霎時間阻，眼兒早巴巴地。", 
      "便也解、封題相寄。", 
      "怎生是款曲，終成連理。", 
      "管勝如、舊來識底。"
    ], 
    "rhythmic": "風中柳令・謝池春"
  }, 
  {
    "author": "無名氏", 
    "paragraphs": [
      "春日遲遲。", 
      "稱遊人、盡日賞燕芳菲。", 
      "新荷泛水，漸入夏景雲奇。", 
      "炎光易息，又早是、零落風西。", 
      "白露點，黃金菊蕊，朝雲暮雪霏霏。", 
      "光陰迅速如飛。", 
      "邀酒朋共歡，且恁開眉。", 
      "清歌妙舞，更兼玉管瑤篪。", 
      "人生易老，遇太平、且樂嬉嬉。", 
      "莫待解，朱顏頓覺，年來不似當時。"
    ], 
    "rhythmic": "漢宮春慢・漢宮春"
  }, 
  {
    "author": "無名氏", 
    "paragraphs": [
      "暑逼芳襟，甚全無因依，便教人惡。", 
      "賴有枕溪百尺，朱樓映日，數重香箔。", 
      "馱冰圍定猶嫌暖，紅日綻、雨收殘腳。", 
      "漫試取，紅綃弄雪，碎瓊推削。", 
      "妝罷低雲未稤。", 
      "葉葉地仙衣，剪輕裁薄。", 
      "汗灑淚珠，急捧金盤，向前顆顆盛卻。", 
      "鳳凰雙扇相交扇，越撋就、越腰肢弱。", 
      "待做個、青紗罩兒罩著。"
    ], 
    "rhythmic": "花心動慢・花心動"
  }, 
  {
    "author": "無名氏", 
    "paragraphs": [
      "瑞景光融。", 
      "換中天霽煙、佳氣蔥蔥。", 
      "皇居崇壯麗，金碧輝空。", 
      "彤霄外、瑤殿深處，簾卷花影重重。", 
      "迎步輦、幾簇真仙，賀慶壽新宮。", 
      "方逢。", 
      "聖主飛龍。", 
      "正休盛大寧，朝野歡同。", 
      "何妨宴賞，奉宸意慈容。", 
      "韶音按、露觴將進，蕙爐飄馥香濃。", 
      "長願承顏，千秋萬歲，明月清風。"
    ], 
    "rhythmic": "行香子慢"
  }, 
  {
    "author": "無名氏", 
    "paragraphs": [
      "宴闕倚欄郊外，乍別芳姿，醉登長陌。", 
      "漸覺聯綿離緒，淡薄秋色。", 
      "寶馬頻嘶，寒蟬晚、正傷行客。", 
      "念少年蹤跡。", 
      "風流聲價，淚珠偷滴。", 
      "從前與、酒朋花侶，鎮賞畫樓瑤席。", 
      "今夜裏、清風明月，水村山驛。", 
      "往事悠悠似夢，新愁苒苒如織。", 
      "斷腸望極。", 
      "重逢何處，暮雲凝碧。"
    ], 
    "rhythmic": "雨中花慢"
  }, 
  {
    "author": "無名氏", 
    "paragraphs": [
      "神州麗景春先到。", 
      "看看是、韶光早。", 
      "園林深處東風過，紅杏裏、鶯聲好。", 
      "漠漠青煙遠遠道。", 
      "觸目是、綠楊芳草。", 
      "莫惜醉重遊，逡巡又、年華老。"
    ], 
    "rhythmic": "迎春樂令・迎春樂"
  }, 
  {
    "author": "無名氏", 
    "paragraphs": [
      "煙籠細柳，映粉牆、垂絲輕嫋。", 
      "正歲稍暖律風和，裝點後苑臺沼。", 
      "見乍開、桃若燕脂染，便須信、江南春早。", 
      "又數枝、零亂殘花，飄滿地、未曾掃。", 
      "幸到此、芳菲時漸好。", 
      "恨間阻、佳期尚杳。", 
      "聽幾聲、雲裏悲鴻，動感怨愁多少。", 
      "謾送目、層閣天涯遠，甚無人、音書來到。", 
      "又只恐、別有深情，盟言忘了。"
    ], 
    "rhythmic": "西江月慢"
  }, 
  {
    "author": "無名氏", 
    "paragraphs": [
      "當今聖主座龍樓，聖壽應天長，實錢噴香菸，玄宗遊月宮。", 
      "海晏河清，盛朝侍，羣臣喜呼萬歲，萬人民，開樂業，願吾皇、增福壽。"
    ], 
    "rhythmic": "遊月宮令"
  }, 
  {
    "author": "無名氏", 
    "paragraphs": [
      "暖風遲日，正韶陽時節，淑景明媚。", 
      "一霎雨打紅桃，花落滿地。", 
      "□閨獨坐簾高卷，困春容、懶臨香砌。", 
      "自從檀郎，金門獻賦，不絕朱翠。", 
      "聞上國、纔有書回，應賢良明庭，已擢高第。", 
      "拆破香箋，離恨卻成新喜。", 
      "早教宴罷瓊林苑，願歸來、永同連理。", 
      "這回良夜，從他桂枝，香惹鴛被。"
    ], 
    "rhythmic": "桂枝香慢・桂枝香"
  }, 
  {
    "author": "無名氏", 
    "paragraphs": [
      "莫惜金縷衣。", 
      "勸君惜、少年時。", 
      "花開堪折直須折，莫待折空枝。", 
      "一朝杜宇才鳴後，便從此、歇芳菲。", 
      "有花有酒且開眉。", 
      "莫待滿頭絲。"
    ], 
    "rhythmic": "慶金枝令・慶金枝"
  }, 
  {
    "author": "無名氏", 
    "paragraphs": [
      "一抹絃器，初宴畫堂，琵琶人把當頭。", 
      "髻雲腰素，仍佔絕風流。", 
      "輕攏慢拈，生情豔態，翠眉黛顰，無愁謾似愁。", 
      "變新聲曲，自成獲索，共聽一奏梁州。", 
      "彈到遍急敲穎，分明似語，爭知指面纖柔。", 
      "坐中無語，惟斷續金虯。", 
      "曲終暗會王孫意，轉步蓮、徐徐卸鳳鉤。", 
      "捧瑤觴，爲喜知音，勸佳人、沉醉遲留。"
    ], 
    "rhythmic": "百寶妝・新雁過妝樓"
  }, 
  {
    "author": "無名氏", 
    "paragraphs": [
      "未央宮闕丹霞住。", 
      "十二玉樓揮錦繡。", 
      "雲開雉扇卷珠簾，煙粉龍香添瑞獸。", 
      "瑤觴一舉簫韶奏。", 
      "環佩千官齊拜首。", 
      "南山翠應北華高，共獻君王千萬歲。"
    ], 
    "rhythmic": "滿朝歡令"
  }, 
  {
    "author": "無名氏", 
    "paragraphs": [
      "壽星明久。", 
      "壽曲高歌沉醉後。", 
      "壽燭熒煌。", 
      "手把金爐，燃一壽香。", 
      "滿斟壽酒。", 
      "我意殷勤來祝壽。", 
      "問壽如何。", 
      "壽比南山福更多。"
    ], 
    "rhythmic": "天下樂令・減字木蘭花"
  }, 
  {
    "author": "無名氏", 
    "paragraphs": [
      "羅帳半垂門半開。", 
      "殘燈孤月照窗臺。", 
      "北斗漸移天欲曙、漏更催。", 
      "攜手勸君離別酒，淚和紅粉滴金盃。", 
      "嗚咽問君今夜去、幾時回。"
    ], 
    "rhythmic": "感恩多令・山花子"
  }, 
  {
    "author": "無名氏", 
    "paragraphs": [
      "臉兒端正。", 
      "心兒峭俊。", 
      "眉兒長、眼兒入鬢。", 
      "鼻兒隆隆，口兒小、舌兒香軟。", 
      "耳垛兒、就中紅潤。", 
      "項如瓊玉，發如雲鬢。", 
      "眉如削、手如春筍。", 
      "奶兒甘甜，腰兒細、腳兒去緊。", 
      "那些兒、更休要問。"
    ], 
    "rhythmic": "解佩令"
  }, 
  {
    "author": "無名氏", 
    "paragraphs": [
      "道過江南，泥牆粉壁，石具在前。", 
      "述某州某縣，某鄉某裏，住何人地，佃何人田。", 
      "氣象蕭條，生靈憔悴，經略從來未必然。", 
      "惟何甚，爲官爲已，不把人憐。", 
      "思量幾許山川。", 
      "況土地分張又百年。", 
      "正西蜀巉巖，雲迷鳥道，兩淮清野，日警狼煙。", 
      "宰相弄權，奸人罔上，誰念干戈未息肩。", 
      "掌大地，何須經理，萬取千焉。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "天上謫星班。", 
      "青牛初度關。", 
      "幻出蓬萊新院宇，花外竹，竹邊山。", 
      "軒冕儻來閒。", 
      "人生閒最難。", 
      "算真閒、不到人間。", 
      "一半神仙先佔取，留一半、與公閒。"
    ], 
    "rhythmic": "糖多令・唐多令"
  }, 
  {
    "author": "無名氏", 
    "paragraphs": [
      "去年秋。", 
      "今年秋。", 
      "湖上人家樂復憂。", 
      "西湖依舊流。", 
      "吳循州。", 
      "賈循州。", 
      "十五年前一轉頭。", 
      "人生放下休。"
    ], 
    "rhythmic": "長相思", 
    "tags": [
      "西湖"
    ]
  }, 
  {
    "author": "無名氏", 
    "paragraphs": [
      "掩琵琶，臨別語，把酒淚如洗。", 
      "似恁春時，倉卒去何意。", 
      "牡丹恰則開園，荼䕷廝句，便下得、一帆千里。", 
      "好無謂。", 
      "複道明日行呵，如何戀得你。", 
      "一葉船兒，休要更沉醉。", 
      "後梅子青時，楊花飛絮，側耳聽，喜鵲□哩。"
    ], 
    "rhythmic": "祝英臺近"
  }, 
  {
    "author": "無名氏", 
    "paragraphs": [
      "橫吹聲沉，倚危樓紅日，江轉天斜。", 
      "黃塵邊火澒洞，何處吾家。", 
      "胎禽怨夜，半乘風、玄露丹霞。", 
      "先生笑，飛空一劍，東風猶自天涯。", 
      "情知道山中好，早翠囂含隱，瑤草新芽。", 
      "青溪故人信斷，夢逐飆車。", 
      "乾坤星火，歸來兮、煮石煎砂。", 
      "回首處、幅巾蒲帳，雲邊獨笑桃花。"
    ], 
    "rhythmic": "漢宮春"
  }, 
  {
    "author": "無名氏", 
    "paragraphs": [
      "握虎符，持玉節，佩金魚。", 
      "三十正當方面，此事世間無。", 
      "寄語東淮父老，奪我詩書元帥，於汝抑安乎。", 
      "早早歸廊廟，天下盡歡娛。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "夜深青女溼微妝。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "曾教入夜月添白。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "自有鬆篁爲伴侶。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "煙漠漠。", 
      "水天搖盪蓬萊閣。", 
      "蓬萊閣，朱甍碧瓦，半浸寥廓。", 
      "三山謾有長生藥。", 
      "茫茫雲海風濤惡。", 
      "風濤惡。", 
      "仙槎不見，暮沙潮落。"
    ], 
    "rhythmic": "憶秦娥"
  }, 
  {
    "author": "無名氏", 
    "paragraphs": [
      "漢宮梳罷女真妝，望金仙、朝朝暮暮。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "愁煙恨粉。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "三生春夢。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "舞臺歌院。", 
      "雨後西風寒翦翦。", 
      "翠掩屏風。", 
      "花與殘霞一樣紅。", 
      "宮裀隱繡。", 
      "香軟巧隨蓮步縐。", 
      "不怕露寒。", 
      "日日拼教醉畫欄。"
    ], 
    "rhythmic": "減字木蘭花"
  }, 
  {
    "author": "無名氏", 
    "paragraphs": [
      "秋深猶帶秋初熱。", 
      "未放秋香發。", 
      "愛他樓下木芙蓉。", 
      "妝罷三千美女、出唐宮。", 
      "西湖雖小風光勝。", 
      "分得錢塘景。", 
      "這些林木這些山。", 
      "恰似三賢堂後、憑闌干。"
    ], 
    "rhythmic": "虞美人", 
    "tags": [
      "西湖"
    ]
  }, 
  {
    "author": "無名氏", 
    "paragraphs": [
      "曉來雨過，見三點兩點，催花開卻。", 
      "滿目園林如錦繡，低亞闌干西角。", 
      "魏紫風流，姚黃妖豔，桃李皆粗俗。", 
      "金刀翦下，燕鴛窺妒驚愕。", 
      "雅稱似玉人人，淡妝才罷，粉襯胭脂薄。", 
      "蟬翼輕籠雲鬢巧，斜插一枝紅萼。", 
      "睡足楊妃，醉沉西子，嬌困鉛華落。", 
      "多情風蝶，晚來猶更隨著。"
    ], 
    "rhythmic": "念奴嬌"
  }, 
  {
    "author": "無名氏", 
    "paragraphs": [
      "左右字，從古不曾聞。", 
      "未必書生能點墨，安知蔭子不能文。", 
      "爾汝今朝。", 
      "除去了，多謝聖明恩。", 
      "既不可高談闊論，又不敢藐視同羣。", 
      "但請換頭巾。"
    ], 
    "rhythmic": "望江南・憶江南"
  }, 
  {
    "author": "無名氏", 
    "paragraphs": [
      "與君同是飽齏鹽。", 
      "先達後何淹。", 
      "任玉東西醉倒，明朝病酒厭厭。", 
      "後年三月，鳳池春滿，雁塔名添。", 
      "記取西風桂影，一枝先上銀蟾。"
    ], 
    "rhythmic": "朝中措"
  }, 
  {
    "author": "無名氏", 
    "paragraphs": [
      "花蹊側。", 
      "秦樓夜訪金釵客。", 
      "金釵客。", 
      "江梅風韻，野棠顏色。", 
      "尊前醉倒君休惜。", 
      "不成去後空相憶。", 
      "空相憶。", 
      "山長水遠，幾時來得。"
    ], 
    "rhythmic": "憶秦娥"
  }, 
  {
    "author": "無名氏", 
    "paragraphs": [
      "往來與月爲儔，舒展和天也蔽。"
    ], 
    "rhythmic": "失調名"
  }, 
  {
    "author": "無名氏", 
    "paragraphs": [
      "禁鼓初傳時下打。", 
      "虛過清風明月夜。", 
      "眼如魚目幾曾乾，心似酒旗終日掛。", 
      "銀漢低垂星斗斜。", 
      "院宇空寥燭卸。", 
      "西樓蕭灑有誰知，教我獨自上來、獨自下。"
    ], 
    "rhythmic": "倚西樓"
  }, 
  {
    "author": "無名氏", 
    "paragraphs": [
      "雲鬢亂，晚妝殘。", 
      "帶恨眉兒遠岫攢。", 
      "斜託香腮春筍懶，爲誰和淚倚闌干。"
    ], 
    "rhythmic": "搗練子"
  }, 
  {
    "author": "無名氏", 
    "paragraphs": [
      "花滿枝。", 
      "柳滿枝。", 
      "眼底春光似舊時。", 
      "燕歸人未歸。", 
      "淚沾衣。", 
      "酒沾衣。", 
      "煩惱長多歡事稀。", 
      "此情風月知。"
    ], 
    "rhythmic": "長相思"
  }, 
  {
    "author": "無名氏", 
    "paragraphs": [
      "都無一點殘紅。", 
      "夜來風。", 
      "底事東君歸去、太匆匆。", 
      "桃花醉。", 
      "梨花淚。", 
      "總成空。", 
      "斷送一年春在、綠陰中。"
    ], 
    "rhythmic": "烏夜啼"
  }, 
  {
    "author": "無名氏", 
    "paragraphs": [
      "一彎月掛危樓。", 
      "似藏鉤。", 
      "醉裏不知黃葉、報新秋。", 
      "徵鴻斷。", 
      "歸雲亂。", 
      "遠峯愁。", 
      "愁見綠楊凝恨、在江頭。"
    ], 
    "rhythmic": "烏夜啼"
  }, 
  {
    "author": "無名氏", 
    "paragraphs": [
      "林下路，水邊亭。", 
      "涼吹水面散餘酲。", 
      "小藤牀、隨意橫。", 
      "暗記得、舊時經。", 
      "翠荷鬧雨做秋聲。", 
      "恁時節、不怕聽。"
    ], 
    "rhythmic": "搗練子"
  }, 
  {
    "author": "無名氏", 
    "paragraphs": [
      "閒倚曲屏風，試寫相思字。", 
      "不道極多情，卻是渾無思。", 
      "笑近短牆陰，拋個青梅子。", 
      "苔上印鉤彎，邂逅難忘此。"
    ], 
    "rhythmic": "生查子"
  }, 
  {
    "author": "無名氏", 
    "paragraphs": [
      "雪滿長安酒價高。", 
      "度寒宵。", 
      "身輕不要鷫鸘袍。", 
      "醉紅嬌。", 
      "花月暗成離別恨，夢無憀。", 
      "起來春信惹梅梢。", 
      "又魂消。"
    ], 
    "rhythmic": "賀聖朝影・添聲楊柳枝"
  }, 
  {
    "author": "無名氏", 
    "paragraphs": [
      "花滿名園酒滿觴。", 
      "且開笑口對穠芳。", 
      "鞦韆風暖鸞釵嚲，綺陌春深翠袖香。", 
      "莫惜黃金貴，日日須教貰酒嘗。"
    ], 
    "rhythmic": "莫思歸・拋球樂"
  }, 
  {
    "author": "無名氏", 
    "paragraphs": [
      "蹴罷鞦韆，起來慵整纖纖手。", 
      "露濃花瘦。", 
      "薄汗輕衣透。", 
      "見客入來，襪剗金釵溜。", 
      "和羞走。", 
      "倚門回首。", 
      "卻把青梅嗅。"
    ], 
    "rhythmic": "點絳脣"
  }, 
  {
    "author": "無名氏", 
    "paragraphs": [
      "春融酒困。", 
      "一寸橫波千里恨。", 
      "著處芳菲。", 
      "蝶與鶯情醉自迷。", 
      "敧雲妥翠。", 
      "冷落金屏山十二。", 
      "低抱琵琶。", 
      "月向黃昏日又斜。"
    ], 
    "rhythmic": "減字木蘭花"
  }, 
  {
    "author": "無名氏", 
    "paragraphs": [
      "昔年曾伴花前醉。", 
      "今年空灑花前淚。", 
      "花有再榮時。", 
      "人無重見期。", 
      "故人情義重。", 
      "不忍營新寵。", 
      "日月有盈虧。", 
      "妾心無改移。"
    ], 
    "rhythmic": "菩薩蠻"
  }, 
  {
    "author": "無名氏", 
    "paragraphs": [
      "山無數。", 
      "遮斷故人何處。", 
      "見說闌舟獨繫住。", 
      "溪邊紅葉樹。", 
      "憶著前時歡遇。", 
      "惹起今番愁緒。", 
      "怎得西風吹淚去。", 
      "陽臺爲暮雨。"
    ], 
    "rhythmic": "謁金門"
  }, 
  {
    "author": "無名氏", 
    "paragraphs": [
      "解語花，斷腸草。", 
      "諳盡風流煩惱。", 
      "歡會少，別離多。", 
      "此情無奈何。", 
      "帳前燈，窗間月。", 
      "記得那□時節。", 
      "繡被剩，畫屏空。", 
      "如今在夢中。"
    ], 
    "rhythmic": "更漏子"
  }, 
  {
    "author": "無名氏", 
    "paragraphs": [
      "柳煙濃，梅雨潤。", 
      "芳草綿綿離恨。", 
      "花塢風來幾陣。", 
      "羅袖沾春粉。", 
      "獨上小樓迷遠近。", 
      "不見浣溪人信。", 
      "何處笛聲飄隱隱。", 
      "吹斷相思引。"
    ], 
    "rhythmic": "鏡中人・相思引"
  }, 
  {
    "author": "無名氏", 
    "paragraphs": [
      "慘雲愁霧罩江天。", 
      "呵手卷簾看。", 
      "蒙茸柳絮，萬千蝴蝶，飛過危欄。", 
      "後庭一樹瑤華綴，零亂暗香殘。", 
      "今番桂影，也應寒重，不放新彎。"
    ], 
    "rhythmic": "眼兒媚"
  }, 
  {
    "author": "無名氏", 
    "paragraphs": [
      "憶從溪上得相逢。", 
      "樽酒兩心同。", 
      "梅緘香雪，竹搖寒月，柳探春風。", 
      "而今總是消魂處，冷落半牀空。", 
      "夢迷狂蝶，喜佔乾鵲，愁望飛鴻。"
    ], 
    "rhythmic": "眼兒媚"
  }, 
  {
    "author": "無名氏", 
    "paragraphs": [
      "平生幾度怨長亭。", 
      "不似這番深。", 
      "霜收水瘦，風流帆飽，怎忍輕分。", 
      "欄干倚遍慵歸去，獨自個黃昏。", 
      "荷橫釵股，柳垂裙帶，總是銷魂。"
    ], 
    "rhythmic": "眼兒媚"
  }, 
  {
    "author": "無名氏", 
    "paragraphs": [
      "水漫汀洲新綠，雲開崦嶂微青。", 
      "殘紅不見成陰後，鶗鴂寂無聲。", 
      "笑傲坡詩一夢，風流杜牧三生。", 
      "西湖依舊人中意，來去竟難憑。"
    ], 
    "rhythmic": "烏夜啼", 
    "tags": [
      "西湖"
    ]
  }, 
  {
    "author": "無名氏", 
    "paragraphs": [
      "絞綃霧縠，沒多重數，緊擬偷憐。", 
      "孜孜覷着，算前生、只結得眼因緣。", 
      "眼是心媒，心爲情本，裏外勾連。", 
      "天還有意，不違人願，與個團圓。"
    ], 
    "rhythmic": "與團圓・喜團圓"
  }, 
  {
    "author": "無名氏", 
    "paragraphs": [
      "雨餘天色漸寒滲。", 
      "海棠綻、胭脂如錦。", 
      "告你休看書，共我花前飲。", 
      "皓月穿簾未成寢。", 
      "篆香透、鴛衾雙枕。", 
      "似恁天色時，你道是、好做甚。"
    ], 
    "rhythmic": "花前飲"
  }, 
  {
    "author": "無名氏", 
    "paragraphs": [
      "漸覺一日，濃如一日，不比尋常。", 
      "若知人、未伊瘦損，成病又何妨。", 
      "相思到了，不成模樣，收淚千行。", 
      "把從前淚，來做水流，也流到伊行。"
    ], 
    "rhythmic": "轉調賀聖朝・賀聖朝"
  }, 
  {
    "author": "無名氏", 
    "paragraphs": [
      "昨夜軺車宿處，亂山深鎖郵亭。", 
      "煙溪霜葉顫秋聲。", 
      "不管愁人不聽。", 
      "枕冷安排難穩，衾寒重疊猶輕。", 
      "憑誰說與那人人。", 
      "報道衾寒枕冷。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "這癡呆，休恁淚漣漣。", 
      "他是霸陵橋畔柳，千人攀了到君攀。", 
      "剛甚別離難。", 
      "荷上露，莫把作珠穿。", 
      "水性本來無定度，這邊圓了那邊圓。", 
      "終是不心堅。"
    ], 
    "rhythmic": "望江南・憶江南"
  }, 
  {
    "author": "無名氏", 
    "paragraphs": [
      "紫陌朱輪去似流。", 
      "丁香初結小銀鉤。", 
      "憑闌試問秦樓路，瞥見纖纖十指柔。", 
      "金約腕，玉搔頭。", 
      "儘教人看卻佯羞。", 
      "欲題紅葉無流水，別是桃源一段愁。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "鎮日無心掃黛眉。", 
      "臨行愁見理征衣。", 
      "樽前只恐傷郎意，閣淚汪汪不敢垂。", 
      "停寶馬，捧瑤卮。", 
      "相斟相勸忍分離。", 
      "不如飲待奴先醉，圖得不知郎去時。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "元是竹林舊伴侶。", 
      "去人日、偶相遇。", 
      "笑盧同、狂怪嘗茶，問子建、詩成幾步。", 
      "憶去年、乞巧同歡，把琴絃、細細與說。", 
      "傷你愛四勾三，生下五男二女。"
    ], 
    "rhythmic": "遍地花"
  }, 
  {
    "author": "無名氏", 
    "paragraphs": [
      "富春坊，好景緻。", 
      "兩岸盡是、歌姬舞妓。", 
      "引調得、上界神仙，把凡心都起。", 
      "內有丙丁並壬癸。", 
      "這兩尊神，爲你爭些口氣。", 
      "火星道，我待逞些神通，不怕你是水。"
    ], 
    "rhythmic": "紅窗迥"
  }, 
  {
    "author": "無名氏", 
    "paragraphs": [
      "絡緯聲殘織翠絲。", 
      "金風剪不斷、雁來時。", 
      "夢迴緘淚寄征衣。", 
      "寒到早，應怪寄衣遲。", 
      "心事有誰知。", 
      "黃昏常立盡、暗螢飛。", 
      "秋來無處不生悲。", 
      "情脈脈，月轉轆轤西。"
    ], 
    "rhythmic": "小重山"
  }, 
  {
    "author": "無名氏", 
    "paragraphs": [
      "風搖盪，雨濛茸。", 
      "翠條柔弱花頭重。", 
      "春衫窄。", 
      "香肌溼。", 
      "記得年時，共伊曾摘。", 
      "都如夢。", 
      "何曾共。", 
      "可憐孤似釵頭鳳。", 
      "關山隔。", 
      "晚雲碧。", 
      "燕兒來也，又無消息。"
    ], 
    "rhythmic": "擷芳詞"
  }, 
  {
    "author": "無名氏", 
    "paragraphs": [
      "煙姿媚，冰容薄。", 
      "芳蕖嫩、隱映新萍池閣。", 
      "擷英人去後，清香微綻，透真珠簾幕。", 
      "似無語含情垂彩佩，戲芳陰，漸許纖鮮相托。", 
      "西風直須愛惜，看看濃豔，伴秋光零落。"
    ], 
    "rhythmic": "撥棹子"
  }, 
  {
    "author": "無名氏", 
    "paragraphs": [
      "向神前發願，燒香做咒。", 
      "斷了去、娼家吃酒。", 
      "果子錢早是遭他毒手。", 
      "更一個、瓶兒滲漏。", 
      "才斟兩盞三盞，早斟不勾。", 
      "又添和、薄漓半鬥。", 
      "奴哥有我，奴哥道有。", 
      "有我時、當面盪酒。"
    ], 
    "rhythmic": "香山會"
  }, 
  {
    "author": "無名氏", 
    "paragraphs": [
      "急雨驚秋曉。", 
      "今歲較、秋風早。", 
      "一觴一詠，更須莫負、晚風殘照。", 
      "可惜蓮花已謝，蓮房尚小。", 
      "汀蘋岸草。", 
      "怎稱得、人情好。", 
      "有些言語，也待醉折，荷花向道。", 
      "道與荷花，人比去年總老。"
    ], 
    "rhythmic": "品令"
  }, 
  {
    "author": "無名氏", 
    "paragraphs": [
      "霜風漸緊寒侵被。", 
      "聽孤雁、聲嘹唳。", 
      "一聲聲送一聲悲，雲淡碧天如水。", 
      "披衣起。", 
      "告雁兒略住，聽我些兒事。", 
      "塔兒南畔城兒裏。", 
      "第三個、橋兒外。", 
      "瀕河西岸小紅樓，門外梧桐雕砌。", 
      "請教且與，低聲飛過，那裏有、人人無寐。"
    ], 
    "rhythmic": "御街行"
  }, 
  {
    "author": "無名氏", 
    "paragraphs": [
      "看盡千花，愛寒梅暗與、雪期霜約。", 
      "雅態香肌，迥有天然淡泊。", 
      "五侯園囿姿遊樂。", 
      "憑闌處、重開繡幕。", 
      "秦娥妝罷，遙相縱，豔過京洛。", 
      "天涯再見素萼。", 
      "似凝然向人，玉容寂寞。", 
      "江上飄零，怎把芳心付託。", 
      "那堪風雨夜來惡。", 
      "便減動、一分瘦削。", 
      "直須沉醉，尤香殢雲，莫待改落。"
    ], 
    "rhythmic": "惜寒梅"
  }, 
  {
    "author": "無名氏", 
    "paragraphs": [
      "渭城朝雨，一霎浥輕塵。", 
      "更灑遍、客舍青青。", 
      "弄柔凝、千縷柳色新。", 
      "更灑遍，客舍青青，千縷柳色新。", 
      "休煩惱。", 
      "勸君更盡一杯酒，人生會少。", 
      "自古富貴功名有定分。", 
      "莫遣容儀瘦損。", 
      "休煩惱，勸君更盡一杯酒，只恐怕、西出陽關，舊遊如夢，眼前無故人。", 
      "祗恐怕、西出陽關，眼前無故人。"
    ], 
    "rhythmic": "古陽關・陽關引"
  }, 
  {
    "author": "無名氏", 
    "paragraphs": [
      "孤衾不暖，靜聞銀漏，敧枕難穩。", 
      "細想多情，多才多貌，總是多愁本。", 
      "而今幽會難成，佳期頓阻，只恁縈方寸。", 
      "知他莫是，今生共伊，此歡無分。", 
      "尋思斷腸腸斷，珠淚搵了，依前重搵。", 
      "終待臨岐，分明說與，我這厭厭悶。", 
      "得伊知後，教人成病。", 
      "萬種斷也無限。", 
      "只恐他、恁不分曉，謾勞瘦損。"
    ], 
    "rhythmic": "永遇樂"
  }, 
  {
    "author": "無名氏", 
    "paragraphs": [
      "斷雲漏日，青陽布，漸入融和天氣。", 
      "糝綴夭桃，金綻垂楊，妝點亭臺佳致。", 
      "曉露染、風裁雨暈，是牡丹、偏稱化工美。", 
      "向此際會，未教一萼，紅開鮮蕊。", 
      "迤邐。", 
      "漸成春意。", 
      "放秀色妖豔，天真難比。", 
      "粉惹蝶翅，香上蜂須，忍把芳心縈碎。", 
      "爭似便，移歸深院，將綠蓋青幃護風日。", 
      "恁時節，占斷與、偎紅倚翠。"
    ], 
    "rhythmic": "一萼紅"
  }, 
  {
    "author": "無名氏", 
    "paragraphs": [
      "故宮秋晚餘芳盡，輕陰閒淡池閣。", 
      "鳳泥銀暗玳紋花，卷斷腸簾幕。", 
      "漸砌菊、遺金謝卻，芙蓉才共清霜約。", 
      "半弄蕊、冰綃波淺，拂胭脂、翠瓊連並雕萼。", 
      "應是曾倚東君，縱豔姿輕盈，映損丹杏紅藥。", 
      "旋成深妒，判與西風，任從開落。", 
      "況衰晚、淵明意薄。", 
      "重陽羞對吟酌。", 
      "待說與江梅，早傅粉勻香，慰伊蕭索。"
    ], 
    "rhythmic": "霜葉飛"
  }, 
  {
    "author": "無名氏", 
    "paragraphs": [
      "悄無人，宿雨厭厭，空庭乍歇。", 
      "聽檐前、鐵馬戛叮噹，敲破夢魂殘結。", 
      "丁年事，天涯恨，又早在心頭咽。", 
      "誰憐我、綺簾前，鎮日鞋兒雙跌。", 
      "今番也、石人應下千行血。", 
      "擬展青天，寫作斷腸文，難盡說。"
    ], 
    "rhythmic": "檐前鐵"
  }, 
  {
    "author": "無名氏", 
    "paragraphs": [
      "酒入愁腸，誰信道、都做淚珠兒滴。", 
      "又怎知道恁他憶。", 
      "再相逢、瘦了纔信得。"
    ], 
    "rhythmic": "嬌木笪・木笪"
  }, 
  {
    "author": "無名氏", 
    "paragraphs": [
      "正天氣淒涼，鳴幽砌，向枕畔、偏惱愁心，盡夜苦吟。"
    ], 
    "rhythmic": "小品"
  }, 
  {
    "author": "無名氏", 
    "paragraphs": [
      "戴花殢酒，酒泛金樽，花枝滿帽。", 
      "笑歌醉拍手，戴花殢酒。"
    ], 
    "rhythmic": "小品"
  }, 
  {
    "author": "無名氏", 
    "paragraphs": [
      "全似丹青搵染成。", 
      "更將何物鬥輕盈。", 
      "雪因舞態羞頻下，云爲歌聲不忍行。", 
      "螺髻小，鳳鞋輕。", 
      "天邊斗柄又斜橫。", 
      "水晶庭柱琉璃帳，客去同誰看月明。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "沙堤露近，喜五年相遇，朱顏依舊。", 
      "盡道名世半千，公望三九。", 
      "是今日、富民侯。", 
      "早生聚、考堂戶口。", 
      "誰歟兼致，文章燕許，歌辭蘇柳。", 
      "更饒萬卷圖書，把藤笈芸編，遍題青鏤。", 
      "一經傳得，舊事韋平先後。", 
      "試袞袞、數英遊。", 
      "問好事、如今能否。", 
      "麴車正滿，自酌太和春酒。"
    ], 
    "rhythmic": "甘露滴喬松"
  }, 
  {
    "author": "無名氏", 
    "paragraphs": [
      "雪共梅花，念動是、經年離拆。", 
      "重會面、玉肌真態，一般標格。", 
      "誰道無情應也妒，暗香埋沒教誰識。", 
      "卻隨風、偷入傍妝臺，縈簾額。", 
      "驚醉眼，朱成碧。", 
      "隨冷暖，分青白。", 
      "嘆朱弦凍折，高山音息。", 
      "悵望關河無驛使，剡溪興盡成陳跡。", 
      "見似枝而喜對楊花，須相憶。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "天工謬巧，恁平地、推出崚嶒巖壁。", 
      "虎躍龍驤飛鳳翥，疑道補天餘石。", 
      "洞壑穿雲，來今往古，知是誰開闢。", 
      "千年蘭若，林巒隱映金碧。", 
      "我興邱壑尤長，朅來此境，慣躡登山屐。", 
      "適意人生隨處好，何必峴南陽嶧。", 
      "謝傅東山，裴公綠野，俯仰俱陳跡。", 
      "何如輕舉，廓寥雲外橫笛。"
    ], 
    "rhythmic": "念奴嬌"
  }, 
  {
    "author": "樑意娘", 
    "paragraphs": [
      "春宵短。", 
      "香閨寂寞愁無限。", 
      "愁無限。", 
      "一聲窗外，曉鶯新囀。", 
      "起來無語成嬌懶。", 
      "柔腸易斷人難見。", 
      "人難見。", 
      "這些心緒，如何消遣。"
    ], 
    "rhythmic": "秦樓月・憶秦娥"
  }, 
  {
    "author": "樑意娘", 
    "paragraphs": [
      "滿地落花鋪繡。", 
      "春色著人如酒。", 
      "曉鶯窗外啼楊柳。", 
      "愁不奈、兩眉頻皺。", 
      "關山杳。", 
      "音塵悄。", 
      "那堪是、昔年時候。", 
      "盟言辜負知多少。", 
      "對好景、頓成消瘦。"
    ], 
    "rhythmic": "茶瓶兒"
  }, 
  {
    "author": "越娘", 
    "paragraphs": [
      "一自東君去後，幾多恩愛暌離。", 
      "頻凝淚眼望鄉畿。", 
      "客路迢迢千里。", 
      "顧我風情不薄，與君驛邸相隨。", 
      "參軍雖死不須悲。", 
      "幸有連枝同氣。"
    ], 
    "rhythmic": "西江月"
  }, 
  {
    "author": "張師師", 
    "paragraphs": [
      "一種何其輕薄，三眠情意偏多。", 
      "飛花舞絮弄春和。", 
      "全沒些兒定個。", 
      "蹤跡豈容收拾，風流無處消磨。", 
      "依依接取手親挼。", 
      "永結同心向我。"
    ], 
    "rhythmic": "西江月"
  }, 
  {
    "author": "錢安安", 
    "paragraphs": [
      "誰道詞高和寡，須知會少離多。", 
      "三家本作一家和。", 
      "更莫容他別個。", 
      "且恁眼前同樂，休將飲裏相磨。", 
      "酒腸不奈苦揉挼。", 
      "我醉無多酌我。"
    ], 
    "rhythmic": "西江月"
  }, 
  {
    "author": "張商英", 
    "paragraphs": [
      "向晚出京關。", 
      "細雨微風拂面寒。", 
      "楊柳堤邊青草岸，堪觀。", 
      "只在人心咫尺間。", 
      "酒飲盞須乾。", 
      "莫道浮生似等閒。", 
      "用則逆理天下事，何難。", 
      "不用雲中別有山。"
    ], 
    "rhythmic": "南鄉子"
  }, 
  {
    "author": "張商英", 
    "paragraphs": [
      "瓦鉢與磁甌。", 
      "閒伴白雲醉後休。", 
      "得失事常貧也樂，無憂。", 
      "運去英雄不自由。", 
      "彭越與韓侯。", 
      "蓋世功名一土丘。", 
      "名利有餌魚吞餌，輪收。", 
      "得脫那能更上鉤。"
    ], 
    "rhythmic": "南鄉子"
  }, 
  {
    "author": "徐都尉", 
    "paragraphs": [
      "小苑藏春，信道遊人未見。", 
      "花臉嫩、柳腰嬌軟。", 
      "停觴緩引，正夕陽將晚。", 
      "鶯誤入，蹴損海棠花片。", 
      "只悵春心，當時露見，小樓外、曾勞目斷。", 
      "燈前料想。", 
      "也肌心飽眼。", 
      "從此去，縈心有人可慣。"
    ], 
    "rhythmic": "人嬌"
  }, 
  {
    "author": "崔木", 
    "paragraphs": [
      "蹇驢緩跨，迢遞至京城。", 
      "當此際，正芳春。", 
      "芹泥融暖飛雛燕，柳條搖曳韻鸝庚。", 
      "更那堪，遲日暖，曉風輕。", 
      "算費盡、主人歌與酒，更費盡、青樓𥱧與箏。", 
      "多少事，絆牽情。", 
      "愧我品題無雅句，喜君歌詠有新聲。", 
      "願從今，魚比目，鳳和鳴。"
    ], 
    "rhythmic": "最高樓"
  }, 
  {
    "author": "崔木", 
    "paragraphs": [
      "春來秋往何時了。", 
      "心事知多少。", 
      "深深庭院悄無人。", 
      "獨自行來獨坐、若爲情。", 
      "雙旌聲勢雖雲貴。", 
      "終是誰存濟。", 
      "今宵已幸得人言。", 
      "擬待勞煩神女、下巫山。"
    ], 
    "rhythmic": "虞美人"
  }, 
  {
    "author": "黃舜英", 
    "paragraphs": [
      "一從骨肉相拋了。", 
      "受了多多少。", 
      "溪山風月屬何人。", 
      "到此思量、因甚不關情。", 
      "而今雖道王孫貴。", 
      "有事憑誰濟。", 
      "自從今夜得媒言。", 
      "相見佳期無謂、隔關山。"
    ], 
    "rhythmic": "虞美人"
  }, 
  {
    "author": "賈奕", 
    "paragraphs": [
      "閒步小樓前。", 
      "見個佳人貌類仙。", 
      "暗想聖情渾似夢，追歡。", 
      "執手蘭房恣意憐。", 
      "一夜說盟言。", 
      "滿掬沉檀噴瑞煙。", 
      "報道早朝歸去晚，迴鑾。", 
      "留下鮫綃當宿錢。"
    ], 
    "rhythmic": "南鄉子"
  }, 
  {
    "author": "竊杯女子", 
    "paragraphs": [
      "燈火樓臺處處新。", 
      "笑攜郎手御街行。", 
      "回頭忽聽傳呼急，不覺鴛鴦兩處分。", 
      "天表近，帝恩榮。", 
      "瓊漿飲罷臉生春。", 
      "歸來恐被兒夫怪，願賜金盃作證明。"
    ], 
    "rhythmic": "鷓鴣天"
  }, 
  {
    "author": "竊杯女子", 
    "paragraphs": [
      "桂魄澄輝，禁城內、萬盞花燈羅列。", 
      "無限佳人穿繡徑，幾多妖豔奇絕。", 
      "鳳燭交光，銀燈相射，奏簫韶初歇。", 
      "鳴鞘響處，萬民瞻仰宮闕。", 
      "妾自閨門給假，與夫攜手，共賞元宵節。", 
      "誤到玉皇金殿砌，賜酒金盃滿設。", 
      "量窄從來，紅凝粉面，尊見無憑說。", 
      "假王金盞，免公婆責罰臣妾。"
    ], 
    "rhythmic": "念奴嬌"
  }, 
  {
    "author": "劉", 
    "paragraphs": [
      "竹引牽牛花滿街。", 
      "疏籬茅舍月光篩。", 
      "琉璃盞內茅柴酒，白玉盤中簇豆梅。", 
      "休懊惱，且開懷。", 
      "平生贏得笑顏開。", 
      "三千里地無知己，十萬軍中掛印來。"
    ], 
    "rhythmic": "鷓鴣天"
  }, 
  {
    "author": "陳義", 
    "paragraphs": [
      "平生只被今朝誤。", 
      "今朝卻把平生補。", 
      "重午一年期。", 
      "齋僧只待時。", 
      "主人恩義重。", 
      "兩載蒙恩寵。", 
      "清淨得爲僧。", 
      "幽閒度此生。"
    ], 
    "rhythmic": "菩薩蠻"
  }, 
  {
    "author": "陳義", 
    "paragraphs": [
      "包中香黍分邊角。", 
      "彩絲剪就交絨索。", 
      "樽俎泛菖蒲。", 
      "年年五月初。", 
      "主人恩義重。", 
      "對景承歡寵。", 
      "何日玩山家。", 
      "葵蒿三四花。"
    ], 
    "rhythmic": "菩薩蠻"
  }, 
  {
    "author": "淨端", 
    "paragraphs": [
      "遇荒年，每常見。", 
      "就中今年，洪水皆淹遍。", 
      "父母分離無可戀。", 
      "幸望豪民，救取莊家漢。", 
      "最堪傷，何忍見。", 
      "古寺禪林，翻作悲田院。", 
      "日夜燒香頻□□，禱告皇天，救護開方便。"
    ], 
    "rhythmic": "蘇幕遮"
  }, 
  {
    "author": "善珍", 
    "paragraphs": [
      "相對兩衰翁。", 
      "身似枯蓬。", 
      "分飛吹聚謝天風。", 
      "零落交遊無一個，五十年中。", 
      "生客語藏鋒。", 
      "不答陽聾。", 
      "心期難話與兒童。", 
      "共結庵招猿鶴侶，煙鎖雲封。"
    ], 
    "rhythmic": "浪淘沙"
  }, 
  {
    "author": "善珍", 
    "paragraphs": [
      "七十二年翁。", 
      "曾客吳中。", 
      "清遊占斷水晶宮。", 
      "幾度藕花歸棹晚，月渚煙鍾。", 
      "追記已陳蹤。", 
      "回首空濛。", 
      "恁高荒草夕陽同。", 
      "欲問謝公歌舞地，落葉鳴蛩。"
    ], 
    "rhythmic": "浪淘沙"
  }, 
  {
    "author": "善珍", 
    "paragraphs": [
      "寸陰堪惜。", 
      "趁身強健去，結茅蒼壁。", 
      "錯料事、臨老方知，國師與高僧，二途俱失。", 
      "識字吟詩，數不得、死生何益。", 
      "看寒山着語，李杜也輸，莫道元白。", 
      "千年過如瞬息。", 
      "共飛鴻縹緲，沉沒空碧。", 
      "問懶瓚、因甚遭逢，芋魁亦聯翩，著名金石。", 
      "遺臭流芳，老子勿、許多心力。", 
      "旋消磨、數百甕齏，掩關入寂。"
    ], 
    "rhythmic": "望梅詞・望梅"
  }, 
  {
    "author": "李彭", 
    "paragraphs": [
      "南院嫡孫唯此個。", 
      "西河獅子當門坐。", 
      "絹扇清涼隨手簸。", 
      "君知麼。", 
      "無端吃棒休尋過。"
    ], 
    "rhythmic": "漁歌・漁父"
  }, 
  {
    "author": "李彭", 
    "paragraphs": [
      "掌握千差都照破。", 
      "石霜這漢難關鎖。", 
      "水出高源酬佛陀。", 
      "哩棱邏。", 
      "須彌作舞虛空和。"
    ], 
    "rhythmic": "漁歌・漁父"
  }, 
  {
    "author": "李彭", 
    "paragraphs": [
      "孤硬雲峯無計較。", 
      "大愚灘上曾垂釣。", 
      "佛法何曾愁爛了。", 
      "桶箍爆。", 
      "通身汗出呵呵笑。"
    ], 
    "rhythmic": "漁歌・漁父"
  }, 
  {
    "author": "李彭", 
    "paragraphs": [
      "萬古黃龍真夭矯。", 
      "斬新勘破台山媼。", 
      "佛手驢蹄人不曉。", 
      "無關竅。", 
      "胡家一曲非凡調。"
    ], 
    "rhythmic": "漁歌・漁父"
  }, 
  {
    "author": "李彭", 
    "paragraphs": [
      "寶覺禪河波浩浩。", 
      "五湖衲子來求寶。", 
      "忽堅拳頭宜速道。", 
      "茫然討。", 
      "難逃背觸君須到。"
    ], 
    "rhythmic": "漁歌・漁父"
  }, 
  {
    "author": "李彭", 
    "paragraphs": [
      "貶剝諸方真淨老。", 
      "頂門眼正形枯槁。", 
      "一點深藏人莫造。", 
      "由來妙。", 
      "光明烜赫機鋒峭。"
    ], 
    "rhythmic": "漁歌・漁父"
  }, 
  {
    "author": "李彭", 
    "paragraphs": [
      "積翠十年丹風穴。", 
      "當時親得黃龍鉢。", 
      "掣電之機難把撮。", 
      "真奇絕。", 
      "分明水底天邊月。"
    ], 
    "rhythmic": "漁歌・漁父"
  }, 
  {
    "author": "李彭", 
    "paragraphs": [
      "罵佛罵人新孟八。", 
      "是非窟裏和身拶。", 
      "不惜眉毛言便發。", 
      "門庭滑。", 
      "紅爐大韛能生效。"
    ], 
    "rhythmic": "漁歌・漁父"
  }, 
  {
    "author": "李彭", 
    "paragraphs": [
      "絕唱靈源求和寡。", 
      "先牛尋得西家馬。", 
      "顧陸筆端難擬畫。", 
      "千林謝。", 
      "吟風擺雪真蕭灑。"
    ], 
    "rhythmic": "漁歌・漁父"
  }, 
  {
    "author": "李彭", 
    "paragraphs": [
      "選佛堂中川藞苴。", 
      "衲僧卑孔頭垂下。", 
      "獨秀握來無一把。", 
      "杖頭掛。", 
      "從教四海禪徒訝。"
    ], 
    "rhythmic": "漁歌・漁父"
  }, 
  {
    "author": "無際道人", 
    "paragraphs": [
      "七坐道場三奉詔。", 
      "空花水月何時了。", 
      "小玉聲中曾悟道。", 
      "真堪笑。", 
      "從來漫得兒孫好。", 
      "辯涌海潮聲浩浩。", 
      "明如皓月當空照。", 
      "飛錫西歸雲杳渺。", 
      "巴猿嘯。", 
      "大家唱起還鄉調。"
    ], 
    "rhythmic": "漁家傲"
  }, 
  {
    "author": "張伯端", 
    "paragraphs": [
      "修行之士，功勤不小。", 
      "識五行、逆順顛倒。", 
      "妙理玄玄，玉爐中、龍蟠虎踞，金鼎內、煉成至寶。", 
      "陽神鵰體，杳杳冥冥，剎那間、遊遍三島。", 
      "出入純熟，按捺住、別尋玄妙。", 
      "合真空，太虛是了。"
    ], 
    "rhythmic": "解佩令"
  }, 
  {
    "author": "朱渙", 
    "paragraphs": [
      "白雲封斷仙岩路，重重洞深窈。", 
      "翠竹籠煙，蒼崖濺瀑，古木陰森回抱。", 
      "壇空不老。", 
      "鎖一片莓苔，幾絲莎草。", 
      "試把桃源，較量風景是誰好。", 
      "乘鸞人去已久，只今惟有，鶴飛猿嘯。", 
      "樹擁香幢，泉敲玉佩，疑是羣仙重到。", 
      "塵氛可笑。", 
      "久志慕丹臺，夢思蓬島。", 
      "願挹英遊，細參梨與棗。"
    ], 
    "rhythmic": "齊天樂"
  }, 
  {
    "author": "陳紀", 
    "paragraphs": [
      "攬轡埋輪，算不負、蒼髯如戟。", 
      "人爭看、橫秋一鶚，軒然健翼。", 
      "隻手爲天行日月，寸懷與物同蘇息。", 
      "到於今、天定瘴雲開，伊誰力。", 
      "雲霄路，金門客。", 
      "念往事，情可極。", 
      "把行藏細說，應無慚色。", 
      "虹氣上橫牛鬥劍，梅花不軟心腸石。", 
      "願此行、珍重不貲軀，無瑕璧。"
    ], 
    "rhythmic": "滿江紅"
  }, 
  {
    "author": "陳紀", 
    "paragraphs": [
      "憑高眺遠，見淒涼海國，高秋雲物。", 
      "島嶼沉洋萍幾點，漠漠天垂四壁。", 
      "粟粒太虛，蜉蝣天地，懷抱皆冰雪。", 
      "清風明月，坐中看我三傑。", 
      "爲愛暮色蒼寒，天光上下，艤棹須明發。", 
      "一片玻璃秋萬頃，天外去帆明滅。", 
      "招手仙人，拍肩居士，散我騎鯨發。", 
      "釣鰲臺上，叫雲吹斷殘月。"
    ], 
    "rhythmic": "念奴嬌"
  }, 
  {
    "author": "無名氏", 
    "paragraphs": [
      "拋卻功名棄卻詩。", 
      "從教身染氣球泥。", 
      "侵晨打�捌朐蘋幔�際暮演籌落魄歸。", 
      "園苑裏，粉牆西。", 
      "佳人偷揭繡簾窺。", 
      "高侵雲漢垂肩久，低拂花梢下腳遲。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "健體安身可美，喜笑化食堪誇。", 
      "更言一事實爲佳。", 
      "肥風瘦癆都罷。", 
      "兼且時光似箭，更加景色難賒。", 
      "名園等處樂奢華。", 
      "一任佳人玩耍。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "不貪名利樂優遊。", 
      "收轉心猿踢氣球。", 
      "日享三餐朋友飯，夜眠一宿玉人縷。", 
      "真快活，度春秋。", 
      "從他烏兔走無休。", 
      "或時戲耍名園裏，或把長竿湖上游。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "蹴踘場中年少，鞦韆架上佳人。", 
      "三三兩兩趁芳辰。", 
      "玩賞風光美景。", 
      "日暖風和明媚，更加花草香馨。", 
      "紅顏移步出閨門，偷揭繡簾相認。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "虎掌葵花一錠銀。", 
      "全憑巧匠弄精神。", 
      "裏膁外跨知高下，逼拐挑尖月一輪。", 
      "欺強漢，滅村人。", 
      "其間奧妙豈堪論。", 
      "不問貴戚並公子，曾與區區並馬行。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "巧匠園縫異樣花。", 
      "身輕體健實堪誇。", 
      "能令公子精神爽，善誘王孫禮義加。", 
      "宜富貴，逞奢華。", 
      "一團和氣遍天涯。", 
      "宋祖昔日皆曾習，占斷風流第一家。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "請知諸郡子弟，盡是湖海高朋。", 
      "今年神首賽齊雲。", 
      "別是一般風韻。", 
      "來時向前參聖，然後疏上揮名。", 
      "香金留下仿花人，必定氣球取勝。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "軒轅起置號齊雲。", 
      "社祖西川妙道君。", 
      "□□親自裁成就，萬古流傳作玩珍。", 
      "江湖客，聽原因。", 
      "今朝出獄見其真。", 
      "來到聖前必撞案，誠將實藝向前呈。"
    ], 
    "rhythmic": "鷓鴣天"
  }, 
  {
    "author": "無名氏", 
    "paragraphs": [
      "水中金，衝牛鬥。", 
      "玉鎖金關，護法靈童守。", 
      "赤水丹臺龍虎走。", 
      "萬象森羅，勃勃投珠口。", 
      "飲靈源，明火候。", 
      "太乙爐開，丹熟神光透。", 
      "浮名浮利終不久。", 
      "下手速修。", 
      "窮取無中有。"
    ], 
    "rhythmic": "蘇幕遮"
  }, 
  {
    "author": "畢大節", 
    "paragraphs": [
      "玉筍京華，紫荷香潤，宴閒密侍西清。", 
      "碧幢金節，仍尹鳳皇城。", 
      "須信千齡慶遇，丹霄上、重疊恩榮。", 
      "時多暇，湖山麗景，許酒樂昇平。", 
      "新春。", 
      "逢誕日，鶯花漸好，初過燒燈。", 
      "想笙歌叢裏，醉賞瑤觥。", 
      "佔盡人間福壽，行看取、穩贊機衡。", 
      "貂蟬映，朱顏綠鬢，沙路馬蹄輕。"
    ], 
    "rhythmic": "滿庭芳"
  }, 
  {
    "author": "畢大節", 
    "paragraphs": [
      "井絡儲精，岷江鍾秀，挺生名世真賢。", 
      "充閭佳氣，非霧亦非煙。", 
      "況值小春時候，蓂背下、八莢爭妍。", 
      "餘波在，九華父老，歌頌轓喧嗔。", 
      "三年。", 
      "書治最，南唐重賦，一旦俱蠲。", 
      "此恩垂不朽，刻石流傳。", 
      "願借滄溟爲壽，玳筵上、滿吸長川。", 
      "從茲去，鸞坡鳳閣，平步穩登仙。"
    ], 
    "rhythmic": "滿庭芳"
  }, 
  {
    "author": "寇準", 
    "paragraphs": [
      "四十年來身富貴。", 
      "遊處煙霞，步履如平地。", 
      "紫府丹臺仙籍裏，皆知獨擅無雙美。", 
      "將相兼榮誰敢比。", 
      "綵鳳徊翔，重浴荀池水。", 
      "位極人臣功濟世，芬芳天下歌桃李。"
    ], 
    "rhythmic": "蝶戀花"
  }, 
  {
    "author": "龐籍", 
    "paragraphs": [
      "儒將不須躬甲冑。", 
      "指揮玉麈風雲走。", 
      "戰罷揮毫飛捷奏。", 
      "傾賀酒。", 
      "三杯遙獻南山壽。", 
      "草軟沙平春日透。", 
      "蕭蕭下馬長川逗。", 
      "馬上醉中山色秀。", 
      "光一一。", 
      "旌戈矛戟山前後。"
    ], 
    "rhythmic": "漁家傲"
  }, 
  {
    "author": "晏殊", 
    "paragraphs": [
      "紫府羣仙名籍祕。", 
      "五色班龍，暫降人間世。", 
      "海變滄田都不記。", 
      "蟠桃一熟三千歲。", 
      "露滴彩旌雲繞秋，誰信壺中，別有笙歌地。", 
      "門外落花隨水逝。", 
      "相看莫惜尊前醉。"
    ], 
    "rhythmic": "蝶戀花"
  }, 
  {
    "author": "晏殊", 
    "paragraphs": [
      "幕天席地鬥豪奢。", 
      "歌妓捧紅牙。", 
      "從他醉醒醒醉，斜插滿頭花。", 
      "車載酒，解貂貰。", 
      "盡繁華。", 
      "兒孫賢俊，家道榮昌，祝壽無涯。"
    ], 
    "rhythmic": "訴衷情"
  }, 
  {
    "author": "晏殊", 
    "paragraphs": [
      "喧天絲竹韻融融。", 
      "歌唱畫堂中。", 
      "玲女世間希有，燭影夜搖紅。", 
      "一同笑，飲千鍾。", 
      "興何窮。", 
      "功成名遂，富足年康，祝壽如鬆。"
    ], 
    "rhythmic": "訴衷情"
  }, 
  {
    "author": "沈唐", 
    "paragraphs": [
      "朝覲俯堯階。", 
      "寵拜新恩天上回。", 
      "歡動邊城十萬戶，民懷。", 
      "榮見旌旗卻再來。", 
      "清曉敞鈴齊。", 
      "庭下鳴鼉綺宴開。", 
      "紅袖兩行頻捧勸，金□。", 
      "利市應銷十二釵。"
    ], 
    "rhythmic": "南鄉子"
  }, 
  {
    "author": "周起", 
    "paragraphs": [
      "嶽佐星儲生佐聖。", 
      "真道宏才，濟世功名盛。", 
      "久踐機衡宣密命。", 
      "逢時力贊無爲政。", 
      "明主得賢朝野慶。", 
      "晝按從容，帝寵何人並。", 
      "早晚紫垣持國柄。", 
      "民瞻共荷三臺正。"
    ], 
    "rhythmic": "蝶戀花"
  }, 
  {
    "author": "楊繪", 
    "paragraphs": [
      "對亭臺幽雅，水竹清虛，嫩涼輕透。", 
      "碧沼紅蕖，送香風盈袖。", 
      "白首馮唐，誕辰同慶，上百分仙酎。", 
      "鰲禁詞垣，烏臺諫省，昔遊俱舊。", 
      "千里長沙，五年湓浦，近捧絲綸，更藩移守。", 
      "桂苑餘芳，有孫枝新秀。", 
      "羅綺雍容，管絃鬆脆，願拜延椿壽。", 
      "歲歲年年，今朝啓宴，歡榮良久。"
    ], 
    "rhythmic": "醉蓬萊"
  }, 
  {
    "author": "蘇氏", 
    "paragraphs": [
      "微寒應候。", 
      "望日遠六遠，階蓂初秀。", 
      "愛景欲掛扶桑，漏殘銀箭，杓回瑤鬥。", 
      "慶高閎此際，掌上一顆明珠剖。", 
      "有令容淑德，歸逢佳偶。", 
      "到如今，晝錦滿堂貴胄。", 
      "榮耀，久步禁，一一金章綠綬。", 
      "更值棠棣連陰，虎符熊軾，夾河分守。", 
      "況青雲咫尺，朝暮入承明後*看綵衣爭獻，蘭盈玉酎。", 
      "祝千齡，共指鬆椿比壽。"
    ], 
    "rhythmic": "長壽樂"
  }, 
  {
    "author": "蘇氏", 
    "paragraphs": [
      "日暖霜紅，畫戟門開，錦筵歌振樑塵。", 
      "正是慈闈熙熙，慶誕佳辰。", 
      "象服魚軒燦爛，喜高年、福祿長新。", 
      "承顏處，朱紫相將，更兼華胄詵詵。", 
      "家聲未論王謝，有禁中頗牧，江左機雲。", 
      "雁字鴛行，雍容高步金門。", 
      "況有子孫侍列，擁階庭、玉潔蘭薰。", 
      "持芳醑，滿酌瑤觴，競祝遐壽千春。"
    ], 
    "rhythmic": "萬年歡"
  }, 
  {
    "author": "王觀", 
    "paragraphs": [
      "壽星明久。", 
      "壽曲高歌沉醉後。", 
      "壽燭榮煌。", 
      "手把金爐爇壽香。", 
      "滿斟壽酒。", 
      "我意殷勤來祝壽。", 
      "問壽如何。", 
      "壽比南山福更多。"
    ], 
    "rhythmic": "減字木蘭花"
  }, 
  {
    "author": "王觀", 
    "paragraphs": [
      "花筵布巧。", 
      "綠繞紅□花枝鬧。", 
      "朵朵風流。", 
      "好向尊前插滿頭。", 
      "此花妖豔。", 
      "願得年年長相見。", 
      "滿勸金鍾。", 
      "祝壽如花歲歲紅。"
    ], 
    "rhythmic": "減字木蘭花"
  }, 
  {
    "author": "王觀", 
    "paragraphs": [
      "天之美祿。", 
      "會飲思量平生福。", 
      "一碩劉伶，五斗將來且解酲。", 
      "百年長解。", 
      "三萬六千能幾日。", 
      "勸飲瑤觴。", 
      "祝壽不如歲月長。"
    ], 
    "rhythmic": "減字木蘭花"
  }, 
  {
    "author": "王觀", 
    "paragraphs": [
      "紅牙初展。", 
      "象板如雲遮嬌面。", 
      "曲按宮商。", 
      "聲遏行雲繞畫樑。", 
      "正當袞遍。", 
      "休唱陽關人腸斷。", 
      "勸飲流霞。", 
      "祝壽千年轉更加。"
    ], 
    "rhythmic": "減字木蘭花"
  }, 
  {
    "author": "王觀", 
    "paragraphs": [
      "多愁早老。", 
      "着甚由來閒煩惱。", 
      "休管浮名。", 
      "安樂身康似寶珍。", 
      "酒逢知己，好向尊前朝日醉。", 
      "滿勸瑤觥。", 
      "祝壽如山歲歲青。"
    ], 
    "rhythmic": "減字木蘭花"
  }, 
  {
    "author": "王觀", 
    "paragraphs": [
      "今晨佳宴。", 
      "昨夜南極星光現。", 
      "鶴舞青霽，丹鳳呈祥瑞氣飄。", 
      "仙書來詔。", 
      "綠鬢朱顏長不老。", 
      "滿勸香醪。", 
      "祝壽如雲轉轉高。"
    ], 
    "rhythmic": "減字木蘭花"
  }, 
  {
    "author": "王觀", 
    "paragraphs": [
      "角聲三品。", 
      "銀漏更殘將欲盡。", 
      "盞盞華筵。", 
      "玉粒瓊甌散又圓。", 
      "知君洪量。", 
      "不用推辭須一上。", 
      "滿勸殷勤。", 
      "祝壽如同福祿星。"
    ], 
    "rhythmic": "減字木蘭花"
  }, 
  {
    "author": "王觀", 
    "paragraphs": [
      "新秋氣肅。", 
      "此時仙翁曾誕育。", 
      "稟賦應遍。", 
      "綠□朱顏似少年。", 
      "階庭蘭玉。", 
      "行見兒孫俱曳綠。", 
      "更祝遐齡。", 
      "願比壯椿過八千。"
    ], 
    "rhythmic": "減字木蘭花"
  }, 
  {
    "author": "王觀", 
    "paragraphs": [
      "百年能幾。", 
      "似數巡環無了日。", 
      "有限時光。", 
      "玉兔金鳥曉夜忙。", 
      "幸逢清世。", 
      "最好排筵斟綠蟻。", 
      "滿捧金蕉。", 
      "祝壽如鬆永不凋。"
    ], 
    "rhythmic": "減字木蘭花"
  }, 
  {
    "author": "王觀", 
    "paragraphs": [
      "三皇五帝。", 
      "古代英雄閒爭氣。", 
      "勇猛韓彭。", 
      "十大功勞空有名。", 
      "休談人我。", 
      "大限催煎如何嚲。", 
      "前酌觥舡。", 
      "祝壽如同海月圓。"
    ], 
    "rhythmic": "減字木蘭花"
  }, 
  {
    "author": "王觀", 
    "paragraphs": [
      "春光景媚。", 
      "花褪殘紅炎天氣。", 
      "蟬噪高枝。", 
      "雁叫長空雪亂飛。", 
      "四時如箭。", 
      "八節忙忙頻改換。", 
      "滿捧金彝。", 
      "祝壽如同海嶽齊。"
    ], 
    "rhythmic": "減字木蘭花"
  }, 
  {
    "author": "王觀", 
    "paragraphs": [
      "才鳴□鼓。", 
      "曲奏仙音如樂府。", 
      "美似梨園。", 
      "一派簫韶列玳筵。", 
      "使人清耳。", 
      "滿塵賓朋皆歡喜。", 
      "勸飲金荷。", 
      "祝壽延長福更多。"
    ], 
    "rhythmic": "減字木蘭花"
  }, 
  {
    "author": "蘇軾", 
    "paragraphs": [
      "情若連環，恨如流水，甚時是休。", 
      "也不須驚怪，沈郎易瘦，也不須驚怪，潘鬢先愁。", 
      "總是難禁，許多魔難，奈好事教人不自由。", 
      "空追想，念前歡杳杳，後會悠悠。", 
      "凝眸。", 
      "悔上層樓。", 
      "謾惹起、新愁與舊愁。", 
      "向彩箋寫遍，相思字了，重重封卷，密寄書郵。", 
      "料到伊行，時時開看，一看一回和淚收。", 
      "須知道，□這般病染，兩處心頭。"
    ], 
    "rhythmic": "沁園春"
  }, 
  {
    "author": "無名氏", 
    "paragraphs": [
      "解了癡絛，潑煞悶火。", 
      "眉尖上、放閒愁鎖。", 
      "高來不可，低來不可，莫是人間剩我一個。", 
      "富貴謾人，功名賺我。", 
      "且舞個採蓮曲破。", 
      "紅裙腰細，醁醅盞大，須佔取、名花豔中醉臥。"
    ], 
    "rhythmic": "人嬌"
  }, 
  {
    "author": "無名氏", 
    "paragraphs": [
      "痛飲形骸騎蹇驢。", 
      "葛巾不整倩人扶。", 
      "笑指桃源泥樣醉。", 
      "三睡。", 
      "詩魔長是泣窮途。", 
      "畫手也知仙骨瘦。", 
      "□□崑山玉水點銀鬚。", 
      "天地不能容此老。", 
      "笑傲。", 
      "一竿風月釣江湖。"
    ], 
    "rhythmic": "定風波"
  }, 
  {
    "author": "黃庭堅", 
    "paragraphs": [
      "宮梅弄粉，御柳搖金，又喜皇州春早。", 
      "盛世生賢，真仙應運，當日來從三島。", 
      "車馬喧清曉。", 
      "看千鍾賜飲，中人傳詔。", 
      "最好是、芝蘭並砌，鳴珮腰金，綵衣相照。", 
      "爐煙嫋。", 
      "高堂半卷珠簾，神仙縹緲。", 
      "須信槐庭蔭美，鳳沼波澄，屈指十年三到。", 
      "九敘重歌，元圭再錫，已把成功來告。", 
      "四海瞻儀表。", 
      "慶君臣會集，詩符天保。", 
      "況自有、仙風道骨，玉函金篆，陰功須報。", 
      "方知道。", 
      "八千歲月椿難老。"
    ], 
    "rhythmic": "玉女搖仙佩"
  }, 
  {
    "author": "黃庭堅", 
    "paragraphs": [
      "閬苑歸來，因醉上、瑤臺第一層。", 
      "洞天深處，年年不夜，日日長春。", 
      "萬花妝爛錦，散異香，馥郁留人。", 
      "便乘興，命玉龍吟笛，綵鳳吹笙。", 
      "身輕。", 
      "先逢瑞景，衆中先識董雙成。", 
      "珮環聲麗，舞腰嫋嫋，濃豔騰騰。", 
      "翠屏金縷枕，繡被軟，夢冷槐清。", 
      "樂蓬瀛。", 
      "願南山同壽，北斗齊齡。"
    ], 
    "rhythmic": "瑤臺第一層"
  }, 
  {
    "author": "晁端禮", 
    "paragraphs": [
      "雪霽千巖，春回萬壑，和氣如許。", 
      "今古稽山，風流人物，真是生申處。", 
      "兒童竹馬，歡迎夾道，爭爲使君歌舞。", 
      "道當年、蓬萊朵秀，又來作蓬萊主。", 
      "一編勳業，家傳幾世，自是赤松仙侶。", 
      "青瑣黃堂，等閒遊戲，又問乘槎路。", 
      "銀河耿耿，使星今夜，應與老人星聚。", 
      "要知他、秋羹消息，早梅初吐。"
    ], 
    "rhythmic": "永遇樂"
  }, 
  {
    "author": "仲殊", 
    "paragraphs": [
      "曉日迎涼，煙華生翠，玉麟香轉風輕。", 
      "細絲鈞管，羅綺擁芝庭。", 
      "競折蟠桃獻壽，雨露罩，春下仙瀛。", 
      "碧池上，龜遊鶴舞，一曲奏長生。", 
      "當年。", 
      "嘉慶會，蘭江秀氣，星昴光靈。", 
      "奄奕世餘徽，同降元精。", 
      "此日中吳太守，看看秉、廊廟鈞衡。", 
      "麒麟閣，功名第一，從此入丹青。"
    ], 
    "rhythmic": "滿庭芳"
  }, 
  {
    "author": "仲殊", 
    "paragraphs": [
      "德感元精，嶽方孕秀。", 
      "才明淵智神兼授。", 
      "飛鳴早應舜韶來，五符千騎難淹久。", 
      "熊夢開祥，龜文獻壽。", 
      "龍香卷霧搖東鬥。", 
      "南天爲現老人暑，一時頂禮擡雙神。"
    ], 
    "rhythmic": "踏莎行"
  }, 
  {
    "author": "仲殊", 
    "paragraphs": [
      "三月遲遲，牡丹時節，算來淑景方融。", 
      "板輿閒暇，香霧鎖花宮。", 
      "曾侍瑤池宴席，三千女，深淺勻紅。", 
      "輕含笑，尊前認得，阿母舊慈容。", 
      "傾心。", 
      "齊獻壽，一時傾倒，春在杯中。", 
      "戲綵衣間作，喜氣重重。", 
      "更有天仙寄語，教皓鶴、雙舞雲空。", 
      "人長命，花枝長在，歲又東風。"
    ], 
    "rhythmic": "滿庭芳"
  }, 
  {
    "author": "仲殊", 
    "paragraphs": [
      "報一陽初動，二五蓂疏，履長時候。", 
      "大昴星精，宛分靈儲秀。", 
      "早運鈞衡，亟還貂袞，向載歌成後。", 
      "書展儀形，承華羽翼，恩深惟舊。", 
      "天眷難留，片帆歸去，縠水柯山，故人攜手。", 
      "枕月眠雲，老華胥閒晝。", 
      "夕宴朝歡，況當加慶，獻我公眉壽。", 
      "五福千祥，山長水遠，一樽芳酒。"
    ], 
    "rhythmic": "醉蓬萊"
  }, 
  {
    "author": "仲殊", 
    "paragraphs": [
      "英花萬蕊。", 
      "醒□丹房玄石髓。", 
      "煙駕來時。", 
      "一勺仙翁手自隨。", 
      "旋煎鬆火。", 
      "始覺醍醐直可可。", 
      "扶起精神。", 
      "洞裏天閒日月新。"
    ], 
    "rhythmic": "減字木蘭花"
  }, 
  {
    "author": "仲殊", 
    "paragraphs": [
      "一霎雕欄疏雨罷。", 
      "三月十三，曾是寒食夜。", 
      "盡日暖香薰柏麝。", 
      "西施醉起留歸駕。", 
      "酒滿玻璃花豔冶。", 
      "莫負春心，快飲千鍾罷。", 
      "春在燕堂簾幕下。", 
      "年芳不問東君借。"
    ], 
    "rhythmic": "鵲踏枝・蝶戀花"
  }, 
  {
    "author": "仲殊", 
    "paragraphs": [
      "一雙鶴繞蟠桃戲。", 
      "說人間千歲。", 
      "昨夜降元精，蓬矢桑弧，又報千家喜。", 
      "綺羅庭院笙歌沸。", 
      "擁玳簪珠履。", 
      "五福一……。"
    ], 
    "rhythmic": "醉花陰"
  }, 
  {
    "author": "仲殊", 
    "paragraphs": [
      "繡簾卷，沉煙細。", 
      "燕堂深，玳筵初啓。", 
      "庭下芝蘭，勸金卮，有多少雍容和氣。"
    ], 
    "rhythmic": "永同歡"
  }, 
  {
    "author": "仲殊", 
    "paragraphs": [
      "中春天氣禁菸暖。", 
      "餘七葉，丹蓂未卷。", 
      "海嶽靈輝儲慶遠。", 
      "降非熊，運符亨旦。", 
      "寶霧香凝，非錦筵紅薦。", 
      "永算金尊屢滿，酒裏千年春爛漫。", 
      "共朱顏，鎮長相見。"
    ], 
    "rhythmic": "柳垂金"
  }, 
  {
    "author": "仲殊", 
    "paragraphs": [
      "耐老花間的子，長生海里明珠。", 
      "南天星象降真符。", 
      "五福同行同住。", 
      "秀骨養成犀頂，被人喚作龍駒。", 
      "傳家事業有詩書。", 
      "富貴功名看取。"
    ], 
    "rhythmic": "西江月"
  }, 
  {
    "author": "仲殊", 
    "paragraphs": [
      "乙未河清九曲，神霄瑞降羣仙。", 
      "唯公殊寵最華年。", 
      "高侍玉皇香案。", 
      "富貴鵬程九萬，康寧鶴算三千。", 
      "功成拔宅上青天，願廁庭中雞犬。"
    ], 
    "rhythmic": "西江月"
  }, 
  {
    "author": "仲殊", 
    "paragraphs": [
      "延陵福緒，藹遺芳餘慶，直至如今。", 
      "帝錫朋龜曾獻策。", 
      "早揖丹桂華簪。", 
      "一代榮名，三州遺愛，留入歌吟。", 
      "歸來湖山付得，依舊閒心。", 
      "延賞報德推封。", 
      "名遷書監，喜天恩垂臨。", 
      "拜舞龍香還注想，丹闕拖紫垂金。", 
      "酒滿霞觴，期君眉壽，千歲與披衿。", 
      "年年風月，兩行門外桐陰。"
    ], 
    "rhythmic": "念奴嬌"
  }, 
  {
    "author": "仲殊", 
    "paragraphs": [
      "仙郎心似長江闊。", 
      "妾意如、波間明月。", 
      "相隨定、一帶向東流，共宴樂、無時暫歇。", 
      "長生只在長歡悅。", 
      "除此外、總應虛設。", 
      "笙歌裏、身住幾何年，十字兒、頭邊下撇。"
    ], 
    "rhythmic": "步蟾宮", 
    "tags": [
      "長江"
    ]
  }, 
  {
    "author": "仲殊", 
    "paragraphs": [
      "笙歌喜慶爭催曉。", 
      "篆煙舞、龍鸞縹緲。", 
      "香羅上、不盡壽仙人，獻一段、長生壽草。", 
      "一心一意同歡笑。", 
      "兩心事、卒難得了。", 
      "教傳語、天上太白星，剩借取、幾千年好。"
    ], 
    "rhythmic": "步蟾宮"
  }, 
  {
    "author": "仲殊", 
    "paragraphs": [
      "鳳簾舞帶花鋪繡。", 
      "水沉暖、祥煙迷晝。", 
      "鳳銜燈照蕊珠筵，韻雙琯、鈞聲已奏。", 
      "綺羅人勸千秋壽。", 
      "吉祥滿、十分芳酒。", 
      "願人間、嘉慶一千年，共南極、東華長久。"
    ], 
    "rhythmic": "步蟾宮"
  }, 
  {
    "author": "仲殊", 
    "paragraphs": [
      "過靈香一炷，燕館清虛，晚窗風細。", 
      "雨入園林，蕩凝煙搖曳。", 
      "天上春融，暖移殘臘，早信音來至。", 
      "宮粉龍香，一時拈入，江梅輕蕊。", 
      "人在瑤山，九仙書府，靜與羲皇，淡然相對。", 
      "錦琴無聲，鼓一軒和氣。", 
      "丹枝高枝，舊香芬馥，惹賜袍春翠。", 
      "再揖文章，聲名定與，淵雲相繼。"
    ], 
    "rhythmic": "醉蓬萊"
  }, 
  {
    "author": "仲殊", 
    "paragraphs": [
      "長庚星馭重來日，結靈秀、東陽清骨。", 
      "過中秋，兩夜月猶圓，五福降、先宮第一。", 
      "鶴書新自金門出。", 
      "乍受得、王宮纓紱。", 
      "更登仙、籙上與長年，倩東鬥、真人按筆。"
    ], 
    "rhythmic": "步蟾宮"
  }, 
  {
    "author": "仲殊", 
    "paragraphs": [
      "驟西風悽慘，秋昊平分，晚收清晝。", 
      "素月潛生，倚危牆時候。", 
      "漸照芳樽，前中孤影，喜暫時爲友。", 
      "醉學吳兒，狂歌亂拍，蹁躚雙袖。", 
      "堪嘆從來，誤了詞賦，進取才能，桂枝難勾。", 
      "縱得虛名，與平生相負。", 
      "繮鎖塵埃，願懷圭組，強劍眉低首。", 
      "平地神仙，清涼世界，君曾知否。"
    ], 
    "rhythmic": "醉蓬萊"
  }, 
  {
    "author": "仲殊", 
    "paragraphs": [
      "融融十月小春天。", 
      "翼翼清都降聖賢。", 
      "大抵龍飛雲必動，請觀二十七年前。", 
      "方今龍又當天德，即日雲將擁地仙。", 
      "富（下缺）"
    ], 
    "rhythmic": "瑞鷓鴣"
  }, 
  {
    "author": "仲殊", 
    "paragraphs": [
      "望金華真界，寶婺星垣，瑞符玄動。", 
      "羽葆萊遊，有八鸞環擁。", 
      "日在龍房，下弦平月，見崧嶽生申。", 
      "天上三奇，人間五福，一齊景寵。", 
      "騫樹七臺，紫微金簡，授籙延年，大椿騰頌。", 
      "玉液稱觴，引長生歌送。", 
      "彩霧籠雲，舞香花萼，降蕊珠仙衆。", 
      "太史多才，功成異日，鳴簫雙鳳。"
    ], 
    "rhythmic": "醉蓬萊"
  }, 
  {
    "author": "毛滂", 
    "paragraphs": [
      "左元仙伯，舊從當日，太一下生。", 
      "念道尊德貴，體隆貌重，蓋天勳業，出世才名。", 
      "父子一時，君臣千載，侍宴通宵留太清。", 
      "衣冠盛事，滿牀象簡，隔坐雲屏。", 
      "年年此夜寒輕。", 
      "正在東風下，不夜城。", 
      "看御杯重勸，宸章屢賜，盛傳歌舞，高會簪纓。", 
      "桃李玉姬，芝蘭子舍，盡向三臺瞻壽星。", 
      "從今去，願千春獻祝，午夜觀燈。"
    ], 
    "rhythmic": "沁園春"
  }, 
  {
    "author": "毛滂", 
    "paragraphs": [
      "秀稟元精，靈鍾崧嶽，命世大賢。", 
      "自飛英任路，承流百里，郎官星彩，輝映經躔。", 
      "勁柏凌霜，香梅嬌雪，珪月彎彎新上弦。", 
      "垂弧節慶，麒麟古夢，此夜初圓。", 
      "羅川。", 
      "父老欣然。", 
      "算善政、古來誰與肩。", 
      "念桃陰濃密，瓜期咫尺，雙鳧難駐，便欲朝天。", 
      "爭把丹青，繪成芝宇，立作生祠千載傳。", 
      "仍知道，看它時畫像，別有凌煙。"
    ], 
    "rhythmic": "沁園春"
  }, 
  {
    "author": "趙鼎臣", 
    "paragraphs": [
      "嫦娥伴侶，降人世，天與長生仙籙。", 
      "五色雲開浮瑞靄，中有西真眉目。", 
      "賢德家風，豔容天賦，佔盡人間福。", 
      "長庚明月，誓同千古相逐。", 
      "開宴香藹華堂，金盃休訴，好醉蟠桃熟。", 
      "子子孫孫同上壽，有個人人同祝。", 
      "雨鬢春風，一釵香霧，長與瑤池綠。", 
      "更祈眉壽，願如南山松竹。"
    ], 
    "rhythmic": "念奴嬌"
  }, 
  {
    "author": "吳則禮", 
    "paragraphs": [
      "鶴舞青青雪裏鬆。", 
      "冰門龜在藻，綠蒙茸。", 
      "一成不見蕊珠宮。", 
      "蟠桃熟，猶待幾東風。", 
      "玉酒紫金鍾。", 
      "非煙羅幕暖，寶□濃。", 
      "贈君春色臘寒中。", 
      "君留取，長伴臉邊紅。"
    ], 
    "rhythmic": "小重山"
  }, 
  {
    "author": "吳則禮", 
    "paragraphs": [
      "經國謀猷，補天氣力，嶽祗來佐興運。", 
      "王當華闕春融，共仰相門地峻。", 
      "清檯佔象，見壁月、珠星明潤。", 
      "對一百五日風光，二十四番花信。", 
      "勳共德、繼增篆鼎。", 
      "今共古、問誰比並。", 
      "廣樂初出，層霄壽斝，旋頒紫葉，湘桃濃杏。", 
      "映彩服、朱顏青鬢。", 
      "看千歲，桀閣飛樓，燕賞太平光景。"
    ], 
    "rhythmic": "東風第一枝"
  }, 
  {
    "author": "吳則禮", 
    "paragraphs": [
      "餘寒尚峭。", 
      "早鳳沼凍開，芝田春到。", 
      "茂對誕期，天與公春向廊廟。", 
      "元功開物爭春妙。", 
      "傳與穠華多少。", 
      "召還和氣，拂開霽色，未妨談笑。", 
      "縹緲。", 
      "五雲亂處，種雕胡自熟，蟠桃猶小。", 
      "雨露在門，光彩充閭烏亦好。", 
      "寶薰鬱霧城西道。", 
      "天自錫公難老。", 
      "看公身任安危，二十四考。"
    ], 
    "rhythmic": "絳都春"
  }, 
  {
    "author": "吳則禮", 
    "paragraphs": [
      "韶華漸好。", 
      "報錦裏又是，春風來早。", 
      "昴宿降蕭，崧嶽生申符英表。", 
      "三朝倖望人傾禱。", 
      "壽與長城俱老。", 
      "碧油紅旆，高牙大纛一時榮耀。", 
      "矯矯。", 
      "甘泉舊德，少年日，翰苑玉堂曾到。", 
      "潤飾帝謨，粉澤皇猷文章妙。", 
      "主盟經濟尊吾道。", 
      "早晚促歸巖廟。", 
      "願同海內蒼生，佇看鳳詔。"
    ], 
    "rhythmic": "絳都春"
  }, 
  {
    "author": "吳則禮", 
    "paragraphs": [
      "聽新蟬，舜琴初弄清弦。", 
      "伴薰風、匆匆佳氣，鍾希世英賢。", 
      "正芳蓂、更餘九莢，況強仕，猶待三年。", 
      "筆下煙雲，胸中巖壑，玉峯凜凜映人寒。", 
      "公不見、清潭寶劍，九彩動星躔。", 
      "渾疑是，風雷變化，落在人間。", 
      "駐東陽、清譚終日，種成桃李森然。", 
      "向庭闈、綵衣有慶，更華萼、棠棣相鮮。", 
      "驥足難留，牛刀暫屈，匪朝伊夕步花磚。", 
      "自今往、掀天扶地，聲跡寄凌煙。", 
      "它時事，赤松共約，攜手驂鸞。"
    ], 
    "rhythmic": "多麗"
  }, 
  {
    "author": "吳則禮", 
    "paragraphs": [
      "柏葉春醅，爲君親酌玻璃盞。", 
      "玉簫牙管。", 
      "人意如春暖。", 
      "綠鬢長留，不使韶華晚。", 
      "春無限。", 
      "碧桃花畔。", 
      "笑看蓬萊淺。"
    ], 
    "rhythmic": "點絳脣"
  }, 
  {
    "author": "吳則禮", 
    "paragraphs": [
      "何處君家，蟠桃花下瑤池畔。", 
      "日遲風暖。", 
      "佔得春長遠。", 
      "幾見花開，一任年光換。", 
      "今年見。", 
      "明年再見。", 
      "春色如人面。"
    ], 
    "rhythmic": "點絳脣"
  }, 
  {
    "author": "吳則禮", 
    "paragraphs": [
      "今朝何以爲公壽。", 
      "極貴長年公素有。", 
      "庭階不乏長芝蘭，少翁又是庭臣右。", 
      "三能粲粲依魁秀。", 
      "八柱巍巍蟠地厚。", 
      "皇家卜冊萬斯年，年光長轉洪鈞手。"
    ], 
    "rhythmic": "玉樓春"
  }, 
  {
    "author": "吳則禮", 
    "paragraphs": [
      "我公兩器兼文武。", 
      "談笑巖廊無治古。", 
      "經顏綠髮已官高，赤兒繡裳今仲父。", 
      "我欲形容無妙識。", 
      "頌穆清風須吉甫。", 
      "望公聊比太山雲，歲歲年年天下雨。"
    ], 
    "rhythmic": "玉樓春"
  }, 
  {
    "author": "吳則禮", 
    "paragraphs": [
      "娟娟月滿。", 
      "冉冉梅花暖。", 
      "春意初長寒力淺。", 
      "漸擬芳菲滿眼。", 
      "當時吉夢重重。", 
      "間生天子三公。", 
      "付與人間桃李，年年管領春風。"
    ], 
    "rhythmic": "清平樂"
  }, 
  {
    "author": "吳則禮", 
    "paragraphs": [
      "瀛洲春酒。", 
      "滿酌公眉壽。", 
      "月照沙堤春榜柳，恩暖朝天袞繡。", 
      "東君着意丁寧。", 
      "芳酸先許梅英。", 
      "要就昇平滋味，待公來後和羹。"
    ], 
    "rhythmic": "清平樂"
  }, 
  {
    "author": "吳則禮", 
    "paragraphs": [
      "雪餘寒退。", 
      "惟有青松在。", 
      "春不加榮寒不悴。", 
      "用舍如公都耐。", 
      "流肪磊落龜蛇。", 
      "會留紅日西斜。", 
      "欲助我公壽骨，蟠桃等見桃花。"
    ], 
    "rhythmic": "清平樂"
  }, 
  {
    "author": "吳則禮", 
    "paragraphs": [
      "晨輝初轉。", 
      "拜舞金鑾殿。", 
      "想見對敭符睿春，天語丁寧見晚。", 
      "雍容玉筍班聊，功名早上凌煙。", 
      "金鼎刀圭莫惜，願隨雞犬昇仙。"
    ], 
    "rhythmic": "清平樂"
  }, 
  {
    "author": "吳則禮", 
    "paragraphs": [
      "慶鍾華胄。", 
      "人物朝端秀。", 
      "朝罷章華驕馬驟。", 
      "十萬人家舉手。", 
      "後房桃李娟娟。", 
      "有誰雲雨恩偏。", 
      "看取晚春時候，蘭芽玉茁爭妍。"
    ], 
    "rhythmic": "清平樂"
  }, 
  {
    "author": "吳淑虎", 
    "paragraphs": [
      "門被五王德澤，家承七帝恩光。", 
      "古今富貴迥無雙。", 
      "多少公卿將相。", 
      "久蘊騰空氣宇，行看平步巖廊。", 
      "更祈王母壽而康。", 
      "真個人間天上。"
    ], 
    "rhythmic": "西江月"
  }, 
  {
    "author": "吳叔虎", 
    "paragraphs": [
      "清澈黃河底，乙未政和年。", 
      "坤珍闡瑞，運符五百間生賢。", 
      "日暖曲江花柳，鼎沸韶春弦管，尺五是青天。", 
      "殊寵逢熙載，吉夢送真仙。", 
      "承盛德，公故國，慶雙全。", 
      "行看旌鉞紫泥，丹詔下苕川。", 
      "多祝多男多壽，長願長安長樂，劍履玉宸前。", 
      "蕙炷紫琳館，丹筆蕊珠篇。"
    ], 
    "rhythmic": "水調歌頭", 
    "tags": [
      "黃河"
    ]
  }, 
  {
    "author": "張伯壽", 
    "paragraphs": [
      "天地有英氣，盤結在名山。", 
      "儲精孕秀，誕生豪傑向人間。", 
      "早拾巍科甲第，歸作日邊仙客，眷注不容間。", 
      "講道橋門暇，戲作綵衣歡。", 
      "振斯文，回巨浸，遏狂瀾。", 
      "玉階三尺，好扶經濟侍天顏。", 
      "把取昪平事業，趁取河清桃熟，十載付金鑾。", 
      "草卻登封檢，雙鬢未曾斑。"
    ], 
    "rhythmic": "水調歌頭"
  }, 
  {
    "author": "張伯壽", 
    "paragraphs": [
      "天上姮娥元不老，人間紫府長春。", 
      "朱顏鶴髮更清新。", 
      "觀音常自在，水月淨無塵。", 
      "有子飄飄麟閣像，有孫庭下詵詵。", 
      "他年看取遞成名。", 
      "進封加上國，榮拜太夫人。"
    ], 
    "rhythmic": "臨江仙"
  }, 
  {
    "author": "張伯壽", 
    "paragraphs": [
      "吳越家聲傳鐵券，當年功指山河。", 
      "公侯袞袞後來多。", 
      "休符鍾俊傑，氣宇稟沖和。", 
      "磊落胸襟清廟器，鵬程背可天摩。", 
      "他時帝裏笑鳴珂。", 
      "雙椿猶鶴算，二女已鸞坡。"
    ], 
    "rhythmic": "臨江仙"
  }, 
  {
    "author": "張伯壽", 
    "paragraphs": [
      "家住清湘雲外窟，肯隨玉筍同班。", 
      "竹林風味正相聯。", 
      "獨高霜外節，微露管中斑。", 
      "吏隱叢祠聊寄傲，胸襟半是湖山。", 
      "此君端可助躋攀。", 
      "支頤供鶴立，拱膝看鰲翻。"
    ], 
    "rhythmic": "臨江仙"
  }, 
  {
    "author": "張伯壽", 
    "paragraphs": [
      "龍首鳳池家鼎貴，慶傳仙李芬芳。", 
      "凜然冰雪照閨房。", 
      "誕彌當此日，佳氣滿華堂。", 
      "錦袖新封開大國，詔書急欲徵黃。", 
      "莫辭沉醉九霞觴。", 
      "蟠桃看子實，地久與天長。"
    ], 
    "rhythmic": "臨江仙"
  }, 
  {
    "author": "張伯壽", 
    "paragraphs": [
      "瑞氣薰城春色早，光生簾幕飛浮。", 
      "五陵應是產風流。", 
      "冰清兼玉潤，軒冕一時遊。", 
      "已得長生元妙術，莊椿不數春秋。", 
      "徐卿一醉百無憂。", 
      "但知從此去，袞袞出公侯。"
    ], 
    "rhythmic": "臨江仙"
  }, 
  {
    "author": "張伯壽", 
    "paragraphs": [
      "爆竹聲殘天未曉，金爐細爇沉煙。", 
      "兒孫戲彩映芳鮮。", 
      "共傾元日酒，同祝大椿年。", 
      "我願兒孫如我壽，高低富貴隨緣。", 
      "不須厚祿與多田。", 
      "詩書爲世業，清白是家傳。"
    ], 
    "rhythmic": "臨江仙"
  }, 
  {
    "author": "曹宰", 
    "paragraphs": [
      "歲華將近。", 
      "得昨夜一枝，江南佳信。", 
      "建水城中，武夷峯上，恰屬老人星分。", 
      "間世挺生賢哲，賈馬文章清俊。", 
      "推太守，想區區百里，難淹良駿。", 
      "輿論懷報也，暫把玉山，寄與丹青暈。", 
      "壽旦方臨，祠堂其立，底事古今誰勝。", 
      "自有養生妙訣，贏得朱顏芳鬢。", 
      "猶更好，佩金魚寶帶，凌煙優選。"
    ], 
    "rhythmic": "喜遷鶯"
  }, 
  {
    "author": "曹宰", 
    "paragraphs": [
      "皇都春早，正媚景霽色，融和時候。", 
      "宿靄初收，祥煙新布，桃李滿林惟繡。", 
      "挺生堊朝哲輔，風采獨居人右。", 
      "世希有，看陳思名族，平陽革裔。", 
      "眷厚知已久，近輔名藩，符竹頻分剖。", 
      "一節趨朝，神京作鎮，高掩昔年賢守。", 
      "芝檢異恩才下，玉筍清班須簉。", 
      "壽齡遠，與湖山同永，鬆椿同壽。"
    ], 
    "rhythmic": "喜遷鶯"
  }, 
  {
    "author": "曹宰", 
    "paragraphs": [
      "梅含春信，冒北律嚴寒，南枝先暖。", 
      "月上初弦，萱開九葉，嵩嶽誕生英俊。", 
      "冰玉丰姿瑩徹，錦繡文章煥爛。", 
      "人歌贊，是今朝卓魯，他年伊旦。", 
      "猶羨瓜期近，課春九重，優陟公卿選。", 
      "列鼎鳴鐘，乘軒襲冕。", 
      "直把功名占斷。", 
      "好是賓僚會宴，爭捧觥觴頻勸。", 
      "重重願，與青青松柏，歲寒難變。"
    ], 
    "rhythmic": "喜遷鶯"
  }, 
  {
    "author": "王子容", 
    "paragraphs": [
      "臺袞籌邊，京師蒙福，兩淮談笑塵清。", 
      "正銗筒無訟，桴鼓亦稀鳴。", 
      "閱武分弓角射，催春事、親勸農耕。", 
      "何須付，尋花問柳，小隊出郊坰。", 
      "功名。", 
      "今已就，九重近天，好去辭榮。", 
      "算人間極貴，何似長生。", 
      "刺佔梅山日月，觀二妙，玉紋抨。", 
      "休辭醉，洛陽花信，香到露華亭。"
    ], 
    "rhythmic": "滿庭芳"
  }, 
  {
    "author": "王子容", 
    "paragraphs": [
      "瑞靄騰空，長庚入夢，挺生名世真賢。", 
      "薦膺宸眷，移鎮日華邊。", 
      "千里民謠載路，薰和氣、俱作春妍。", 
      "須知道，西湖草木，亦自肅成權。", 
      "黃堂。", 
      "開雅宴，酒浮雲液，歌倚湘弦。", 
      "□賜金增秩，入侍甘泉。", 
      "且向露桃花底，拚沉醉，頻舉觥舡。", 
      "祈難老，鬢隨柳綠，官共早鶯遷。"
    ], 
    "rhythmic": "滿庭芳", 
    "tags": [
      "西湖"
    ]
  }, 
  {
    "author": "王子容", 
    "paragraphs": [
      "蓬海移春，卿雲約月，慶傳王母驂鸞。", 
      "九仙福地，不減玉龜山。", 
      "況是萊兒繡斧，都襯得、彩舞斕斑。", 
      "瑤觴舉，平反一笑，功行足三十。", 
      "木天。", 
      "來瑞節，行封兩國，宮錦蟬聯。", 
      "更孫枝滿座，蘭畹芝田。", 
      "中詔肩輿上殿，稱萬壽，椒掖歡顏。", 
      "黃鍾數，從新九九，巧曆演長年。"
    ], 
    "rhythmic": "滿庭芳"
  }, 
  {
    "author": "葉景山", 
    "paragraphs": [
      "十月小春時，蓂舒六翠。", 
      "天佑皇家誕賢裔。", 
      "熊羆協夢，疑是麒麟分瑞。", 
      "世間無限事，都如意。", 
      "粉陣香圍，香嬌玉媚。", 
      "春酒爭持泛瓊蟻，笙歌繚繞，同祝我公千歲。", 
      "他年陪綠野，拚酣醉。"
    ], 
    "rhythmic": "感皇恩"
  }, 
  {
    "author": "葉景山", 
    "paragraphs": [
      "清曉於門開壽宴，綺羅香嫋芳叢。", 
      "紅嬌綠軟媚光風。", 
      "繡屏金翡翠，錦帳玉芙蓉。", 
      "珠履爭馳千歲酒，葡萄滿泣金鍾。", 
      "人生福壽古難逢。", 
      "好將家慶事，寫入畫圖中。"
    ], 
    "rhythmic": "臨江仙"
  }, 
  {
    "author": "葉景山", 
    "paragraphs": [
      "楊柳池塘桃李徑，華堂壽宴初開。", 
      "香團翠幕舞風回。", 
      "東山攜妓女，北海罄樽罍。", 
      "玉筍輕敲紅象板，金荷瀲瀲傳杯。", 
      "笙歌繚繞宴春臺。", 
      "華陽閒日日月，綠野醉蓬萊。"
    ], 
    "rhythmic": "臨江仙"
  }, 
  {
    "author": "葉景山", 
    "paragraphs": [
      "春水滿池塘，春風吹柳。", 
      "春草茸茸媚晴晝。", 
      "春煙駘蕩，春色着人如舊。", 
      "春光無限好，花時候。", 
      "春院宴開，春屏環繡。", 
      "春酒爭持介眉壽。", 
      "春衫春暖，春回遏雲聲透。", 
      "春年常不老，鬆筠茂。"
    ], 
    "rhythmic": "感皇恩"
  }, 
  {
    "author": "無名氏", 
    "paragraphs": [
      "昭代數人物，誰似我公賢。", 
      "平生礌礌磊磊，常以義爲先。", 
      "廣立湖中義學，盛集陝西義社，良法自家傳。", 
      "陰德有如此，眉壽不須言。", 
      "聖天子，方右武，覆宗文。", 
      "詩書馬上，看君父子共爭先。", 
      "佇聽天山三箭，還共秋闈一舉，相繼凱歌旋。", 
      "金印大如鬥，富貴出長年。"
    ], 
    "rhythmic": "水調歌頭"
  }, 
  {
    "author": "無名氏", 
    "paragraphs": [
      "雲海漾空闊，風露凜高寒。", 
      "仙翁鶴駕羽節，縹緲下天端。", 
      "指點虛無徵路，時見雙鳧飛舞，揮斥隘塵寰。", 
      "吹笛向何處，海上有三山。", 
      "綵衣新，魚服麗，映朱顏。", 
      "蟠桃未熟，千歲容與旦人間。", 
      "早晚金泥封詔，歸侍紫皇香案，踵武列仙班。", 
      "玉骨自不老，未用九還丹。"
    ], 
    "rhythmic": "水調歌頭"
  }, 
  {
    "author": "李商英", 
    "paragraphs": [
      "慶朋良相遇，夷夏均歡，福沾綿宇。", 
      "扶日勳高，更補天力巨。", 
      "學造淵微，文賡三聖，被褒語。", 
      "來自丹臺，生逢華旦，身登仙路。", 
      "袞繡歸來，水晶宮裏，燕處超然，去天尺五。", 
      "綠髮朱顏，照青春如故。", 
      "一粒刀圭，五更丹竈，與赤松遊處。", 
      "只恐看着蒲輪，趣上沙堤歸去。"
    ], 
    "rhythmic": "醉蓬萊"
  }, 
  {
    "author": "李商英", 
    "paragraphs": [
      "慶長庚協夢，仙李蟠根，挺生名世。", 
      "粉省收聲，早雲霄自致。", 
      "鳳掖鸞坡，荷囊簪筆，久要津歷試。", 
      "紅旆班春，碧油開府，出分憂寄。", 
      "均逸真祠，右弧開宴，宵月光澄，玉爐煙細。", 
      "漆發冰眸，攬浮丘仙袂。", 
      "佇見九重，迂馳三節，詔促還丹陛。", 
      "槐府涼生，榴樽香泛，年年歡醉。"
    ], 
    "rhythmic": "醉蓬萊"
  }, 
  {
    "author": "李商英", 
    "paragraphs": [
      "臘殘寒峭，漸近新正際。", 
      "喜溢門闌靄佳氣。", 
      "遇昌辰，符吉夢，嶽瀆呈祥瑞。", 
      "知是天誕人間奇瑞。", 
      "文章推晁董，學擅卿雲，高揭聲猷縉紳裏。", 
      "上瀛洲冊府，師表宗藩，華要地，俱是宸衷注意。", 
      "又何止看看便持荷，更壽爲崆峒，廣成同歲。"
    ], 
    "rhythmic": "洞仙歌"
  }, 
  {
    "author": "李商英", 
    "paragraphs": [
      "霓旌降節，縹緲蓬瀛裏。", 
      "前是驂鸞在人世。", 
      "雲衢沾聖澤，兩地疏封，須信道，不減瑤臺富貴。", 
      "蘭幃稱壽日，朱紫盈門，碧藕蟠桃奉甘旨。", 
      "更何須，求大藥餌服還丹，長不老，鶴骨仙標無比。", 
      "況壺天日月自延長，看幾度人間，百年千歲。"
    ], 
    "rhythmic": "洞仙歌"
  }, 
  {
    "author": "李商英", 
    "paragraphs": [
      "笙簧繚繞，書鼓聲喧，佳人對舞繡簾前。", 
      "高卷鋪襯，廣列華筵。", 
      "人人獻香祝壽，捧流霞，永慶高年。", 
      "名香爇，睹重重華蓋，金獸噴煙。", 
      "一願皇恩頻降，松柏對龜鶴，彭祖齊肩。", 
      "二願子子孫孫，盡貢三元。", 
      "石崇富貴也休誇，陸地神仙。", 
      "更三願，願年年佳慶，永保團圓。"
    ], 
    "rhythmic": "勝勝慢・聲聲慢"
  }, 
  {
    "author": "李商英", 
    "paragraphs": [
      "喜瓊筵乍啓，似王母、宴瑤池。", 
      "正珠履駢肩，羣仙間坐，冰玉交輝。", 
      "新詞更兼舊曲，聽歌聲、宛轉繞屏幃。", 
      "一縷龍香水麝，滿堂如彩雲飛。", 
      "金卮主獻賓酬。", 
      "無算數醉如泥。", 
      "誚不管山翁，霜髯皓鬢，爲插花枝。", 
      "更闌帶花歸去，有餘香、冉冉惹人衣。", 
      "一枕華胥夢覺，恍然身在桃溪。"
    ], 
    "rhythmic": "木蘭花慢"
  }, 
  {
    "author": "李商英", 
    "paragraphs": [
      "香浮椒柏，暖入酴酥，非煙曉生簾幕。", 
      "絳闕真仙，來自五雲樓閣。", 
      "青霽路岐遊遍，排冠歸、水晶城郭。", 
      "蕭散處，有壺中日月，故園猿鶴。", 
      "好是朱顏難老，嬉遊處，不減少年行樂。", 
      "正好尋春，莫負燕期鶯約。", 
      "沉沉洞天向晚，按官商、重調音樂。", 
      "願歲歲，聽新聲，笙歌院落。"
    ], 
    "rhythmic": "勝勝慢・聲聲慢"
  }, 
  {
    "author": "馬伯升", 
    "paragraphs": [
      "瑞應杉溪縣，光動極星宮。", 
      "人間盛事此日，嶽降自高嵩。", 
      "慶兆三陽開泰，散作一團和氣，無地不春風。", 
      "眉壽八千歲，今代黑頭公。", 
      "聽劍履，上星辰，此行中。", 
      "況金甌姓字，當路那已達宸聰。", 
      "管取鳳池新命，來自虎關上闕，明日到花封。", 
      "王室要師保，叔父勿居東。"
    ], 
    "rhythmic": "水調歌頭"
  }, 
  {
    "author": "馬伯升", 
    "paragraphs": [
      "人品如君，人盡道，士林橫絕。", 
      "那更是、關西流慶，三山英傑。", 
      "欣遇當年神降日，又逢初度陽生月。", 
      "把八千餘歲祝君齡，爲君說。", 
      "君自有，封侯骨。", 
      "君不是，棲鸞客。", 
      "況如今東閣，正收人物。", 
      "坦腹素知王逸少，求賢不必商巖說。", 
      "便明朝、有詔自天來，君王禮。"
    ], 
    "rhythmic": "滿江紅"
  }, 
  {
    "author": "馬伯升", 
    "paragraphs": [
      "和氣應鼙鼓，喜色上轅門。", 
      "貔貅萬騎，爭相慶主將佳晨。", 
      "遙望九霄上闕，靄靄慶雲澄處，一點將星明。", 
      "天瑞不虛應，人傑豈虛生。", 
      "況君家，名將舊，有元勳。", 
      "上方拊髀，要資頗牧作長城。", 
      "管取齋壇入拜，會見凱歌歸奏，振起舊家聲。", 
      "與國同休語，王府又重盟。"
    ], 
    "rhythmic": "水調歌頭"
  }, 
  {
    "author": "陳克", 
    "paragraphs": [
      "搗玉揚珠萬戶，膴眉高髻千峯。", 
      "佳辰清壽黑頭公，老稚扶攜歡動。", 
      "借問優遊黃倚，何如強健夔龍。", 
      "斝舡一棹百分空，澆潑胸中雲夢。"
    ], 
    "rhythmic": "西江月"
  }, 
  {
    "author": "陳克", 
    "paragraphs": [
      "風露絹絹玉井蓮，霓旌絳節會中元。", 
      "鬢頭未學功名晚，金紫由來稱長年。", 
      "青作穗，酒如泉。", 
      "蓬萊方丈自飛仙。", 
      "黃麻敕勝長生籙，早送夔龍到日邊。"
    ], 
    "rhythmic": "鷓鴣天"
  }, 
  {
    "author": "陳克", 
    "paragraphs": [
      "鳳斝飛醇酎，龍筵噴異香。", 
      "又還仁還祝延長。", 
      "正對金風玉露、爽秋光。", 
      "一種莊椿老，五杸仙桂芳。", 
      "當年天產竇家郎。", 
      "須信來春同此、賦高唐。"
    ], 
    "rhythmic": "南歌子"
  }, 
  {
    "author": "陳克", 
    "paragraphs": [
      "愛日烘晴晝，輕寒護曉霜。", 
      "小春庭院繞天香。", 
      "仙風珊珊來自、五雲鄉。", 
      "庭下芝蘭秀，壺中日月長。", 
      "要看發綠與瞳方。", 
      "一笑人間千歲、飲淋浪。"
    ], 
    "rhythmic": "南歌子"
  }, 
  {
    "author": "李清照", 
    "paragraphs": [
      "薄露初零，長宵共、永晝分停。", 
      "繞水樓臺，高聳萬丈蓬瀛。", 
      "芝蘭爲壽，相輝映、簪笏盈庭。", 
      "花柔玉淨，捧觴別有娉婷。", 
      "鶴瘦松青，精神與、秋月爭明。", 
      "德行文章，素馳日下聲名。", 
      "東山高蹈，雖卿相、不足爲榮。", 
      "安石須起，要蘇天下蒼生。"
    ], 
    "rhythmic": "新荷葉"
  }, 
  {
    "author": "莫蒙", 
    "paragraphs": [
      "翠樾陰濃，見嵩山洛水，紫薇光聚。", 
      "鷟雛華飛，黃駒駿天下，夜擎香露奮身許玉斧，來作明堂一柱。", 
      "試看人間，誰能具此，神峯眉宇。", 
      "煙縷搖曳暗霧。", 
      "想高正簇清歌妍舞。", 
      "黑蚌生珠，蟠桃結子，從此幾回相遇。", 
      "去天尺五，人望城南韋杜，畫戟衣翻，門施行馬，行看開府。"
    ], 
    "rhythmic": "壽星明・沁園春"
  }, 
  {
    "author": "莫蒙", 
    "paragraphs": [
      "對畫簾卷，正鉤掛蝦鬚細錦幄。", 
      "展鳳屏。", 
      "開朱戶。", 
      "初啓寶獸，香飄龍麝，嫋嫋煙成穗。", 
      "神仙宴滿座，瑞色籠金翠。", 
      "□□□窈窕，秦娥唱，行雲散，樑□墜。", 
      "花滿帽，酒盈樽，長富長貴。", 
      "唯願如鬆似□，永保千秋歲。", 
      "紅日晚笙歌，擁入瑤池醉。"
    ], 
    "rhythmic": "瑞庭花引"
  }, 
  {
    "author": "莫蒙", 
    "paragraphs": [
      "博山香暖襯江雲。", 
      "舞飛瓊。", 
      "拜雙成。", 
      "霧鬢風鬟，不改舊時青。", 
      "灩灩金船羅袖勸，齊祝壽，比鬆椿。", 
      "照人冰雪自天真。", 
      "翠綃輕。", 
      "下蓬瀛。", 
      "卻笑乘鸞，奔月望長生。", 
      "曾侍瑤池王母宴，猶認得，佩環聲。"
    ], 
    "rhythmic": "江城子"
  }, 
  {
    "author": "莫蒙", 
    "paragraphs": [
      "秋堂風露月初弦。", 
      "望靈源。", 
      "隱珠躔。", 
      "曾許東皇，遊戲了塵緣。", 
      "四海聲名收不得，麾玉節，下清關。", 
      "相逢只說好江山。", 
      "紫宸班。", 
      "待公還。", 
      "壓帽黃花，喜映兩眉間。", 
      "袖裏春風醫國手，應不惜，紫金丹。"
    ], 
    "rhythmic": "江城子"
  }, 
  {
    "author": "寶月", 
    "paragraphs": [
      "延陵福緒，藹遺芳餘慶，直至如今。", 
      "帝錫朋龜曾獻策，早揖丹桂華簪。", 
      "一代榮名，三州遺愛，留入歌吟。", 
      "歸來湖山付得，依舊閒心。", 
      "延賞報德推封。", 
      "名遷書監，喜天恩重臨。", 
      "拜舞龍香還注想，丹闕拖紫垂金。", 
      "酒滿霞觴，期君眉壽，千歲與披衿。", 
      "年年風月，兩行門外桐陰。"
    ], 
    "rhythmic": "念奴嬌"
  }, 
  {
    "author": "鄧肅", 
    "paragraphs": [
      "乳羝屬國歸來早。", 
      "知君膽大身猶小。", 
      "一節不須論。", 
      "功名看致君。", 
      "鎮西樓上酒。", 
      "父老爲君壽。", 
      "更壽太夫人。", 
      "年年封詔新。"
    ], 
    "rhythmic": "菩薩蠻"
  }, 
  {
    "author": "曾", 
    "paragraphs": [
      "去年看月詩成，援毫曾寄鄞江守。", 
      "流傳樂府，慚非賓客，竹枝楊柳。", 
      "今歲江樓，載勤歌扇，青蛾應奏。", 
      "況鈴齋初駐，涼生燕寢，有香霧凝清晝。", 
      "遙想十洲三島，對冰輪、寒光依舊。", 
      "主人來自，清都碧落，天香滿袖。", 
      "寄語嫦娥，剩留清照，時爲公壽。", 
      "恐明光詔下，翩然歸去，試爲霖手。"
    ], 
    "rhythmic": "水龍吟"
  }, 
  {
    "author": "嚴抑", 
    "paragraphs": [
      "雲車鶴蓋，三島朝元后。", 
      "綠意紅情在梅柳。", 
      "想仙風從碧落次，吹得春來甘泉，喜見顏紅宇秀。", 
      "承明厭直，小憩蘋洲，簫鼓行春此時候。", 
      "華堂深蒼聳，天女遙聞，憑細問，應得年長視久。", 
      "喜苕霅邦人詠恩波，原有酒如澠，與公爲壽。"
    ], 
    "rhythmic": "洞仙歌"
  }, 
  {
    "author": "沈長卿", 
    "paragraphs": [
      "瑞氣氤氳入絳紗。", 
      "水沉香薦碧流霞。", 
      "疏梅欲破風前蕊，冷菊猶開霜後花。", 
      "銷粉黛，減鉛華。", 
      "藥爐經卷好生涯。", 
      "絡濱侍從他年貴，便是蟠桃王母家。"
    ], 
    "rhythmic": "鷓鴣天"
  }, 
  {
    "author": "張浚", 
    "paragraphs": [
      "遲日惠風柔。", 
      "桃李成陰綠漸稠。", 
      "把酒樽前逢盛旦，凝眸。", 
      "十里鬆湖瑞氣浮。", 
      "功業古難侔。", 
      "宜在凌煙更上頭。", 
      "已向眉間浮喜氣，風流。", 
      "千歲三分萬戶侯。"
    ], 
    "rhythmic": "南鄉子"
  }, 
  {
    "author": "胡寅", 
    "paragraphs": [
      "玉梅衝臘傳香，瑞蓂秀莢開三四。", 
      "蓮花沉漏，熊羆佔應，洛陽名裔。", 
      "歲比甘羅，便疏同隊，累棋觀志。", 
      "向修文寓直，仙樓侍宴，樑王寶、真難儷。", 
      "多少襟懷未試，暫超然、壺中游戲。", 
      "行看獻策，歸瞻旒藻，常勳斿記。", 
      "歌畔巫雲，舞回鄒管，金釵扶醉。", 
      "有陰功不乞，丹砂十紀，壽祺全畀。"
    ], 
    "rhythmic": "水龍吟"
  }, 
  {
    "author": "魯", 
    "paragraphs": [
      "坐嘯蓬宮，移旌天府，往來三島十洲。", 
      "況瑞靄當年，初下瓊樓。", 
      "自是長生伴侶，那堪更河潤神州。", 
      "人爭嘆，威名福壽，袞袞壓潮頭。", 
      "金甌。", 
      "須滿泛，天廚禁臠，相醞□□。", 
      "□□□□日，此會風流。", 
      "正是湖山春媚，千秋歲、□□民猷。", 
      "還知道，金甌未拜，先拜富民侯。"
    ], 
    "rhythmic": "滿庭芳"
  }, 
  {
    "author": "陸凝之", 
    "paragraphs": [
      "三百年間，青史幾多人物，俱委埃塵。", 
      "獨先生斯世，煉氣成神。", 
      "將我一支丹桂，換他千載青春。", 
      "岳陽樓上，紗巾羽扇，誰識天人。", 
      "千山短褐，掬水擎花，爲君增祝靈椿。", 
      "遙想望、吹笙坐殿，奏舞鸞裀。", 
      "鳳馭雲帲不散，碧桃紫李長新。", 
      "願分餘瀝，九霞光裏，相繼朝真。"
    ], 
    "rhythmic": "雨中花・夜行船", 
    "tags": [
      "岳陽樓"
    ]
  }, 
  {
    "author": "鮦陽居士", 
    "paragraphs": [
      "良月霜清，小春寒淺，瑞庭蓂莢雙飛。", 
      "嶺梅香度，初發向南枝。", 
      "此際高門襲慶，真金降、金璧生輝。", 
      "傳瀛海向歆父子，相繼大名垂。", 
      "廣寒，山藉在，筆驅造化，夕照虹霓。", 
      "暫徘徊、蓮幕名譽交馳。", 
      "行繼夔龍步武，蓬山靜、玉宇春遲。", 
      "當清夜，神交大一，相對熟青藜。"
    ], 
    "rhythmic": "滿庭芳"
  }, 
  {
    "author": "趙士", 
    "paragraphs": [
      "正春風初扇，梅蕊飄香，雨餘晴晝。", 
      "簫鼓聲中，麝煙噴金獸。", 
      "幕府賓僚，杜詩韓筆，竟吐奇爭秀。", 
      "共指喬松，同瞻峻嶽，祝公眉壽。", 
      "漢相功勳，陳思文藻，奕世風流，迥居人右。", 
      "持節分符，屢試經邦手。", 
      "天府劇煩，雍容談笑，令聞光前後。", 
      "君相恩隆，公圭金印，一時親授。"
    ], 
    "rhythmic": "醉蓬萊"
  }, 
  {
    "author": "李樸", 
    "paragraphs": [
      "曉庭天離，擎香肖紫，嚴瑞氣滿春彰。", 
      "勳門舊擎，從來功在江南。", 
      "二百歲中陰德去，今天府享潭潭。", 
      "遵畫一，記得那時，□□□□。", 
      "且趁東風解凍，向柳梢青處，□□□□。", 
      "□□聽滿，此夕何惜醺酣。", 
      "醉挹壽卿春色，一簾花影轉微蟾。", 
      "千秋歲，願祝算數□，多似彭聃。"
    ], 
    "rhythmic": "慶清朝"
  }, 
  {
    "author": "溫鏜", 
    "paragraphs": [
      "東風先報上林春。", 
      "枝上曉鶯新。", 
      "凌虹御氣，鞭鸞翳鳳，來輔玉晨君。", 
      "穩步丹墀青雲路，金鼎侍調羹。", 
      "南極光中，五雲多處，長伴老人星。"
    ], 
    "rhythmic": "少年遊"
  }, 
  {
    "author": "溫鏜", 
    "paragraphs": [
      "謝家庭檻曉無塵。", 
      "芳宴啓良辰。", 
      "風流妙舞，櫻桃清唱，依約駐行雲。", 
      "榴花一盞濃香滿，爲壽百千春。", 
      "歲歲年年，共同勸樂，喜慶與時新。"
    ], 
    "rhythmic": "少年遊"
  }, 
  {
    "author": "溫鏜", 
    "paragraphs": [
      "芙蓉花發去年枝。", 
      "雙燕欲歸飛。", 
      "蘭堂風軟，金爐香暖，新曲動簾帷。", 
      "家人拜上千春壽，深意滿瓊卮。", 
      "綠鬢朱顏，道家裝束。", 
      "長似少年時。"
    ], 
    "rhythmic": "少年遊"
  }, 
  {
    "author": "溫鏜", 
    "paragraphs": [
      "秋風秋露清秋節。", 
      "秋雨過、秋香初發。", 
      "二仙生值好秋天，氣卻與、秋霜爭烈。", 
      "秋霄開宴羣仙列。", 
      "秋娘唱、秋雲低遏。", 
      "壽杯雙勸祝千秋，鎮長對、中秋皓月。"
    ], 
    "rhythmic": "折丹桂"
  }, 
  {
    "author": "芮燁", 
    "paragraphs": [
      "化工着意，向柳稍梅萼，偷回春色。", 
      "蓂葉雙飛政天上，一點文星初謫。", 
      "發藻儒林，當年榮耀，四海聲名白。", 
      "謫仙飛貌，澹然物外蹤跡。", 
      "且與笑傲瀛洲，風流詞翰，自是西垣客。", 
      "異日功成辭富貴，卻與赤松遊劇。", 
      "一曲清歌，三千珠履，不愧非潘璧。", 
      "滿斟芳醑，仰稱遐壽千百。"
    ], 
    "rhythmic": "念奴嬌"
  }, 
  {
    "author": "傅自得", 
    "paragraphs": [
      "洪鈞轉處，都在薰陶內。", 
      "瑞世得奇才，贊化工，協調和氣。", 
      "雄詞健筆，談笑斡千鈞，餘閒手，尹王畿，治行稱尤異。", 
      "雍容儒雅，早合登高位。", 
      "天路踏驊騮，看峨冠，羽儀班綴。", 
      "東風駘蕩，王斝酒鱗紅，春不老，壽難窮，莫惜今朝醉。"
    ], 
    "rhythmic": "驀山溪"
  }, 
  {
    "author": "李鼐", 
    "paragraphs": [
      "餘寒未展，簾幕新來燕。", 
      "楊柳梢頭嫩黃染。", 
      "小溪山繚繞，別是風煙，春澹澹，誰道蓬萊路遠。", 
      "冰姿人不老，長伴春閒，環珮聲中度芳宴。", 
      "寶屏開，煙嫋嫋，金鴨吹香，歡笑處，燭影花光共暖。", 
      "便莫惜瑤觴醉如泥，佔歲歲東風，舞衣歌扇。"
    ], 
    "rhythmic": "洞仙歌"
  }, 
  {
    "author": "李鼐", 
    "paragraphs": [
      "日借嫩黃初看柳。", 
      "池塘冰泮游魚透。", 
      "庭館匆匆佳氣候。", 
      "□山透。", 
      "膺時賢佐生天佑。", 
      "壽者康寧還德厚。", 
      "功名富貴須長久。", 
      "從此安排千歲酒。", 
      "常祝壽。", 
      "一年一獻黃金酎。"
    ], 
    "rhythmic": "漁家傲"
  }, 
  {
    "author": "李鼐", 
    "paragraphs": [
      "種得門闌五福全。", 
      "常珍初喜慶華筵。", 
      "王環醉拍春衫舞，今見康強九九年。", 
      "神爽朗，骨清堅。", 
      "壺天日月舊因緣。", 
      "從今把定春風笑，且作人間長壽仙。"
    ], 
    "rhythmic": "鷓鴣天"
  }, 
  {
    "author": "李鼐", 
    "paragraphs": [
      "珍重高人閻右丞。", 
      "胸中丘壑富丹青。", 
      "暫從天下分軺使，來向人間作壽星。", 
      "涼日掛，暑風輕。", 
      "一番秋思十分清。", 
      "細傾鸚鵡休辭勸，爛醉葡菊不用醒。"
    ], 
    "rhythmic": "鷓鴣天"
  }, 
  {
    "author": "李鼐", 
    "paragraphs": [
      "綠陰清晝。", 
      "兩茸茸、梅子黃時侯。", 
      "華堂金獸。", 
      "香潤爐煙透。", 
      "舞燕回輕袖。", 
      "歌鳳翻新奏。", 
      "院靜人稀，永日遲遲花漏。"
    ], 
    "rhythmic": "一井金"
  }, 
  {
    "author": "李鼐", 
    "paragraphs": [
      "一杯爲壽。", 
      "笑捧處、自傳織手釵頭。", 
      "況有瑞草，齊眉偕老，應難比效。", 
      "鴛鸞鎮日于飛，惟願一百二十歲，永同歡，如魚似水。"
    ], 
    "rhythmic": "一井金"
  }, 
  {
    "author": "李鼐", 
    "paragraphs": [
      "翠煙籠日上花梢。", 
      "花外樓高。", 
      "海犀不動簾櫳靜，晝長人懶鶯嬌。", 
      "寶篆濃薰沉水，清商低按擅槽。", 
      "畫堂深處燕蟠桃。", 
      "親見仙曹。", 
      "霧鬟不改朱顏好，年年長被春饒。", 
      "一品疏封它日，十分沉醉今朝。"
    ], 
    "rhythmic": "風入松"
  }, 
  {
    "author": "李鼐", 
    "paragraphs": [
      "望處水寒雲繞，倚欄千里，澹盪晴暉。", 
      "夢燕門闌，和氣喜動簾幃。", 
      "舞裀重、花明綵鳳，歌扇小、香暖金猊。", 
      "漏聲遲。", 
      "洞天秋曉，風露霏霏。", 
      "嘉時。", 
      "謫仙高宴，華分玉蠟，豔列文姬。", 
      "玉樹臨風，自然老月中枝。", 
      "酒腸寬、胸容雲夢，詞源壯、筆勇助溪。", 
      "且追隨。", 
      "佇看飛詔，穩步沙堤。"
    ], 
    "rhythmic": "玉蝴蝶"
  }, 
  {
    "author": "李鼐", 
    "paragraphs": [
      "臘雪溶酥，春冰浮玉，素蟾三五才過。", 
      "曉來庭戶，何事五雲多。", 
      "盡道九天麟墜，╆環珮、嫋嫋鳴珂。", 
      "風標爽、胸中嵬磊，豪氣挽天河。", 
      "平生，橫溯志，指揮夷虜，平定干戈。", 
      "看它年功業，還讓廉頗。", 
      "且對江山難老，金樽滿、鯨海翻波。", 
      "歌聲轉，玉人扶處，拚取醉顏酡。"
    ], 
    "rhythmic": "滿庭芳"
  }, 
  {
    "author": "韓元吉", 
    "paragraphs": [
      "雨歇雲如隔座屏。", 
      "薰風搖動一天青。", 
      "今年五十平頭過，又喜清歌洗耳聽。", 
      "浮世事，絕曾經。", 
      "此生應直鬥牛星。", 
      "且傾田舍黃雞酒，敢望君家白玉庭。"
    ], 
    "rhythmic": "鷓鴣天"
  }, 
  {
    "author": "韓元吉", 
    "paragraphs": [
      "萬古光寒太白精。", 
      "直宜分作兩郎星。", 
      "不然安得難兄弟，先後堯蓂三莢生。", 
      "霜月冷，斗杓橫。", 
      "老人今夜已齊明。", 
      "他年莫作郎星看，兩兩臺躔拱太清。"
    ], 
    "rhythmic": "鷓鴣天"
  }, 
  {
    "author": "張掄", 
    "paragraphs": [
      "威徹冰河，兵嚴玉帳，濟時人在壺天。", 
      "妙齡談笑，圖畫上凌煙。", 
      "但見勳書鼎鼐，誰知道、名列高仙。", 
      "風雲會，鉤陳羽衛，綠鬢影貂蟬。", 
      "綿綿。", 
      "流慶遠，芝蘭秀髮，折桂爭先。", 
      "佔盛一門，文武更雙全。", 
      "已餌瓊英絳雪，靈龜壽、何止千年。", 
      "年年看，笙歌叢裏，金盞倒垂蓮。"
    ], 
    "rhythmic": "滿庭芳"
  }, 
  {
    "author": "張掄", 
    "paragraphs": [
      "鶴馭來從玉席前。", 
      "笑談勳業照凌煙。", 
      "心遊物外都無礙，春在壺中別有天。", 
      "香似霧，酒如泉。", 
      "華堂冰雪映神仙。", 
      "靈椿不老青松健，花裏年年醉管絃。"
    ], 
    "rhythmic": "鷓鴣天"
  }, 
  {
    "author": "張掄", 
    "paragraphs": [
      "彩舞萱堂喜氣新。", 
      "年年今日慶生辰。", 
      "碧凝香霧籠清曉，紅入桃花媚小春。", 
      "須酩酊，莫逡巡。", 
      "九霞杯冷又重溫。", 
      "壺天自是人難老，長擁笙歌醉洞雲。"
    ], 
    "rhythmic": "鷓鴣天"
  }, 
  {
    "author": "張掄", 
    "paragraphs": [
      "五福仙娥月殿來。", 
      "依稀微步彩雲隨。", 
      "一從別有瑤池宴，不見蟠桃幾度開。", 
      "歌宛轉，舞徘徊。", 
      "碧梧秋意滿池臺。", 
      "年年玉露收殘暑，長送新涼入壽杯。"
    ], 
    "rhythmic": "鷓鴣天"
  }, 
  {
    "author": "張掄", 
    "paragraphs": [
      "消息枝頭梅子黃。", 
      "兩宮恩意釀湖光。", 
      "長庚自是文章瑞，好伴前星燭萬方。", 
      "金鴨暖，玉杯香。", 
      "換鵝筆墨醉淋浪。", 
      "只將名字爲公祝，便合千秋佐玉皇。"
    ], 
    "rhythmic": "鷓鴣天"
  }, 
  {
    "author": "張掄", 
    "paragraphs": [
      "福善天應錫壽祺。", 
      "人生七十古來稀。", 
      "我翁更有椿齡在，餘慶堂前玉樹輝。", 
      "傳世業，長孫枝。", 
      "捧杯歡見老萊衣。", 
      "一陽漸近門多喜，百祿爭迎好事歸。"
    ], 
    "rhythmic": "鷓鴣天"
  }, 
  {
    "author": "張掄", 
    "paragraphs": [
      "月娥來自廣寒宮。", 
      "步搖環珮丁東。", 
      "戲鸞雙舞駕天風。", 
      "雪滿雲空。", 
      "一剪玉梅花小，九霞瓊醴杯濃。", 
      "鳳簫千載莫匆匆。", 
      "且醉壺中。"
    ], 
    "rhythmic": "畫堂春"
  }, 
  {
    "author": "張掄", 
    "paragraphs": [
      "玉池波浪碧如鱗。", 
      "露蓮新。", 
      "新歌一曲翠眉嚬。", 
      "舞乖裀。", 
      "滿酌蘭英酒，須知獻壽千春。", 
      "太平無事荷君恩，齊唱望仙門。"
    ], 
    "rhythmic": "望仙門"
  }, 
  {
    "author": "張掄", 
    "paragraphs": [
      "玉京清漏起微涼。", 
      "好秋光。", 
      "金盃瀲灩酌瓊漿。", 
      "會仙鄉。", 
      "新曲調絲管，新聲更颭霓裳。", 
      "博山爐暖泛濃香。", 
      "爲壽百千長。"
    ], 
    "rhythmic": "望仙門"
  }, 
  {
    "author": "張掄", 
    "paragraphs": [
      "紫微枝上露華濃。", 
      "起秋風。", 
      "管絃聲細出簾櫳。", 
      "象筵中。", 
      "仙酒斟雲液，山歌轉繞樑虹。", 
      "此時佳會慶相逢。", 
      "歡醉且從容。"
    ], 
    "rhythmic": "望仙門"
  }, 
  {
    "author": "侯置", 
    "paragraphs": [
      "白鶴到時節，霜信滿南州。", 
      "金盤露重，銀潢波浪載天流。", 
      "嶽瀆千齡鍾秀，賦出人間英氣，清照洞庭秋。", 
      "烈日嚴霜操，竹簡萬年留。", 
      "蘇屬國，二千秩，若爲酬。", 
      "杜園陰密，未央前席動宸旒。", 
      "入踐紫薇郎省，擢贊綠槐公位，指日鳳池遊。", 
      "千頃玉芝熟，準備飯青牛。"
    ], 
    "rhythmic": "水調歌頭", 
    "tags": [
      "洞庭湖"
    ]
  }, 
  {
    "author": "無名氏", 
    "paragraphs": [
      "八月秋欲半，後夜月將圓。", 
      "天潢當日流潤，□派落人寰。", 
      "塵掃長淮千里，威振南蠻八郡，梓里繡衣還。", 
      "芳毓燕山桂，慶衍謝庭蘭。", 
      "小山陰，長松下，白雲間。", 
      "壺中自有天地，聞早掛逢冠。", 
      "笑指橫空丹壑，閒倚拿雲竹杖，佳處日躋攀。", 
      "山色既無盡，公壽亦如山。"
    ], 
    "rhythmic": "水調歌頭"
  }, 
  {
    "author": "趙彥端", 
    "paragraphs": [
      "兩山空翠煙霏，幾□又入東君□。", 
      "□□但見，肉紅染杏，眉黃着柳。", 
      "彩燕風輕，寶燈月滿，歡連清晝。", 
      "是香山行處，蘇仙座上，春不老，人依舊。", 
      "聞道新騎白鳳，過章臺、天香滿袖。", 
      "英姿不向，通明宮殿，人間未有。", 
      "況是從來，愛留南國，名高北斗。", 
      "看君恩，卻與西湖漲綠，作長生酒。"
    ], 
    "rhythmic": "水龍吟", 
    "tags": [
      "西湖"
    ]
  }, 
  {
    "author": "芮輝", 
    "paragraphs": [
      "晴雲低蘸湖光溼。", 
      "新涼遠帶江聲入。", 
      "風影逼中秋。", 
      "移樽月在樓。", 
      "藍田栽竹手。", 
      "借竹爲君壽。", 
      "蒼翠一年年。", 
      "長承雨露邊。"
    ], 
    "rhythmic": "菩薩蠻"
  }, 
  {
    "author": "芮輝", 
    "paragraphs": [
      "翠屏羅幕遮前後。", 
      "舞袖翻長壽。", 
      "紫髯冠珮御爐香。", 
      "看取明年歸奉、萬年觴。", 
      "今宵池上蟠桃席。", 
      "咫尺長安日。", 
      "寶煙飛焰萬花濃。", 
      "試看中間白鶴、駕仙風。"
    ], 
    "rhythmic": "虞美人"
  }, 
  {
    "author": "劉季裴", 
    "paragraphs": [
      "三光五嶽，震乾坤英彩，非金非玉。", 
      "赫赫巖巖真相種，來跨橫空仙鵠。", 
      "十萬兒童，和豐堂下，齊把梅山祝。", 
      "黑頭難老，歲寒蒼檜修竹。", 
      "須信自有家傳，中庸一卷，是長生真籙。", 
      "借問河陽公去後，幾度桃開桃熟。", 
      "十九年間，夢迴天上，又見棠陰綠。", 
      "看看促覲，喜傳沙路新築。"
    ], 
    "rhythmic": "念奴嬌"
  }, 
  {
    "author": "姜特立", 
    "paragraphs": [
      "丹染吳楓，青環越岫，鏡天霽色凝鮮。", 
      "華堂珊珮，非務擁神仙。", 
      "天遣澄清海嶽，親曾授黃石奇編。", 
      "興王略，智名俱泯，功業妙難言。", 
      "翩翩。", 
      "真迥立，香飄繡袞，色映貂蟬。", 
      "有清詩千首，美酒如川。", 
      "長與嫦娥共約，放冰輪，今夕先圓。", 
      "中秋月，從今屈指，更借一千年。"
    ], 
    "rhythmic": "滿庭芳"
  }, 
  {
    "author": "徐叔至", 
    "paragraphs": [
      "人間秋正好，天上月才圓。", 
      "玉霄人不老，對嬋娟。", 
      "五龍護日，一笑着貂蟬。", 
      "禁殿開金鑰，寶炬宮壺，詔催移下釣天。", 
      "昴奎分秀採，箕翼與長年。", 
      "華堂歌宛轉，舞蹁躚。", 
      "醉圍紅袖，妙墨起風煙。", 
      "回首恩波地，身在江湖，爲公一賦新篇。"
    ], 
    "rhythmic": "促拍滿路花"
  }, 
  {
    "author": "徐叔至", 
    "paragraphs": [
      "兩兩臺符映昴躔，南薰披拂壽爐煙。", 
      "寶圖繼統千齡會，金鉉調元一相賢。", 
      "蘭玉滿，慶蟬聯。", 
      "天教世有魯山川。", 
      "霞觴更對瑤池佲，共看蟠桃着子年。"
    ], 
    "rhythmic": "鷓鴣天"
  }, 
  {
    "author": "范成大", 
    "paragraphs": [
      "仗下儀客筆下文。", 
      "天風駕鶴住仙真。", 
      "榴花三日迎端午，蕉葉千春紀誕辰。", 
      "經圀志，立朝身。", 
      "暫煩高手活吳民。", 
      "明朝莫遣書丹篆，怕引新符刻玉麟。"
    ], 
    "rhythmic": "鷓鴣天"
  }, 
  {
    "author": "范成大", 
    "paragraphs": [
      "碧城風物，有湖中天地。", 
      "長笑羲娥不停軌。", 
      "記蟠桃枝上，金母嗔嘗，回首處，還又三千歲矣。", 
      "料仙人拊頂，曾授長生，名在雲瓊賜書裏。", 
      "懶上鬱蕭臺，應厭高寒，飄然下，赤城遊戲。", 
      "且山澤留連作臞仙，不要管蓬萊海中塵起。"
    ], 
    "rhythmic": "洞仙歌"
  }, 
  {
    "author": "范成大", 
    "paragraphs": [
      "櫻筍園林綠暗，槐榆院落清和，年年高會引笙歌，戲彩人隨燕賀。", 
      "一笑難逢身健，十分休惜顏酡。", 
      "還將瓜棗送金荷，遍照金章滿座。"
    ], 
    "rhythmic": "西江月"
  }, 
  {
    "author": "范成大", 
    "paragraphs": [
      "功行三千宜五福，長生何假金丹。", 
      "從教滄海又成田。", 
      "瓊枝春不老，壁月夜長妍。", 
      "上界從來官府滿，何妨遊戲人間。", 
      "年年強健到樽前。", 
      "莫辭杯瀲灩，君是酒中仙。"
    ], 
    "rhythmic": "臨江仙"
  }, 
  {
    "author": "范成大", 
    "paragraphs": [
      "繡戶當年瑞氣充。", 
      "紫陽駕鶴下天風。", 
      "萬山秀色渾鍾盡，六月炎光一洗空。", 
      "蕉葉滿，綵衣重。", 
      "刻符持節盡人雄。", 
      "坐中金母欣餘慶，勸醉周公勸魯公。"
    ], 
    "rhythmic": "鷓鴣天"
  }, 
  {
    "author": "范成大", 
    "paragraphs": [
      "天氣新晴，尋昨夢，池塘春早。", 
      "雨過湔裙，水上柳絲風嫋。", 
      "卻憶去年今日，桃花人面依前好。", 
      "怪今年、酒量卻添多，銀盃小。", 
      "誰勸我，玉山倒。", 
      "催細抹，翻新調。", 
      "漸金狎壓錦，噴首雲繞。", 
      "籠柏飛來雙翠袖，弓彎內樣人間少。", 
      "爲留連、春色伴山翁，都休老。"
    ], 
    "rhythmic": "滿江紅"
  }, 
  {
    "author": "范成大", 
    "paragraphs": [
      "降嵩儲昂，仙馭來塵表。", 
      "身佩安危人不老。", 
      "化國風光長好。", 
      "功名南北天涯，歡聲蠻嶠胡沙。", 
      "草木何□□露，小春桃李都花。"
    ], 
    "rhythmic": "清平樂"
  }, 
  {
    "author": "范成大", 
    "paragraphs": [
      "何須輕舉，上界多官府。", 
      "身似靈光長鎮魯。", 
      "俯仰人間今古。", 
      "雨餘簾卷江流，朱顏流映瓊舟。", 
      "不假崗陵□壽，西山低似西樓。"
    ], 
    "rhythmic": "清平樂"
  }, 
  {
    "author": "□陽", 
    "paragraphs": [
      "漸紛紛、木葉下亭皋，秋容際寒空。", 
      "慶屏山南畔，龜遊綠藻，鶴舞青松。", 
      "縹緲非煙非霧，喜色有無中。", 
      "簾幕金風細，香篆迷濛。", 
      "好是庭闈稱壽，簇舞裙歌板，歡意重重。", 
      "況芝蘭滿砌，行見黑頭公。", 
      "看昇平、烏棲畫戟，更重開、大國荷榮封。", 
      "人難老，年年醉賞，滿院芙蓉。"
    ], 
    "rhythmic": "八聲甘州"
  }, 
  {
    "author": "趙彥逾", 
    "paragraphs": [
      "春到皇都，日邊已覺風光麗。", 
      "異人名世。", 
      "獨稟陽和粹。", 
      "福壽川增，行慶鴛行綴。", 
      "笙歌重。", 
      "幾多珠翠。", 
      "拚取今宵醉。"
    ], 
    "rhythmic": "點絳脣"
  }, 
  {
    "author": "張孝祥", 
    "paragraphs": [
      "儉德仁諸族，陰功格上清。", 
      "焚香掃地夜朝真。", 
      "看取名花浮玉、鑑齊精。", 
      "寶篆融融滿，□流細細傾。", 
      "雙親俱壽八千齡。", 
      "卻捧紫皇飛詔、上蓬瀛。"
    ], 
    "rhythmic": "南歌子"
  }, 
  {
    "author": "衛時敏", 
    "paragraphs": [
      "騎鯨紫霞客，來作世耆英。", 
      "襟懷金玉循良，名字古無人。", 
      "所至民歌遺愛，脫屣歸來綠野，笑傲樂天真。", 
      "不學渭濱老，公子自長生。", 
      "一杯酒，再三祝，八十春。", 
      "從今細數慶集，百度似今辰。", 
      "綠鬢朱顏長好，何事紫芝仙草，蘭玉自詵詵。", 
      "盛事有如此，誰道四難並。"
    ], 
    "rhythmic": "水調歌頭"
  }, 
  {
    "author": "衛時敏", 
    "paragraphs": [
      "春風桃李，問耐寒何似，霜鬆雪柏。", 
      "珍重撥煩京兆手，早歲聲名霹靂。", 
      "收卷經論，擺遺榮利，物外多間適。", 
      "熊經龜咽，真傳祕訣消息。", 
      "奉秩初滿華嚴，韶顏轉映，綠鬢方瞳碧。", 
      "況□□雲供宴幾，靜對鳧翁鶴客。", 
      "只恐日邊，蒲輪催動，密侍鈞天席。", 
      "上玉卮堯殿，長生倍注仙籍。"
    ], 
    "rhythmic": "念奴嬌"
  }, 
  {
    "author": "高伯達", 
    "paragraphs": [
      "絳闕朝元。", 
      "倦飛鸞控鶴，來寓人間。", 
      "天教散舒和氣，好與春還。", 
      "蓬瀛罷宴，褪仙裳、欲冠貂蟬。", 
      "應是念、瀟湘勝概，來與蕃宣。", 
      "宣室向來初見，嘆不如、文帝夜半虛前。", 
      "多情吊沉賦罷，莫負留連。", 
      "經綸事葉，向朝廷、誰與爭先。", 
      "明歲好，雲屏間坐，十分宣勸金船。"
    ], 
    "rhythmic": "漢宮春"
  }, 
  {
    "author": "高伯達", 
    "paragraphs": [
      "影搖波動。", 
      "曉日浮華棟。", 
      "慶麟紱，徵蘭夢。", 
      "綠擎龜葉小，紅拂蓮腮重。", 
      "簾幕外，半天仙馭來飛鞚。", 
      "兩兩驂鸞鳳。", 
      "□窣珠衣縱。", 
      "香霧散，祥雲擁。", 
      "口傳金母信，酒爲麻姑送。", 
      "休惜醉，與君更下蟠桃種。"
    ], 
    "rhythmic": "千秋歲"
  }, 
  {
    "author": "高伯達", 
    "paragraphs": [
      "海上蟠桃月樣圓。", 
      "從頭屈指幾千年。", 
      "雙成已報春消息，輸與蕭郎半月前。", 
      "風露曉，月華鮮。", 
      "獸爐煙嫋水沉煙。", 
      "騎鸞ⅶ鶴休歸去，留取人間作女仙。"
    ], 
    "rhythmic": "鷓鴣天"
  }, 
  {
    "author": "郝子直", 
    "paragraphs": [
      "風雲際會。", 
      "自軍興勳業，唯公屈指。", 
      "中鏑紅心，驕虜膽喪，中正已迴天意。", 
      "採石扶危鏖戰，激勵熊羆乘勢。", 
      "震天地，沮金狄百萬，元顏誅斃。", 
      "英衛。", 
      "攄紅氣，寰海共欣，雪恨亡胡歲。", 
      "宸眷褒功，華袞貂蟬，榮拜濟時左揆。", 
      "聖君用賢終始，肯使留侯謙退。", 
      "後范蠡，願永佐中興，莊椿同紀。"
    ], 
    "rhythmic": "喜遷鶯"
  }, 
  {
    "author": "郝子直", 
    "paragraphs": [
      "華堂當日誕今辰。", 
      "慶門人降西真。", 
      "一杯千歲祝遐齡。", 
      "莫厭頻斟。", 
      "不願頭白還黑，不願齒落重生。", 
      "但容豔只如今。", 
      "壽等鬆椿。"
    ], 
    "rhythmic": "畫堂春"
  }, 
  {
    "author": "何得之", 
    "paragraphs": [
      "南國蜚聲，三鰲孕粹，中興循吏稱首。", 
      "官在中都，斑參玉筍，妙簡帝心應久。", 
      "長材已試，名字向、金甌先覆。", 
      "貂冕冠蟬載服，鸞臺鳳池榮簉。", 
      "年年桂觴介壽。", 
      "正江梅、犯寒時候。", 
      "料想舞僮歌女，翠鬟依舊。", 
      "富貴人間罕有。", 
      "任鼎沸笙簫對樽□。", 
      "穩步堤沙，高攀禁柳。"
    ], 
    "rhythmic": "天香"
  }, 
  {
    "author": "徐明仲", 
    "paragraphs": [
      "遲日籠晴晝，新火斂餘寒。", 
      "東君着意，留戀春色在人間。", 
      "故遣蓬瀛仙侶，來布陽和德澤，造化寄毫端。", 
      "麾節經行處，喜氣滿江山。", 
      "聽歌謠，五褲暖，二天寬。", 
      "漢朝側席，英雋璽詔促徵還。", 
      "鞭算錢流粟腐，刃往劇剸煩解，啓沃動龍顏。", 
      "已有白麻筆，草制在金鑾。"
    ], 
    "rhythmic": "水調歌頭"
  }, 
  {
    "author": "徐明仲", 
    "paragraphs": [
      "宗社中興佐，廊廟黑頭公。", 
      "故家喬木，十年風虎會雲龍。", 
      "三鎮上流藩翰，千里北門符鑰，何許在民功。", 
      "刀劍還牛犢，饑饉化登豐。", 
      "政成時，春明媚，日和融。", 
      "壽觴如海，願公一酌倒三鬆。", 
      "移取活人心手，歸作調元勳業，談笑共平戎。", 
      "還使十書老，直與古人同。"
    ], 
    "rhythmic": "水調歌頭"
  }, 
  {
    "author": "陳之賢", 
    "paragraphs": [
      "人物英雄，更獨抱、無雙才氣。", 
      "年正壯，文章武略，盡曾留意。", 
      "破膽欲憑胸內甲，清原宴啓舟中誓。", 
      "笑區區、燕雀不能知，青雲志。", 
      "封侯貌，神人比。", 
      "社下手，須榮試。", 
      "況相門出將，君家常事。", 
      "鬥印垂金他日貴，壽杯浮玉今朝醉。", 
      "看年年、南極倍明時，春明媚。"
    ], 
    "rhythmic": "滿江紅"
  }, 
  {
    "author": "陳之賢", 
    "paragraphs": [
      "炎精昌運，慶天爲篤生，中興人傑。", 
      "橫臆甲兵三百萬，要掃羣胡妖孽。", 
      "撫弱憐貧，排奸擊暴，所至人推服。", 
      "飄飄志氣，偉哉一代英特。", 
      "預信袞袞公侯，名聞英胄，素有陰功積。", 
      "騰踏從天上去，笑作龍頭奇客。", 
      "相印重封，將符再綰，盡履青氈物。", 
      "壽杯滿泛，年年長醉正月。"
    ], 
    "rhythmic": "念奴嬌"
  }, 
  {
    "author": "丁求安", 
    "paragraphs": [
      "風捲霜濃，寒銷冰謝。", 
      "一年皎月惟今夜。", 
      "桑弧蓬矢慶門闌，雲旌羽蓋連車馬。", 
      "命服新翻，恩波如瀉。", 
      "海沂致錦傅聲價。", 
      "曉來和氣着梅梢，春隨溫詔看看下。"
    ], 
    "rhythmic": "踏莎行"
  }, 
  {
    "author": "丁求安", 
    "paragraphs": [
      "紫府延齡，瑤池開宴。", 
      "人間好事都如願。", 
      "鳳雛喜帶桂宮香，東牀鎮壓鸞臺彥。", 
      "酒泛金盃，香飄龍篆。", 
      "大家齊把瑤觴獻。", 
      "中興天子急賢才，相期共入金鑾殿。"
    ], 
    "rhythmic": "踏莎行"
  }, 
  {
    "author": "趙師律", 
    "paragraphs": [
      "鏡天露洗，蕩仁風，滿縣正開桃李。", 
      "無訟堂深睛畫永，簾卷鵝山濃翠。", 
      "吏散棠陰，鳥啼花散，簫鼓絃歌地。", 
      "印封碧蘚，笑談無限清致。", 
      "佳會正屬懸弧，十分蕉葉，共祝千秋歲。", 
      "道骨仙風元自有，功業人間遊戲。", 
      "名覆金甌，班聯玉筍，行慶風雲會。", 
      "蓮舟容與，此時歸繼仙裔。"
    ], 
    "rhythmic": "念奴嬌"
  }, 
  {
    "author": "趙師律", 
    "paragraphs": [
      "楚天春晚，盡替了，殘紅點成層碧。", 
      "蝴蝶蜂兒嬌未足，舞破遊絲千尺。", 
      "一夜風高，滿天清露，冷浸瓊樓徹。", 
      "遮鸞繞鳳，使君不是凡骨。", 
      "遊蕩偶爾人間，鈴齋談笑，好作龔黃匹。", 
      "火急功成天上去，卻問蓬萊消息。", 
      "酒瀉鵝兒，十分金盞，染就眉間色。", 
      "滿城爭看，一封鶚薦飛入。"
    ], 
    "rhythmic": "念奴嬌"
  }, 
  {
    "author": "趙師律", 
    "paragraphs": [
      "重陽還近秋光好，銀屏翠箔涼透。", 
      "鳳髓爐溫，魚軒瑞應，天與冰壺清透。", 
      "多文在手。", 
      "更賴玉腰肢，唾花衫袖。", 
      "舊約梅仙，爲來人世作珍偶。", 
      "虛堂簾半卷，化工何限意，妝點時晝。", 
      "裛真香葵傾勸盞，都把芳心爲壽。", 
      "當歌對酒。", 
      "願綠髮朱顏，鎮長依舊。", 
      "寶籙名高，已書千歲久。"
    ], 
    "rhythmic": "齊天樂"
  }, 
  {
    "author": "趙師嚴", 
    "paragraphs": [
      "文章太守，今作湖山主。", 
      "冰雪照人清，賦仙家、出塵風度。", 
      "流芳積慶，故自有淵源，家將相，世侯王，勳德藏盟府。", 
      "政修人治，千里歌來暮。", 
      "有腳是陽春，鼓和風、遍充寰宇。", 
      "芝泥封詔，肯爲郡人留，蒼玉佩，紫金貂，穩上星辰去。"
    ], 
    "rhythmic": "驀山溪"
  }, 
  {
    "author": "無名氏", 
    "paragraphs": [
      "光風轉蕙，正中和節過，豔陽春半。", 
      "暖日曈曨，瑞煙蓬勃，正是生申華旦。", 
      "保釐東土三載，分卻九重霄旰。", 
      "政成也，且凝香燕寢，雍容方面。", 
      "堪羨。", 
      "德望重，敵國隱然，不假長江險。", 
      "堂上奇兵，胸中妙畫，便是當年韓範。", 
      "況逢左轄虛位，早晚洪鈞須轉。", 
      "來歲裏，看內家敕使，傳呼宣勸。"
    ], 
    "rhythmic": "喜遷鶯", 
    "tags": [
      "長江"
    ]
  }, 
  {
    "author": "辛棄疾", 
    "paragraphs": [
      "畫堂簾卷，賀燕雙雙語。", 
      "花柳一番春，倚東風、雕紅鏤翠。", 
      "草堂風月，還似舊家時，歌扇底，舞裀邊，壽斝年年醉。", 
      "兵符傳壘，已蒞葵丘戍。", 
      "兩手挽天河，要一洗、蠻煙瘴雨。", 
      "貂蟬冠冕，應是出兜鍪，飡五鼎，夢三刀，侯印黃金鑄。"
    ], 
    "rhythmic": "驀山溪"
  }, 
  {
    "author": "辛棄疾", 
    "paragraphs": [
      "露染武夷秋，千蠻聳翠。", 
      "練色泓澄玉清水。", 
      "十分冰鑑，未吐玉壺天地。", 
      "精神先付與，人中瑞。", 
      "青鎖步趨，紫微標緻。", 
      "鳳翼看看九十里。", 
      "任揮金碗，莫負涼飈佳致。", 
      "瑤臺人度曲，千秋歲。"
    ], 
    "rhythmic": "感皇恩"
  }, 
  {
    "author": "辛棄疾", 
    "paragraphs": [
      "簪履竟晴晝，畫戟插層霄。", 
      "紅蓮幕底風定，香霧不成飄。", 
      "螺髻梅妝環列，鳳管檀糟交泰，迴雪無纖腰。", 
      "觴酒盪寒玉，冰頰醉江潮。", 
      "頌豐功，祝難老，沸民謠。", 
      "曉庭梅蕊初綻，定報鼎羹調。", 
      "龍袞方思勳舊，已覆金甌名姓，行看紫泥褒。", 
      "重試補天手，高插侍中貂。"
    ], 
    "rhythmic": "水調歌頭"
  }, 
  {
    "author": "沈伯文", 
    "paragraphs": [
      "山連嵩岱，疆分齊魯，濟南自古多奇月。", 
      "魄墮英星，芒剪瑞□，來參漢主龍飛。", 
      "仙露浥繁枝。", 
      "振家聲赫奕，金印傳龜。", 
      "一種春風，後園桃李自成蹊。", 
      "淮堧暫弭旌旗。", 
      "慶歌浮綠野，人靜圜扉。", 
      "梅破粉痕，柳回星眼，相將紫詔催歸。", 
      "玉勒曉驄嘶。", 
      "望天墀咫尺，香惹朝衣。", 
      "最好朱顏綠髮，勸宴鳳凰池。"
    ], 
    "rhythmic": "望海潮"
  }, 
  {
    "author": "錢處仁", 
    "paragraphs": [
      "勳門積慶，爲皇家此日，重生賢輔。", 
      "崧嶽儲神須信道，非特當年申甫。", 
      "清白傳芳，高明馳譽，材更兼文武。", 
      "黑頭年少，風雲還會龍虎。", 
      "天爲指日垂弧，張旜持節，不遣穹廬去。", 
      "中使傳宣，頒賜錫齎，清曉歡聲旁午。", 
      "兩世光華，一門榮耀，盛事誇千古。", 
      "祝公千歲，廟堂長佐賢主。"
    ], 
    "rhythmic": "念奴嬌"
  }, 
  {
    "author": "錢處仁", 
    "paragraphs": [
      "正梧陰碧轉，扇浪涼生，漸回秋意。", 
      "祥繞朱門，有崧靈鍾瑞。", 
      "筆走龍蛇，句雕風月，好客敦高誼。", 
      "蘇小琵琶，綠珠簫管，日添羅綺。", 
      "邃閣清班，貳車清政，奕葉蟬聯，世間誰比。", 
      "行侍甘泉，趁青春榮貴。", 
      "盡卷蝦鬚，滿斟鸚鵡，向畫堂沉醉。", 
      "銅狄摩挲，蓬萊清淺，八千椿歲。"
    ], 
    "rhythmic": "醉蓬萊"
  }, 
  {
    "author": "李煥", 
    "paragraphs": [
      "雲蒸雷動。", 
      "慶瑞嶽降真，祥生申甫。", 
      "元后慈賢，勳臣英烈，百世顯光家譜。", 
      "久許致身忠孝，何止滿懷今古。", 
      "聽輿論，是侯王苗裔，神仙儔侶。", 
      "爭睹藩尹盛，刑揩政成，和氣橫眉宇。", 
      "北闕鶯花，西湖風月，旌騎穩遊天路。", 
      "福海壽山無比，爛醉黃堂歌舞。", 
      "正榮耀，有華姻寵授，清朝恩數。"
    ], 
    "rhythmic": "喜遷鶯", 
    "tags": [
      "西湖"
    ]
  }, 
  {
    "author": "李煥", 
    "paragraphs": [
      "風雲嘉會，有英傑瑞時，來符平泰。", 
      "子建才華，平陽勳業，流慶至今猶在。", 
      "閭史卿來曾記，骨相堂堂龐艾。", 
      "少年日，已心包雲澤，名高嵩岱。", 
      "超邁人盡道，今代吏師，小試猶淹大。", 
      "兩路登車，三州出牧，遊刃了無凝礙。", 
      "便合進推荷橐，迤邐參陪天縡。", 
      "願從此，奉明君真相，優遊千載。"
    ], 
    "rhythmic": "喜遷鶯"
  }, 
  {
    "author": "林伯鎮", 
    "paragraphs": [
      "百年卿族。", 
      "更七葉桂籍，蟬聯相續。", 
      "早冠鰲峯，入持魁柄，卻商野耕巖築。", 
      "搢紳望山瞻鬥。", 
      "勳業銘書金竹。", 
      "倦陶冶，暫鏡湖舒嘯，琳宮休足。", 
      "催促。", 
      "歸秉軸，須與君王，同享無疆福。", 
      "緩訪赤松，莫留綠野，宇縣待公恢復。", 
      "手把命珪堂印，腰束精鏐寒玉。", 
      "願歲歲，看和羹梅綻，古階槐綠。"
    ], 
    "rhythmic": "喜遷鶯"
  }, 
  {
    "author": "林伯鎮", 
    "paragraphs": [
      "破臘星迴春可數。", 
      "天佑中興，嶽降神生再。", 
      "造膝一言曾寤主，翱翔歷遍清華路。", 
      "蓋代功名知自許。", 
      "倦把州麾，小向琳宮任。", 
      "早晚詔催歸禁署，致身宰相雙親具。"
    ], 
    "rhythmic": "鳳棲梧・蝶戀花"
  }, 
  {
    "author": "林伯鎮", 
    "paragraphs": [
      "彌誕秩初筵。", 
      "催舞春雷雜管絃。", 
      "驚破梅梢香噴雪，都緣。", 
      "王母瑤池會列仙。", 
      "殘臘嫩寒天。", 
      "恰在正朝兩日前。", 
      "攙借椒花先獻壽，新元。", 
      "重數壬辰第一年。"
    ], 
    "rhythmic": "南鄉子"
  }, 
  {
    "author": "王渙", 
    "paragraphs": [
      "水沉香靄，滿錢塘千里，秋煙如織。", 
      "萬井歡聲瞻寶錢，遙指明星南極。", 
      "輦路看花，神旗垂彩，名冠金門籍。", 
      "平陽家世，凌煙都減顏色。", 
      "須信勳業風流，陽春有腳，到處開桃李。", 
      "洊擁油幢宸眷重，吳越江南江北。", 
      "認取疏梅，東君深意，遣調羹消息。", 
      "鳳書飛下，綠槐元自相識。"
    ], 
    "rhythmic": "念奴嬌"
  }, 
  {
    "author": "陳敷", 
    "paragraphs": [
      "明月雙溪上，勝景號金華。", 
      "當年此夕，多少鸞鳳雜雲霞。", 
      "共擁飄颻倦伯，來作人間英傑，王謝舊名家。", 
      "綸紼妙文采，帷幄富忠嘉。", 
      "聖天子，形夢寐。", 
      "眷尤加。", 
      "麒麟煙上早晚，丹陛聽宣麻。", 
      "鼎袖無窮勳業，歲歲薰風日永，萱秀北堂花。", 
      "瀲灩綺筵酒，壽算等胡沙。"
    ], 
    "rhythmic": "水調歌頭"
  }, 
  {
    "author": "甄良友", 
    "paragraphs": [
      "杲杲重光，遙山聳翠，九天秋氣高明。", 
      "露團仙掌，初月掛前星。", 
      "帝念吾君父子，親傳授、光啓中興。", 
      "生儲後，是爲三聖，一道以相承。", 
      "昇平。", 
      "當此際，黃花照座，丹桂充庭。", 
      "對雨宮喜色，百辟歡聲。", 
      "好是橙黃桔綠，宣猷殿、酒碧香清。", 
      "重重慶，堯仁舜孝，親見禹功成。"
    ], 
    "rhythmic": "滿庭芳"
  }, 
  {
    "author": "甄良友", 
    "paragraphs": [
      "十月小春天。", 
      "放榜梅花作狀元。", 
      "會慶禮成三日後，生賢。", 
      "第一龍飛不偶然。", 
      "勸酒自彈弦。", 
      "更着班衣壽老仙。", 
      "見說海壇沙張也，明年。", 
      "此夜休嗔我近前。"
    ], 
    "rhythmic": "南鄉子"
  }, 
  {
    "author": "甄良友", 
    "paragraphs": [
      "華表鶴重來，嘉禾合穗。", 
      "天命真人救斯世。", 
      "故仙子來佐，中興之際。", 
      "這回真是個，風雲會。", 
      "天水慶源，錢塘潮勢。", 
      "主聖臣賢千歲。", 
      "半鉤月小，一剪梅花香細。", 
      "太平無事也，休辭醉。"
    ], 
    "rhythmic": "感皇恩"
  }, 
  {
    "author": "甄良友", 
    "paragraphs": [
      "直節傲山雪，偃蓋詠松風。", 
      "天香真色來報，春信月明中。", 
      "六七日分景緯，五百年間英氣，相值產維崧。", 
      "君子中庸也，天下有胡公。", 
      "把州麾，將漕計，簡淵衷。", 
      "淳熙新政，往風虎，趁雲龍。", 
      "底用玉卮卜壽，看取天然難老，高竹與長鬆。", 
      "更有紅梅實，調鼎告成功。"
    ], 
    "rhythmic": "水調歌頭"
  }, 
  {
    "author": "甄良友", 
    "paragraphs": [
      "希夷本是儒先祖。", 
      "雲仍來自神仙所。", 
      "前日一陽生。", 
      "德星今夜明。", 
      "靈椿殊未老。", 
      "仙桂雙雙好。", 
      "好是百花魁。", 
      "年年稱壽杯。"
    ], 
    "rhythmic": "菩薩蠻"
  }, 
  {
    "author": "甄良友", 
    "paragraphs": [
      "照水綺霞明木杪。", 
      "彩翼雙棲，未覺桐陰少。", 
      "正是一年秋光好。", 
      "世間重睹香山老。", 
      "祝壽人如羣玉繞。", 
      "滿酌金蓮，願永諧歌笑。", 
      "仙客莫疑來不早。", 
      "洞中日月天昏曉。"
    ], 
    "rhythmic": "蝶戀花"
  }, 
  {
    "author": "鄭元秀", 
    "paragraphs": [
      "富貴不難致，名節幾人全。", 
      "渡江龍化，於今五十有三年。", 
      "歷數中興諸老，誰似武夷仙伯，操行老彌堅。", 
      "吾道方中否，一柱獨擎天。", 
      "江南北，湘左右，惠宣敷。", 
      "見說韓公城下，米鬥只三錢。", 
      "人願公歸臺鼎，我願公歸草隱，九老要齊肩。", 
      "歲歲祝公壽，風月滿梅川。"
    ], 
    "rhythmic": "水調歌頭"
  }, 
  {
    "author": "鄭元秀", 
    "paragraphs": [
      "園林誇富貴，紅綠簇枝頭。", 
      "陽和毓秀，氣劘屈賈壓曹劉。", 
      "翰墨場中獨步，灑落胸中萬卷，橫截百川流。", 
      "邈視青雲侶，俯着看瀛洲。", 
      "到如今，縈扃務，尚淹留。", 
      "廟堂應得好語，早晚覲宸旒。", 
      "從此立登要路，便可羽儀臺閣，指日鳳池遊。", 
      "歲歲蟠桃會，椿算八千秋。"
    ], 
    "rhythmic": "水調歌頭"
  }, 
  {
    "author": "黃人傑", 
    "paragraphs": [
      "飛花閒院落。", 
      "漸燕觜泥融，蜂須香薄。", 
      "風光未全惡。", 
      "有出林青杏，殿春紅藥。", 
      "東皇舊約。", 
      "把餘芳、一時留著。", 
      "等君侯維嶽佳辰，惜景爲供春酌。", 
      "新樂。", 
      "誰番清韻，非石非金，金城絃索。", 
      "如聞薦鶚，青雲外，有飛削。", 
      "雙鳧容與，摩天東上，穩步鸞臺鳳閣。", 
      "管平泉，晝錦歸時，發猶未鶴。"
    ], 
    "rhythmic": "瑞鶴仙"
  }, 
  {
    "author": "黃人傑", 
    "paragraphs": [
      "垛翠雲蓬遠。", 
      "日鳥高、炎官直午，暑風微扇。", 
      "二六堯蓂開秀莢，跨海冰輪待滿。", 
      "怪院落，笙簫如剪。", 
      "太乙然藜天際下，度卯金仙子，生華旦。", 
      "依日月，近雲漢。", 
      "經時持橐明光殿。", 
      "問江鄉年來有幾，只君方見。", 
      "入座夫人難老甚，炯炯金霞照眼。", 
      "笑指點，瓊舟權勸。", 
      "願得調元勳業就，爲紅泉石磴輕軒冕。", 
      "歸共作，赤松伴。"
    ], 
    "rhythmic": "賀新郎"
  }, 
  {
    "author": "黃人傑", 
    "paragraphs": [
      "突屼金仙屋。", 
      "素秋深、長空霽雨，萬山如浴。", 
      "驚破元戎呼小隊，來看飛泉噴玉。", 
      "正晚谷，清鏡圓熟。", 
      "還是紫微初度至，對禪關，自奏長生曲。", 
      "留杖屨，倚松竹。", 
      "漢中念遠眉休蹙。", 
      "問擎天拄地，個事只今誰獨。", 
      "看領召環回鷁首，笑把江神要束。", 
      "任碾破，澄波新綠。", 
      "去了中興臺輔葉，掛貂蟬莫受風埃觸。", 
      "歸綠野，種瑤簌。"
    ], 
    "rhythmic": "賀新郎"
  }, 
  {
    "author": "黃人傑", 
    "paragraphs": [
      "季琯灰融，盛寒裏、梅香乍放。", 
      "元道是釀成和氣，間生名將。", 
      "馬革裹屍男子志，虎頭食肉通侯相。", 
      "更胸中、十萬擁奇兵，人皆仰。", 
      "腰金印，垂玉帳。", 
      "忠膽銳，雄心壯。", 
      "倚轅門幾望，北州馳想。", 
      "且倒長江爲壽酒，卻翻銀浦千尋浪。", 
      "算時來、一笑洗胡塵，迎天仗。"
    ], 
    "rhythmic": "滿江紅", 
    "tags": [
      "長江"
    ]
  }, 
  {
    "author": "黃人傑", 
    "paragraphs": [
      "老子生朝，蕭然坐離騷窟宅。", 
      "更莫詫、才雄屈宋，詩高劉白。", 
      "不向鳳凰池上住，不逃鸚鵡洲邊跡。", 
      "謾一官、如水過稱呼，諸侯客。", 
      "平生志，水投石。", 
      "首已皓，心猶赤。", 
      "算陸沉雄奮，總非人力。", 
      "廣武成名惟孺子，高陽適意須歡伯。", 
      "睨醉鄉、一笑撫青萍，乾坤窄。"
    ], 
    "rhythmic": "滿江紅"
  }, 
  {
    "author": "黃人傑", 
    "paragraphs": [
      "老火西流，風露洗、銀灣一色。", 
      "還又近、半秋天氣，月將成魄。", 
      "玉燕來時清夢覺，書麟遊處飛仙謫。", 
      "問東南、一尉着斯人，如何得。", 
      "君不學，吳門卒。", 
      "君不問，長安狄。", 
      "且持杯半揖，楚江鸂鶒。", 
      "東府西臺看歷遍，歸來綠野盟泉石。", 
      "卻從容、三萬六千朝，追元白。"
    ], 
    "rhythmic": "滿江紅"
  }, 
  {
    "author": "黃人傑", 
    "paragraphs": [
      "小駐碧油，公兩載、重臨初度。", 
      "滿全楚、襲人和氣，拍天歌舞。", 
      "波涌荊江流不斷，地連巫峽山無數。", 
      "指此山、此水誦公恩，難忘處。", 
      "民有恨，來何暮。", 
      "民有願，歸無遽。", 
      "各相攜臥斷，袞衣歸路。", 
      "只恐九重勞夢寐，不容十國私霖雨。", 
      "看便飛、丹詔日邊來，朝天去。"
    ], 
    "rhythmic": "滿江紅"
  }, 
  {
    "author": "黃人傑", 
    "paragraphs": [
      "記徵鴻歸候，夢燕來時，雪清梅瘦。", 
      "寒日迎長，覺微寬宮漏。", 
      "翼軫分輝，鬥牛呈瑞，間氣維鍾秀。", 
      "江左風流，夷吾家世，塵源深厚。", 
      "況是新聞，日邊增秩，誥墨方妍，玉符將剖。", 
      "五馬西還，看鴛鴻爲偶。", 
      "我有新詞，不論龜鶴，會祝公眉壽。", 
      "南浦長春，西山不老，年華同久。"
    ], 
    "rhythmic": "醉蓬萊"
  }, 
  {
    "author": "黃人傑", 
    "paragraphs": [
      "菊黃萸紫，近重陽、天氣秋光如洗。", 
      "懷燕佔熊，還又應、崧嶽生申時節。", 
      "玉女擎香，金仙持送，錦裏歡聲徹。", 
      "照人風度，滿懷俱是冰雪。", 
      "那更千里江城，政成人化，比春生秋殺。", 
      "雙鳳雲間御詔墨，將下十行新札。", 
      "黃閣亨衢，碧油重幕，穩復清氈物。", 
      "策勳歸去，蟠桃猶許三竊。"
    ], 
    "rhythmic": "念奴嬌"
  }, 
  {
    "author": "黃人傑", 
    "paragraphs": [
      "山光堂下，恰催花雨過，韶華將半。", 
      "蝶舞迴風鶯度曲，暖響笙簫庭院。", 
      "泥軾仙翁，當時此夕，正夢投懷燕。", 
      "紫髯黃髮，到今如此清健。", 
      "豈但風月平分，海沂千里，流得歡聲遍。", 
      "屈宋江山，還助說，莫惜金荷頻卷。", 
      "問壽何如，鳳池三到，卻放壺天晚。", 
      "赤松應待，掛冠歸伴蕭散。"
    ], 
    "rhythmic": "念奴嬌"
  }, 
  {
    "author": "黃人傑", 
    "paragraphs": [
      "生申時節書雲月。", 
      "驚怪玉梅開不徹。", 
      "犯寒那得一枝春，要與邦君供勝絕。", 
      "可軒有個詞清切。", 
      "解送雙鳧朝降闕。", 
      "一聲聲祝一千年，試倩雪兒歌幾闋。"
    ], 
    "rhythmic": "玉樓春"
  }, 
  {
    "author": "黃人傑", 
    "paragraphs": [
      "曉色收梅雨。", 
      "玉衡高、寒杓插午，月生銀浦。", 
      "一片祥光橫碧落，幻出新晴院宇。", 
      "擁閬苑、擎香天女。", 
      "簇引飛仙來瑞世，向烏衣巷陌，生文度。", 
      "人物似，古懷祖。", 
      "履聲合上堯階去。", 
      "問如何低迴計幕，蜀山深處。", 
      "金字催還知有日，且聽尊前妙語。", 
      "更領略、雙成歌舞。", 
      "願借流三峽水，與君侯盡作流霞注。", 
      "觴百舉，壽千數。"
    ], 
    "rhythmic": "賀新郎"
  }, 
  {
    "author": "黃人傑", 
    "paragraphs": [
      "桔綠橙黃霜落候。", 
      "小春天氣宜晴晝。", 
      "一片祥光橫宇宙。", 
      "仙樂奏。", 
      "千官共祝南山壽。", 
      "湛露恩波濃似酒。", 
      "□堂宴罷嵩呼後。", 
      "壓帽宮花紅欲溜。", 
      "還拜手。", 
      "瞻天望聖徘徊久。"
    ], 
    "rhythmic": "漁家傲"
  }, 
  {
    "author": "黃人傑", 
    "paragraphs": [
      "絳河清，丹闕曉。", 
      "雲路燭龍照。", 
      "鶴髮仙翁，笞鳳下天眇。", 
      "瑩然璞玉襟懷，層冰風表。", 
      "鎮長住、人間三島。", 
      "怎知道。", 
      "不用九轉丹砂，靈椿自難老。", 
      "驥子麟兒、勳業付渠了。", 
      "已持紅藥開時，赤松遊處，壽觴對、壺天傾倒。"
    ], 
    "rhythmic": "祝英臺近"
  }, 
  {
    "author": "黃人傑", 
    "paragraphs": [
      "榮喉嬌脆，燕體輕盈，爭翻妙舞新聲。", 
      "元是君侯生日，爽氣澄清。", 
      "天應人爲獻壽。", 
      "春着意、花也留情。", 
      "恣豪飲，似流觴曲水，前度蘭亭。", 
      "況遇湖山官滿，無一事、身心分外安寧。", 
      "買個歸舟，隨鷗趁鷺長征。", 
      "逢時了些事業，還未遇、月釣雲耕。", 
      "世塵外，看西真桃熟，南極星明。"
    ], 
    "rhythmic": "勝勝慢・聲聲慢"
  }, 
  {
    "author": "黃人傑", 
    "paragraphs": [
      "六月炎官收火傘，南薰盡洗煩蒸。", 
      "十三蓂莢又爭青。", 
      "問知陳仲舉，元是此時生。", 
      "別駕功成清暇日，題輿尚帶屏星。", 
      "黑頭非晚至公卿。", 
      "且傾浮蟻酒，來聽祝龜齡。"
    ], 
    "rhythmic": "臨江仙"
  }, 
  {
    "author": "黃人傑", 
    "paragraphs": [
      "江上小春來幾許，湘桃已發微妍。", 
      "開雲今夕降飛仙。", 
      "花神回暖律，天女炷祥煙。", 
      "見說士元方展驥，低迴共應塵緣。", 
      "人間更住一千年。", 
      "卻騎丹鳳去，歸到五雲邊。"
    ], 
    "rhythmic": "臨江仙"
  }, 
  {
    "author": "黃人傑", 
    "paragraphs": [
      "秋色三分繞過二，江城又近重陽。", 
      "翠蓂雙莢爲誰芳。", 
      "梅仙生此日，神物自呈祥。", 
      "陶菊半黃萸鬥紫，一時來共飛觴。", 
      "祝君騰踏比奇章。", 
      "玉枝元不許，眉壽與天長。"
    ], 
    "rhythmic": "臨江仙"
  }, 
  {
    "author": "黃人傑", 
    "paragraphs": [
      "解事西風真可意，秋聲不到堯蓂。", 
      "尚餘□莢十分清。", 
      "知君當此際，清夢應長庚。", 
      "道骨仙風元不老，天開鶴算龜齡。", 
      "更看寶帶換紅鞓。", 
      "拂衣辭管庫，談笑取功名。"
    ], 
    "rhythmic": "臨江仙"
  }, 
  {
    "author": "黃人傑", 
    "paragraphs": [
      "問訊梅花開也未。", 
      "孕雪┭香，春在寒梢尾。", 
      "試與折來供一醉。", 
      "壽鄉容與生春意。", 
      "律轉黃鍾霜小霽。", 
      "月姊乘鸞，伴我浮塵世。", 
      "結取年年今日誓。", 
      "梅花影裏看仙桂。"
    ], 
    "rhythmic": "蝶戀花"
  }, 
  {
    "author": "黃人傑", 
    "paragraphs": [
      "三月桃花浪。", 
      "涌荊紅、浮光散彩，倚空千丈。", 
      "楊柳陰中長堤路，一片笙歌暖響。", 
      "春待晚、氣清天亮。", 
      "聞道君侯生此日，具虎頭、飛食封侯相。", 
      "風度遠，襟懷爽。", 
      "寶杯爲我傾家釀。", 
      "醉鄉深，何妨更盡，吸川鯨量。", 
      "富貴時來應自有，豈在隨人俯仰。", 
      "且共把、眉頭開放。", 
      "但得仙風長不老，又安知、不做東南將。", 
      "勳業付，雲臺上。"
    ], 
    "rhythmic": "賀新郎"
  }, 
  {
    "author": "黃人傑", 
    "paragraphs": [
      "江梅還是嫁東風。", 
      "夜半春心一點融。", 
      "知道個人生此日，暗香浮雪薦金鍾。", 
      "陽春一曲無他願，長願梅花似玉容。", 
      "教見夫榮並子貴，與梅同過百年冬。"
    ], 
    "rhythmic": "瑞鷓鴣"
  }, 
  {
    "author": "黃人傑", 
    "paragraphs": [
      "西風獵獵，秋到雙蓂莢。", 
      "天女擎香開壽□，壽酒浮花蘸甲。", 
      "眉間一點輕黃。", 
      "歸帆已載斜陽。", 
      "去矣留中好住，堯天日月偏長。"
    ], 
    "rhythmic": "清平樂"
  }, 
  {
    "author": "黃人傑", 
    "paragraphs": [
      "金虎鳴秋，玉龍ㄏ月，天氣正涼。", 
      "應夢熊時侯，葉丹苔碧，棲鸞亭館，桔綠橙黃。", 
      "人在蘭臺公子上，更身寄風流屈宋卿。", 
      "登賞處，記含情紓思，曾賦高唐。", 
      "春明舊家不遠，算蟬嫣襲慶，都付仇香。", 
      "況鵾弦初續，和生角徵，鶚書頻下，名廁循良。", 
      "但得西風吹峽水，盡倒卷波瀾添壽觴。", 
      "功業事，有朱顏領略，未許稱量。"
    ], 
    "rhythmic": "沁園春"
  }, 
  {
    "author": "黃人傑", 
    "paragraphs": [
      "臘近嘉平，誰教放、梅梢弄雪。", 
      "更爲問、霜前甘澤，應何時節。", 
      "十莢堯蓂開翠羽，一番潘貌蒸紅頰。", 
      "是武夷、六六洞王中，生賢哲。", 
      "頭未雪，心猶鐵。", 
      "柔不茹，剛難折。", 
      "個功名懷抱，試看攄發。", 
      "淥水中間辭地角，絳霄高處朝天闕。", 
      "管癡兒、事了掛冠歸，方華髮。"
    ], 
    "rhythmic": "滿江紅"
  }, 
  {
    "author": "黃人傑", 
    "paragraphs": [
      "居士生朝，元來是、湖山勝日。", 
      "長共薦、霜前籬落，半黃橙桔。", 
      "酒壓浮蛆新旨釅，香浮瑞獸祥煙密。", 
      "更小蠻、清唱入時宜，聲飄逸。", 
      "湖海量，冰霜質。", 
      "年未老，身猶屈。", 
      "記平生操履，幾曾虧失。", 
      "季野陽秋雖有自，伯仁崆峒原無物。", 
      "待着君、添個老人星，人間出。"
    ], 
    "rhythmic": "滿江紅"
  }, 
  {
    "author": "黃人傑", 
    "paragraphs": [
      "解語宮商，爲誰奏、長生一曲。", 
      "見說道、密堂深處，寶香芬馥。", 
      "月裏飛仙雲際下，乘鸞來伴鳧仙宿。", 
      "約年年、生日醉冰篘，簪梅玉。", 
      "花與貌，爭清淑。", 
      "雲共發，鬥新綠。", 
      "盡壺觴爲壽，苦無他說。", 
      "有子有孫真老大，無嗔無妒家和睦。", 
      "更鸞花、剩着幾番封，平生足。"
    ], 
    "rhythmic": "滿江紅"
  }, 
  {
    "author": "黃人傑", 
    "paragraphs": [
      "逗曉晴煙斂。", 
      "過書雲、祥開五日，漏添宮線。", 
      "葭莞飛灰微度暖，眷着梅梢尚淺。", 
      "怪深院、笙簫如剪。", 
      "非霧非煙浮月觀，應麟書，吐處豪英產。", 
      "遲繡斧，啓華宴。", 
      "楚腰舞徹霓裳遍。", 
      "擁金船，柔纖瑩玉，十分爭勸。", 
      "醉入無何休莫問，日下長安非遠。", 
      "況一點、眉黃新見。", 
      "掩鼻功名須辦了，賦歸來、卻訪喬松伴。", 
      "應未許，雪枝汗。"
    ], 
    "rhythmic": "賀新郎"
  }, 
  {
    "author": "黃人傑", 
    "paragraphs": [
      "急雨收庚暑。", 
      "倚三峯、祥光萬丈，曉窺臨汝。", 
      "金石臺邊人語鬧，驚怪麟書夜吐。", 
      "又卻是、重生申甫。", 
      "筆底婆瀾翻瀚海，更風流，不減王文度。", 
      "冰共雪，是標榘。", 
      "雙鳧有底人間住。", 
      "爲萍江，一齊洗盡，吏奸民蠹。", 
      "見說王堂新有詔，趣近堯天尺五。", 
      "看紫闥黃扉平步。", 
      "我有新翻長壽曲，願淮波、袞袞長東注。", 
      "波未竭，壽無數。"
    ], 
    "rhythmic": "賀新郎"
  }, 
  {
    "author": "黃人傑", 
    "paragraphs": [
      "挺挺君家有祖風。", 
      "ō任餘慶尚無窮。", 
      "釣鰲莫問當年事，汗馬須收第一功。", 
      "何日是，夢維熊。", 
      "麥光搖翠浪花紅。", 
      "一尊敬爲祈難老，要作人間矍鑠翁。"
    ], 
    "rhythmic": "鷓鴣天"
  }, 
  {
    "author": "黃人傑", 
    "paragraphs": [
      "落落南班間世英。", 
      "風流人物漢更生。", 
      "當時良月垂孤處，天女驚香下廣庭。", 
      "鯨作量，兕爲觥。", 
      "盡傾家釀祝脩齡。", 
      "校讎天祿須君輩，藜杖看陪太乙星。"
    ], 
    "rhythmic": "鷓鴣天"
  }, 
  {
    "author": "黃人傑", 
    "paragraphs": [
      "瑞靄朝迷紫極宮。", 
      "梅香輕度瑣窗風。", 
      "關西都護生時節，來吐芳心獻壽鍾。", 
      "頭來白，頻先紅。", 
      "臂強方解挽雕功。", 
      "銀符玉帳輕氈在，穩著功名繼乃翁。"
    ], 
    "rhythmic": "鷓鴣天"
  }, 
  {
    "author": "黃人傑", 
    "paragraphs": [
      "小春撋就雙桃靨。", 
      "伴他二六堯蓂莢。", 
      "紅綠若爲新。", 
      "個時生玉人。", 
      "玉人持酒笑。", 
      "笑與仙翁道。", 
      "從此百年中，鶯花幾度封。"
    ], 
    "rhythmic": "菩薩蠻"
  }, 
  {
    "author": "黃人傑", 
    "paragraphs": [
      "瑤臺夜冷清霜泣。", 
      "聽得雙成語。", 
      "有人乘月下雲端。", 
      "吹徹鳳簫來此、伴棲鸞。", 
      "尊前有個新番曲。", 
      "不唱蟠桃熟。", 
      "一杯聊駐玉精神，長與雪梅爭韻、更爭春。"
    ], 
    "rhythmic": "虞美人"
  }, 
  {
    "author": "黃人傑", 
    "paragraphs": [
      "呂城春色知何處。", 
      "試聽流鶯語。", 
      "江頭別有小壺天，喚起一番花柳、弄芳妍。", 
      "主人元是虯髯種。", 
      "胸次吞雲夢。", 
      "一尊何翅祝長年。", 
      "看取金枝從此、更關聯。"
    ], 
    "rhythmic": "虞美人"
  }, 
  {
    "author": "黃人傑", 
    "paragraphs": [
      "菊花不等重陽到。", 
      "昨夜都開了。", 
      "問知仙子是生辰。", 
      "採翠浮金來供、玉壺春。", 
      "周郎莫計文君壽。", 
      "頭白鬚相守。", 
      "從今更數百年期。", 
      "月底雲間同跨、綵鸞歸。"
    ], 
    "rhythmic": "虞美人"
  }, 
  {
    "author": "黃人傑", 
    "paragraphs": [
      "蓂飛八葉書雲後。", 
      "此日孫枝秀。", 
      "愛他風味似吾人。", 
      "都是筆頭能篆、又能文。", 
      "青青兩鬢年方壯。", 
      "兒女俱成長。", 
      "要添福壽與榮華。", 
      "教取一庭蘭玉、共成家。"
    ], 
    "rhythmic": "虞美人"
  }, 
  {
    "author": "黃人傑", 
    "paragraphs": [
      "疏梅淡月年年好。", 
      "景思今年早。", 
      "迎長時節近佳辰。", 
      "看取袞衣華髮、盡麒麟。", 
      "酒中倒臥南山綠。", 
      "起舞人如玉。", 
      "風流椿樹可憐生。", 
      "長與柳枝桃葉、共青青。"
    ], 
    "rhythmic": "虞美人"
  }, 
  {
    "author": "黃人傑", 
    "paragraphs": [
      "挽紅留翠，爲東皇、那住二分春色。", 
      "燕舞迴風鶯度曲，晴晝光生瑤席。", 
      "天女擎香，長庚入夢，還有飛仙謫。", 
      "方瞳方頰，玉壺清浸胸臆。", 
      "休問辟穀延年，介君眉壽，自有陰功□。", 
      "膝下鵷雛俱擢秀，爭奮摩天雲翼。", 
      "白雪聲中，黃流影裏，且放瓊舟側。", 
      "醉鄉深處，興來時拊金伏。"
    ], 
    "rhythmic": "念奴嬌"
  }, 
  {
    "author": "石孝友", 
    "paragraphs": [
      "分景亭前，梅紅糝、柳金誰粟。", 
      "芳意鬧，燒燈初過，墜萱才六。", 
      "此日悔康歌別駕，當年神降生崧嶽。", 
      "看邦人，稱壽霧凝香，杯叢玉。", 
      "採石月，光天祿。", 
      "姑溪水，增川福。", 
      "炳靈祥曾產，瑞枝奇木。", 
      "秋露短檠詩禮訓，春風小院琵琶曲。", 
      "願長眉疏鬢等鬆椿，年年綠。"
    ], 
    "rhythmic": "滿江紅"
  }, 
  {
    "author": "石孝友", 
    "paragraphs": [
      "賢聖相逢信有因。", 
      "同年同月下穹庭。", 
      "紫薇花下絲綸手，採石江邊袞繡身。", 
      "梅破臘，酒浮春。", 
      "錦繃行弄掌珠新。", 
      "那人請效封人祝，願壽堯君與舜臣。"
    ], 
    "rhythmic": "鷓鴣天"
  }, 
  {
    "author": "石孝友", 
    "paragraphs": [
      "梅雪弄芳馨。", 
      "餞日迎辰契月蓂。", 
      "爭着琴堂稱賀處，娉婷。", 
      "滿捧霞觴璨鯉庭。", 
      "鶴等更龜齡。", 
      "八十仙翁醉復醒。", 
      "好倩洛陽馳譽手，丹青。", 
      "乞與人間作壽星。"
    ], 
    "rhythmic": "南鄉子"
  }, 
  {
    "author": "石孝友", 
    "paragraphs": [
      "簾卷南薰，微雨過、天容似沐。", 
      "開綺燕，紅蕖別館，綠槐高屋。", 
      "靈壽杖橫龍脊瘦，長年酒釀鵝兒熟。", 
      "喚飛瓊、親捧紫霞杯，歌新曲。", 
      "雙鳳好，溫和玉。", 
      "談儉幕，嬉萊眼。", 
      "且功成身退，註名仙籙。", 
      "蓮社焚香冰琢句，蘭亭泚筆雲翻墨。", 
      "願朱顏、長伴赤松遊，騎黃鵠。"
    ], 
    "rhythmic": "滿江紅"
  }, 
  {
    "author": "石孝友", 
    "paragraphs": [
      "且轉桐陰，正玉燕、飛來夏屋。", 
      "簾幕映，海留紅豔，麝重蘭馥。", 
      "風采傳聞瞻瑞節，婉謀曾是回鈞軸。", 
      "卷秦淮、吹入酒杯中，波翻綠。", 
      "丹詔下，公歸速。", 
      "看日奏，三千牘。", 
      "想春迷柳院，夜分蓮燭。", 
      "清暑聲寒蒼玉佩，月娥笑捧長生籙。", 
      "問瑤池、阿母手栽花，何年熟。"
    ], 
    "rhythmic": "滿江紅"
  }, 
  {
    "author": "周雲", 
    "paragraphs": [
      "黃蕊封金，素英縷玉，此花端爲君開。", 
      "五雲深處，昨夜見三臺。", 
      "天相勳門慶胄，嫖姚後，重產英材。", 
      "蟬宮客，胸中萬卷，荷橐久徘徊……。"
    ], 
    "rhythmic": "滿庭芳"
  }, 
  {
    "author": "周雲", 
    "paragraphs": [
      "千崖滴翠。", 
      "正秋高時侯。", 
      "橙黃桔綠又重九。", 
      "有蓬壺仙子、赤鯉來遊，風雲會，施展經綸妙手。", 
      "去年稱壽處，北斗天漿，今夜天漿挹南鬥。", 
      "聽笙簫雲裏奏，月滿瓊樓，瑤臺上、擁出嫦娥觀酒。", 
      "待腳踏層雲倒天河，盡傾向霞觴，與君爲壽。"
    ], 
    "rhythmic": "洞仙歌"
  }, 
  {
    "author": "俞國寶", 
    "paragraphs": [
      "靈谷有莢氣，盤結在巴山。", 
      "雲蒸雨朵欲遣，奇怪出人間。", 
      "不作豐城寶劍，不作渥窪靈種，不作化龍竿。", 
      "生此濟時傑，理亂總相關。", 
      "入爲相，出爲將，兩餘閒。", 
      "忠肝義膽，曾將鯁論破天顏。", 
      "好把昪平勳業，趁取河清桃熟，千歲奉金鑾。", 
      "草卻登封檢，雙鬢未曾斑。"
    ], 
    "rhythmic": "水調歌頭"
  }, 
  {
    "author": "俞國寶", 
    "paragraphs": [
      "南省西清，黃扉青瑣，五年曆遍中都。", 
      "一封朝奏，無乃愛君歟。", 
      "便作筠陽勝賞，東溪上、鷗鳥相娛。", 
      "誰知道，心存魏闕，身暫寄江湖。", 
      "東溪，何所有，冬梅夏柳，春杞秋蕖。", 
      "謾回首，多少籠鳥池魚。", 
      "細看山林朝市，經行處、等是蘧廬。", 
      "今朝好，一杯壽酒，一卷養生書。"
    ], 
    "rhythmic": "滿庭芳"
  }, 
  {
    "author": "俞國寶", 
    "paragraphs": [
      "落落江湖三島，才高懶住清都。", 
      "手攜黃石一編書。", 
      "醉眠莘壠月，閒釣渭川魚。", 
      "見說玉階三尺地，思君來講唐虞。", 
      "夜來南極一星孤。", 
      "不知天子夢，曾到傅巖無。"
    ], 
    "rhythmic": "臨江仙"
  }, 
  {
    "author": "俞國寶", 
    "paragraphs": [
      "木犀開了。", 
      "還是生辰到。", 
      "一笑對東風，喜人與、花容俱好。", 
      "壽筵啓處，香霧撲簾幃，星河曉，晚絲簧奏，拚取金尊倒。", 
      "當年仙子，容易拋蓬島。", 
      "月窟與花期，要同向、人間不老。", 
      "拈枝弄蕊，此樂幾時窮，一歲裏，一番新，莫與蟠桃道。"
    ], 
    "rhythmic": "驀山溪"
  }, 
  {
    "author": "俞國寶", 
    "paragraphs": [
      "春到江南江北了，東皇未識花權。", 
      "直將和氣入巴川。", 
      "逢迎天上客，來作地行仙。", 
      "滿捧一杯聽細說，只今誰似公賢。", 
      "願推功業輔堯年。", 
      "都將閒日月，來醉百花前。"
    ], 
    "rhythmic": "臨江仙"
  }, 
  {
    "author": "俞國寶", 
    "paragraphs": [
      "羣花爛熳，春色濃如酒。", 
      "芳草綠鋪茵，正荼䕷、牡丹時侯。", 
      "佳辰協瑞，來降蕊宮仙，珠簾卷，畫堂深，香霧騰金獸。", 
      "朱顏綠鬢，不改長安舊。", 
      "金盞莫辭深，拚通宵、盡從銀漏。", 
      "笙歌叢裏，歡笑度年華。", 
      "看榮貴，有兒孫，永祝鬆椿壽。"
    ], 
    "rhythmic": "驀山溪"
  }, 
  {
    "author": "俞國寶", 
    "paragraphs": [
      "江天霜曉，梅粉參差吐。", 
      "剪剪暗香風，自吹到、瑤臺仙路。", 
      "輜軿縹緲，昨夜出蓬萊，雲鬢薄，月眉纖，元是飛瓊侶。", 
      "知書識字，書帶先生女。", 
      "來配計然家，貨財等、封君千戶。", 
      "谷量牛馬，更用斗量金，年不老，富無窮，常作蟠桃主。"
    ], 
    "rhythmic": "驀山溪"
  }, 
  {
    "author": "俞國寶", 
    "paragraphs": [
      "雲收霧斂，過一番疏雨，秋容新沐。", 
      "月滿巴山天似水，滿眼祥雲飛撲。", 
      "一點長庚，瑞騰光彩，獨照梅仙屋。", 
      "十洲三島，有人初降凡俗。", 
      "長怪李白疏狂，騎鯨一去，千載無人逐。", 
      "也解重來應尚欠，多少人間傳曲。", 
      "只怨君王，促歸批詔，夜對金蓮燭。", 
      "蓬萊日醉，不知海島桃熟。"
    ], 
    "rhythmic": "念奴嬌"
  }, 
  {
    "author": "王孝嚴", 
    "paragraphs": [
      "昨宵灰動，有階前春草，侵凌春雪。", 
      "碧玉堂前爲壽處，齊祝遐齡千百。", 
      "夜冷笙簫，庭深燈火，應照梅妝額。", 
      "容華依舊，向來姑射標格。", 
      "獨恨綰系日邊，東風回首，還有溪山隔。", 
      "悵望雲飛，凝佇久，空使懷英心折。", 
      "遙折一枝，飽斟花露，再拜瞻南極。", 
      "願言來歲，鳳池同看春色。"
    ], 
    "rhythmic": "念奴嬌"
  }, 
  {
    "author": "陳曄", 
    "paragraphs": [
      "腰下重金貴，眉間一點黃。", 
      "定知從此慶非常。", 
      "況有陰功宜壽、等天長。", 
      "乞得仙家酒，來稱誕日觴。", 
      "乃翁阿母醉何妨。", 
      "行見諸郎接武、上明光。"
    ], 
    "rhythmic": "南歌子"
  }, 
  {
    "author": "陳曄", 
    "paragraphs": [
      "翠竹陰團，綠荷薌嫩，朝來和氣盈盈。", 
      "薰風樓閣，玉燕夢初成。", 
      "便有功名壯志，持符節，麟虎頻。", 
      "更歸來後，掛冠神武，四海□高名。", 
      "今年，方八十，萊衣舞處，岨拜霞觥。", 
      "想笙歌遞奏，鼎沸歡聲。", 
      "何用渠渠頌祝，自應合、福祿安榮。", 
      "丹臺上，玉清山籍，金字注長生。"
    ], 
    "rhythmic": "滿庭芳"
  }, 
  {
    "author": "陳曄", 
    "paragraphs": [
      "算當年紫府，乘興霓車，世間遊戲。", 
      "符節功名，謾略兒小試。", 
      "自掛衣冠，旋栽鬆菊，佔水雲佳致。", 
      "九人年高，重重恩渥，絲綸光賁。", 
      "十里西湖，九霞仙釀，舉勸吾翁，誕辰一醉。", 
      "竇氏陰功，籌彭籛久視。", 
      "嘯傲壺中，燕超塵外，此樂誰能繼。", 
      "庭砌年年，斑斕□濟，朱顏見喜。"
    ], 
    "rhythmic": "醉蓬萊", 
    "tags": [
      "西湖"
    ]
  }, 
  {
    "author": "陳曄", 
    "paragraphs": [
      "化日長。", 
      "政鶯語，囀新篁。", 
      "到處園林垂綠幄，槐風細，梅雨涼。", 
      "見庭戶，瑞靄迴翔。", 
      "擁真仙，鸞馭臨華堂。", 
      "闐闐珠履爭相慶，笙簫奏，綺筵張，捧玉觴。", 
      "好深酌九霞漿，舞袖弓彎呈妙態，更……。"
    ], 
    "rhythmic": "耍鼓令"
  }, 
  {
    "author": "邵元實", 
    "paragraphs": [
      "雙闕步雲尾，六閣上鰲頭。", 
      "侍臣冠底，英英人物是君侯。", 
      "聞道東皇深意，回想西清往事，早晚啓金甌。", 
      "丹扆佇宏略，黃閣待名流。", 
      "九秋天，千歲日，一樽酬。", 
      "策勳黃石，相期茅土更封侯。", 
      "穩扈鉤陳天仗，淨掃攙搶氛祲，按轡入神州。", 
      "收了盧龍塞，卻訪赤松遊。"
    ], 
    "rhythmic": "水調歌頭"
  }, 
  {
    "author": "卑叔文", 
    "paragraphs": [
      "春迴天際，見柳眼翠窺，梅腮粉膩。", 
      "日慶三陽，時逢千載，帷幄挺生元帥。", 
      "亙古撫今忠義，天下安危注意。", 
      "負英偉，信功高耿賈，勳侔霍衛。", 
      "和氣。", 
      "東風裏，樓閣五雲，玉帳環珠翠。", 
      "廟食真揚，人懷邵父，當代虎臣難比。", 
      "擬把倩桃爲壽，莫惜金花沉醉。", 
      "受閫寄，佐君王神武，復恢輿地。"
    ], 
    "rhythmic": "喜遷鶯"
  }, 
  {
    "author": "臧魯子", 
    "paragraphs": [
      "澹露零空，好風光袂，月華飛入觥籌。", 
      "青蓮碧藕，芡實與雞頭。", 
      "笑傲綸巾羽扇，有如此、人物風流。", 
      "西湖上，不妨遊戲，民富自封侯。", 
      "駢蕃。", 
      "新寵渥，棄華延閣，領事園丘。", 
      "看木牛流馬，恢復神州。", 
      "萬里涼霄浩渺，使星共、南極光浮。", 
      "從今好，一秋長醉，直醉過千秋。"
    ], 
    "rhythmic": "滿庭芳", 
    "tags": [
      "西湖"
    ]
  }, 
  {
    "author": "臧魯子", 
    "paragraphs": [
      "虎踞龍蟠萬古雄。", 
      "橫飛一節大江東。", 
      "今歸定作鸞坡客，筆底山川寫不窮。", 
      "吟絮柳，賦東風。", 
      "年年春在建章宮。", 
      "天教隨佛生人世，恰似河沙壽我公。"
    ], 
    "rhythmic": "鷓鴣天"
  }, 
  {
    "author": "臧魯子", 
    "paragraphs": [
      "露洗銀潢，風來玉宇，正當□□□□。", 
      "□□□閣，爭看擁冰輪。", 
      "共指銀河影裏，依稀見、執斧仙人。", 
      "還知麼，天教此夕，嵩嶽再生申。", 
      "夤緣，當閫寄，高明洞物，爽氣侵雲。", 
      "記廣寒宮殿，曾對高真。", 
      "玉兔搗餘靈藥，霞觴化、萬種花春。", 
      "嫦娥囑，願公難老，長似月精神。"
    ], 
    "rhythmic": "滿庭芳"
  }, 
  {
    "author": "陳秉文", 
    "paragraphs": [
      "山涌銀濤，屏間繡巘，太平今日皇州。", 
      "共惟京牧，昭裔本宗周。", 
      "好是王春正月，維嶽降，膺此神休。", 
      "堯階下，蓂存八莢，長應八千秋。", 
      "優遊。", 
      "兼國計，豐財重谷，首善承流。", 
      "更刑清訟簡，政入歌謳。", 
      "已副貂蟬眷寵，誇中外，聳動□謳。", 
      "居恩重，蒼生望切，好個富民侯。"
    ], 
    "rhythmic": "滿庭芳"
  }, 
  {
    "author": "談羲仲", 
    "paragraphs": [
      "星宿呈祥，溪山鍾秀，凜然生此真賢。", 
      "冰清玉潤，還稱歲寒天。", 
      "正是梅梢醞雪，探江南，春信先傅。", 
      "庭軒爽，涓涓皎月，今夜十分圓。", 
      "開筵。", 
      "稱壽處，歌塵飛動，舞袖蹁躚。", 
      "願公與椿鬆，對閱天年。", 
      "第恐宏才重望，不容暫吟醉苕川。", 
      "龍光近，行看鳳詔，來自日華邊。"
    ], 
    "rhythmic": "滿庭芳"
  }, 
  {
    "author": "談羲仲", 
    "paragraphs": [
      "冰玉神人，歲寒時節迎初誕。", 
      "照溪梅綻。", 
      "秀嶺孤鬆遠。", 
      "香霧氤氳，不放重簾卷。", 
      "歌聲緩。", 
      "酒杯深勸。", 
      "此會年年見。"
    ], 
    "rhythmic": "點絳脣"
  }, 
  {
    "author": "王高", 
    "paragraphs": [
      "千枝蔓仙牒，眉宇肖蒼龍。", 
      "就中天賦英傑，玉磬照金鍾。", 
      "滿袖春風和氣，散在苕溪霅水，謳歌頌兒童。", 
      "好個廟堂樣，貂弁馬頭公。", 
      "燭如椽，香似霧，宴蓬瀛。", 
      "我家壽酒須信，不與世間同。", 
      "昨夜歡傳清禁，今日黃堂歌舞，千載一相逢。", 
      "來歲五雲裏，宣勸折黃封。"
    ], 
    "rhythmic": "水調歌頭"
  }, 
  {
    "author": "王高", 
    "paragraphs": [
      "今夕是何夕，南極見祥光。", 
      "自天飄下佳氣，五色覆黃堂。", 
      "爲借鹽梅妙手，暫對褲襦歡頌，森戟護凝香。", 
      "餘事剩吟詠，金薤燦琳琅。", 
      "眷田園，鬆徑舊，菊畦荒。", 
      "欲乘風馭歸去，策杖縱相羊。", 
      "物外乾坤自在，壺裏無塵日月，千歲傲羲皇。", 
      "天意未應許，軍國要平章。"
    ], 
    "rhythmic": "水調歌頭"
  }, 
  {
    "author": "江袤", 
    "paragraphs": [
      "身世誰人知覺夢。", 
      "陽焰空花，盡被三彭弄。", 
      "可但運機畦上甕。", 
      "由來不了輕根重。", 
      "休要尋文披大洞。", 
      "丹鼎屯蒙，養取元珠動。", 
      "意馬此時何用鞚。", 
      "長生自與天齊共。"
    ], 
    "rhythmic": "蝶戀花"
  }, 
  {
    "author": "華嶽", 
    "paragraphs": [
      "挑盡銀缸半夜花。", 
      "拍簾風勁卷龍沙。", 
      "香傳梅福深深意，春在錢塘小小家。", 
      "鴛被半閒才子恨，鶯簧初轉史君誇。", 
      "歸來醉體嬌無力，壓盡名園無限花。"
    ], 
    "rhythmic": "瑞鷓鴣"
  }, 
  {
    "author": "華嶽", 
    "paragraphs": [
      "華月樓前見玉容。", 
      "鳳釵斜褪鬢雲鬆。", 
      "梅花體態香凝雪，楊柳腰肢瘦怯風。", 
      "幾向白雲尋楚□，難憑紅葉到吳宮。", 
      "別來風韻渾如舊，猶恐相逢是夢中。"
    ], 
    "rhythmic": "瑞鷓鴣"
  }, 
  {
    "author": "華嶽", 
    "paragraphs": [
      "自古稱稀，須信道、人生七十。", 
      "當七月、慶生佳節，更逢七夕。", 
      "丹鼎麻姑多兩轉，蟠桃王母無雙實。", 
      "更竹林、作者茂芝蘭，俱無敵。", 
      "持觴勸，辰拱北。", 
      "陰功在，頭俱黑。", 
      "況軻親教子，同聲戰國。", 
      "九萬鵬程當不二，八千椿壽看逾一。", 
      "願從今、屈指再從頭，山中日。"
    ], 
    "rhythmic": "滿江紅"
  }, 
  {
    "author": "華嶽", 
    "paragraphs": [
      "玉纖倒把羅紈扇。", 
      "屏山半倚羞人見。", 
      "回首忽相逢。", 
      "桃花生嫩紅。", 
      "見了嬌無語。", 
      "還向屏山去。", 
      "略略轉秋波。", 
      "客愁無奈何。"
    ], 
    "rhythmic": "菩薩蠻"
  }, 
  {
    "author": "華嶽", 
    "paragraphs": [
      "倚藤臨水，照丰姿自笑，天然丘壑。", 
      "利鞅名繮成底事，空把此身纏縛。", 
      "李杜文章，良平事業，且束之高閣。", 
      "浩然歸去，暮霞殘照零落。", 
      "聞道西北埃塵，東南形勝，次第清河嶽。", 
      "此等功名塵世事，與我初無關約。", 
      "十里松蘿，一蓑煙雨，說甚揚州鶴。", 
      "倚欄長嘯，玉輪飛上天角。"
    ], 
    "rhythmic": "念奴嬌"
  }, 
  {
    "author": "華嶽", 
    "paragraphs": [
      "懶取冠兒，只偏帶、一枝翠柏。", 
      "記刺指、封書羅帶，尚餘殘血。", 
      "愁入柳眉雲黛蹙，汗凝桃臉胭脂溼。", 
      "把玉纖、掩定古詞名，猜誰識。", 
      "瓶已墜，寧無闕。", 
      "盟已負，難成匹。", 
      "念當年亭院，畫樓東北。", 
      "燭影燒殘蝴蝶夢，縠紋皺起鴛鴦翼。", 
      "嘆如今、憔悴憶前歡，重門隔。"
    ], 
    "rhythmic": "滿江紅"
  }, 
  {
    "author": "華嶽", 
    "paragraphs": [
      "裙兒六幅，誰染秋波綠。", 
      "一搦柳腰兩過，樽前粲粲玉。", 
      "暑氣消煩溽。", 
      "日月飛車軸。", 
      "線幕黃簾風露。", 
      "那堪人在天北。"
    ], 
    "rhythmic": "霜天曉角"
  }, 
  {
    "author": "華嶽", 
    "paragraphs": [
      "葉底無風池面靜。", 
      "掬水佳人，拍破青銅鏡。", 
      "殘月朦朧花弄影，新梳斜插烏雲鬢。", 
      "拍索悶懷添酒興。", 
      "旋擷園蔬，隨分成盤飣。", 
      "說與翠微休急性，功名富貴皆前定。"
    ], 
    "rhythmic": "蝶戀花"
  }, 
  {
    "author": "華嶽", 
    "paragraphs": [
      "粉絮飄瓊樹，搖花結玉池。", 
      "蕊仙滕六逞瑰奇。", 
      "都把銀河細剪、做花飛。", 
      "小院風聲急，歌樓酒力微。", 
      "悶中猶記去年時。", 
      "呵手牽人相伴、塑獅兒。"
    ], 
    "rhythmic": "南歌子"
  }, 
  {
    "author": "華嶽", 
    "paragraphs": [
      "羅霧薄、紺綠擁重重。", 
      "八幅寶香薰錦繡，一牀煙浪卷芙蓉。", 
      "屏翠疊東風。", 
      "雲點綴，香汗透玲瓏。", 
      "螺髻鬆鬆沾玉潤，櫻脣淺淺印珠紅。", 
      "人在翠華中。"
    ], 
    "rhythmic": "望江南・憶江南"
  }, 
  {
    "author": "華嶽", 
    "paragraphs": [
      "情刀無斸。", 
      "割盡相思肉。", 
      "說後說應難盡，除非是、寫成軸。", 
      "帖兒煩付祝。", 
      "休對傍人讀。", 
      "恐怕那懣知後，和它也淚瀑漱。"
    ], 
    "rhythmic": "霜天曉角"
  }, 
  {
    "author": "華嶽", 
    "paragraphs": [
      "蒲帆十幅。", 
      "飛破秋江綠。", 
      "天際彩虹千丈，闌干外、瀉寒玉。", 
      "一雨收殘溽。", 
      "雲山開畫軸。", 
      "試問故人何處，青樓在畫橋北。"
    ], 
    "rhythmic": "霜天曉角"
  }, 
  {
    "author": "華嶽", 
    "paragraphs": [
      "……正秋容萬里，十分明潔。", 
      "后羿久忘逃去處，東方尚憶來年月。", 
      "但無端、燕賀賦聲詩，容凡客。"
    ], 
    "rhythmic": "滿江紅"
  }, 
  {
    "author": "華嶽", 
    "paragraphs": [
      "廟社如今，誰復問、夏鬆殷柏。", 
      "最苦是、二江塗腦，兩淮流血。", 
      "壯士氣虹箕斗貫，征夫汗馬兜鍪溼。", 
      "問孫吳、黃石几編書，何曾識。", 
      "青玉鎖，黃金闕。", 
      "車萬乘，騅□匹。", 
      "看長驅萬里，直衝燕北。", 
      "禹地悉歸龍虎掌，堯天更展鵾鵬翼。", 
      "指凌煙、去路復何憂，關山隔。"
    ], 
    "rhythmic": "滿江紅"
  }, 
  {
    "author": "華嶽", 
    "paragraphs": [
      "昨夜壽星朝北極。", 
      "牽牛織女排筵席。", 
      "聞有謫仙先一夕。", 
      "方知得。", 
      "凮流倬底人生日。", 
      "慷慨英雄當路識。", 
      "鶚書已凝循京秩。", 
      "試問遐齡誰與敵。", 
      "回ò繹。", 
      "撇頭添個長長十。"
    ], 
    "rhythmic": "漁家傲"
  }, 
  {
    "author": "華嶽", 
    "paragraphs": [
      "英莢纔開六，寶曆已當千。", 
      "人間收盡繁溽，涼意入虞弦。", 
      "盡道薦衡交剡，更值生申佳節，喜色動閭閻。", 
      "終夜望銀漢，文宿貫臺躔。", 
      "定燕秦，封晉魏，信當然。", 
      "處處紅蓮開幕，曹掾豈能淹。", 
      "見說玉堂飛詔，已許金閨通籍，蓬島伴神仙。", 
      "來歲壽卮酒，應醉御爐煙。"
    ], 
    "rhythmic": "水調歌頭"
  }, 
  {
    "author": "華嶽", 
    "paragraphs": [
      "萬里楚天闊，一點壽星明。", 
      "庭語以識歌舞，拍拍□秋聲。", 
      "會過牛郎六夕，圓欠嫦娥一夜，此際是佳辰。", 
      "□□□□□，□□□□□齎予說，□神嶽，慶生申。", 
      "□領倉符，□兼漕節握藩旌。", 
      "但□閩山建水，無地不陽春。", 
      "今日範滂劉宴，來歲周公伊尹，元化斡洪鈞。", 
      "北闕中書今，南極老人星。"
    ], 
    "rhythmic": "水調歌頭"
  }, 
  {
    "author": "華嶽", 
    "paragraphs": [
      "簾拍風顛，雲共雨、商量欲雪。", 
      "愁不寐、獸爐灰冷，寸腸千結。", 
      "羅帶只貪珠淚擤，金釵不整烏雲側。", 
      "對菱花、空自斂雙蛾，傷離別。", 
      "心下事，憑誰說。", 
      "愁與恨，如山積。", 
      "被傍人調聞，呢龜成鱉。", 
      "塞雁來時空悵望，梅花開後無消息。", 
      "恨薄情、拚卻與分飛，還重憶。"
    ], 
    "rhythmic": "滿江紅"
  }, 
  {
    "author": "趙希蓬", 
    "paragraphs": [
      "強將紙帳醉梅花。", 
      "千劫應知作熱沙。", 
      "夢逐梨雲迷去路，曲隨楊柳到伊家。", 
      "客懷暗遣心頭恨，醉眼休將口上誇。", 
      "清曉酒醒人不見，離愁片片逐飛花。"
    ], 
    "rhythmic": "瑞鷓鴣"
  }, 
  {
    "author": "趙希蓬", 
    "paragraphs": [
      "把定離觴不肯斟。", 
      "聞君未醉盡衷情。", 
      "丁香空結千般恨，柳線難縈一片心。", 
      "只把文章酧素願，莫貪歌舞阻歸程。", 
      "憑君試問湘江竹，班是阿誰舊染成。"
    ], 
    "rhythmic": "瑞鷓鴣"
  }, 
  {
    "author": "趙希蓬", 
    "paragraphs": [
      "長亭無路對孤斟。", 
      "自古離家三日情。", 
      "慷慨要酬平昔志，猖狂休起少年心。", 
      "蘭閨寂寂空回首，鬆蓋亭亭認去程。", 
      "展轉清宵成不寐，巫山有夢幾時成。"
    ], 
    "rhythmic": "瑞鷓鴣"
  }, 
  {
    "author": "趙希蓬", 
    "paragraphs": [
      "溫柔鄉里睹春容。", 
      "無語閒將腳帶鬆。", 
      "魂夢陽臺迷暮雨，丰姿洛浦挹仙風。", 
      "追陪梅下黃昏路，彷彿槐安富貴宮。", 
      "舊恨上心空有感，掃除全付一杯中。"
    ], 
    "rhythmic": "瑞鷓鴣"
  }, 
  {
    "author": "趙希蓬", 
    "paragraphs": [
      "功名富貴，算到頭，怎免委溝填壑。", 
      "曳釣抱琴秋水畔，肯與微官空縛。", 
      "五畝蒼陰，一丘寒碧，說甚凌煙閣。", 
      "靜觀物理，從他榮悴開落。", 
      "任待入谷鳴雛，不須歆豔，免使朝南嶽。", 
      "修竹長鬆常與伴，更有寒梅堪約。", 
      "夜且三更，西風萬籟，入耳悲猿鶴。", 
      "從頭洗去，更無一點圭角。"
    ], 
    "rhythmic": "念奴嬌", 
    "tags": [
      "衡山"
    ]
  }, 
  {
    "author": "趙希蓬", 
    "paragraphs": [
      "晝永無人深院靜。", 
      "一枕春醒，猶未忺臨鏡。", 
      "簾卷新蟾光射影。", 
      "連忙掠起蓬鬆鬢。", 
      "對景沉吟嗟沒興。", 
      "薄倖不來，空把杯盤飣。", 
      "休道婦人多水性。", 
      "今宵獨自言無定。"
    ], 
    "rhythmic": "蝶戀花"
  }, 
  {
    "author": "趙希蓬", 
    "paragraphs": [
      "玉立亭亭樹，水澌小小池。", 
      "園林遍地幻珍奇。", 
      "戰罷奇鱗無數、滿天飛。", 
      "雲凍風威慘，天低月色微。", 
      "紅綃暖帳淺斟時。", 
      "那更樽前清韻、聽歌兒。"
    ], 
    "rhythmic": "南歌子"
  }, 
  {
    "author": "趙希蓬", 
    "paragraphs": [
      "枕痕如斫。", 
      "一線紅生肉。", 
      "睡起嬌羞無語，遠山坐對橫軸。", 
      "燒香頻禱祝。", 
      "偷把簡兒讀。", 
      "字在那人何在，淚珠飛下蔌蔌。"
    ], 
    "rhythmic": "霜天曉角"
  }, 
  {
    "author": "趙希蓬", 
    "paragraphs": [
      "乾結青銅，根走石、參天古柏。", 
      "最好是、蒼陰不怕，火雲如血。", 
      "雪裏直疑神物護，雨餘任待霜皮溼。", 
      "但只愁、澗底老風煙，無人識。", 
      "棟樑用，知難缺。", 
      "輪囷輩，俱非匹。", 
      "望長鬆萬丈，徂徠山北，一種剛姿雕樣勁，共扶大廈翬斯翼。", 
      "便作舟、歸去也何愁，蓬萊隔。"
    ], 
    "rhythmic": "滿江紅"
  }, 
  {
    "author": "趙希蓬", 
    "paragraphs": [
      "休羨鶯花，春富貴、韶光九十。", 
      "最好是、清秋時候，人間何夕。", 
      "天上紫雲車趣駕，殿中青鳥音傳實。", 
      "正女牛、南極一齊明，光相敵。", 
      "詩在手，堂趨北。", 
      "染豪處，池翻黑。", 
      "看回鸞飛誥，寵封新國。", 
      "福比箕疇兼備五，壽除彭祖千中一。", 
      "更好將、大衍數重推，來復日。"
    ], 
    "rhythmic": "滿江紅"
  }, 
  {
    "author": "趙希蓬", 
    "paragraphs": [
      "七葉蓂開，正祈巧、穿針時節。", 
      "織女不驂王母駕，謫生名閱。", 
      "鶴算七旬書寶籙，鵲橋千丈飛銀闕。", 
      "更玳筵、銀燭照紅妝，神仙列。", 
      "歌宛轉，鶯調舌。", 
      "番舞袖，風迴雪。", 
      "對壽觴頻勸，壽星明潔。", 
      "今日漢宮千歲藥，明年唐殿長生月。", 
      "問班衣、戲彩是何人，藍袍客。"
    ], 
    "rhythmic": "滿江紅"
  }, 
  {
    "author": "趙希蓬", 
    "paragraphs": [
      "縞兔黔烏，送不了、人間昏曉。", 
      "問底事、紅塵野馬，浮生擾擾。", 
      "萬古末來千古往，人生得失知多少。", 
      "嘆榮華、過眼只須臾，如風掃。", 
      "籬下菊，門前柳。", 
      "身外事，杯中酒。", 
      "肯教它蕭瑟，負持螯手。", 
      "漠漠江南天萬里，白雲入望何時到。", 
      "倚西風、吼徹劍花寒，頻搔首。"
    ], 
    "rhythmic": "滿江紅"
  }, 
  {
    "author": "趙希蓬", 
    "paragraphs": [
      "何人四座環歌扇。", 
      "平生有限何曾見。", 
      "今日忽遭逢，流霞映臉紅。", 
      "此恨憑誰語，夢逐巫山去。", 
      "對景苦奔波，其如愁思何。"
    ], 
    "rhythmic": "菩薩蠻"
  }, 
  {
    "author": "趙希蓬", 
    "paragraphs": [
      "慧刀揮處人頭落。", 
      "虹霓萬道衝雲腳。", 
      "滅盡我人心，何勞向外尋。", 
      "白蓮生火裏，法忍無生死。", 
      "忍辱兩皆空，龜毛兔角同。"
    ], 
    "rhythmic": "菩薩蠻"
  }, 
  {
    "author": "趙希蓬", 
    "paragraphs": [
      "怪見臺星離紫極。", 
      "果然揆左還虛席。", 
      "明日人間逢七夕。", 
      "真難得。", 
      "生賢特也涓良日。", 
      "飣坐侯鯖人罕識。", 
      "流璃都把賓筵秩。", 
      "壽祝喬松誰與敵。", 
      "珠落繹。", 
      "樽前一列金釵十。"
    ], 
    "rhythmic": "漁家傲"
  }, 
  {
    "author": "趙希蓬", 
    "paragraphs": [
      "熟見蟠桃幾，歲閱大椿千。", 
      "鞭鸞間出簇擁，仙仗藹絲絃。", 
      "落盡紈羅習氣，都把詩書醞籍，憂唸到閭閻。", 
      "人物降崧嶽，文采煥奎躔。", 
      "摶扶搖，遊汗漫，氣飄然。", 
      "珠曹蓮區區，州縣步難淹。", 
      "鶚薦交騰當路，鳳詔飛來伊夕，稱壽萃羣仙。", 
      "事業登黃閣，圖繪上凌煙。"
    ], 
    "rhythmic": "水調歌頭"
  }, 
  {
    "author": "趙希蓬", 
    "paragraphs": [
      "勁節剛姿，誰與比、歲寒松柏。", 
      "幾度欲、排雲呈腹，叩頭流血。", 
      "杜老愛君□謾苦，賈生流涕衣空溼。", 
      "爲國家、子細計安危，淵然識。", 
      "英雄士，非全闕。", 
      "東南富，尤難匹。", 
      "卻甘心修好，無心逐北。", 
      "螳怒空橫林影臂，鷹揚不展秋空翼。", 
      "但只將、南北限藩籬，長江隔。"
    ], 
    "rhythmic": "滿江紅", 
    "tags": [
      "長江"
    ]
  }, 
  {
    "author": "趙希蓬", 
    "paragraphs": [
      "海闊何人，工剪水、飛花作雪。", 
      "剛不北、秋高風勁，露凝霜潔。", 
      "遍地直疑瓊玉砌，對人恍在珠璣側。", 
      "比尋常、萬翠與千紅，渾然別。", 
      "梁園內，都休說。", 
      "藍關路，堆如積。", 
      "把行人凍得，頭顱如鰲。", 
      "翡翠簾中杯瀲灩，銷金帳裏姑情息。", 
      "偶興來、訪戴起山陰，真相憶。"
    ], 
    "rhythmic": "滿江紅"
  }, 
  {
    "author": "程伯春", 
    "paragraphs": [
      "功名果何物，天欲付英豪。", 
      "請看襄漢，今日誰駕六靈鰲。", 
      "閱禮崇詩元帥，大纛高牙臨塞，砥柱一洪濤。", 
      "百辟拱辰極，歡動赭黃袍。", 
      "策無遺，勳益著，德彌高。", 
      "定知陽報，謝庭蘭玉付兒曹。", 
      "秀髮如君獨擅，渾似當年幼度，文武素兼韜。", 
      "歲歲長爲壽，霞液薦蟠桃。"
    ], 
    "rhythmic": "水調歌頭"
  }, 
  {
    "author": "趙良玉", 
    "paragraphs": [
      "紅杏香中，綠楊影裏，畫橋春水泠泠。", 
      "深沉院滿，風送賣花聲。", 
      "又是清明近也，粉牆畔，時有遷鶯。", 
      "當此際，人傳天上，特降玉麒麟。", 
      "風雲。", 
      "今會遇，名邦坐撫，入侍嚴宸。", 
      "更兒孫蘭玉，都是寧馨。", 
      "脆管繁弦競奏，蕙爐嫋，沉水煙輕。", 
      "華筵罷，江城回首，一點壽星明。"
    ], 
    "rhythmic": "滿庭芳"
  }, 
  {
    "author": "趙孟謙", 
    "paragraphs": [
      "榮魁鶚薦。", 
      "一舉南宮膺妙選。", 
      "人物規模。", 
      "楚楚吾家千里駒。", 
      "綵衣侍酒。", 
      "更祝二親無限壽。", 
      "父子榮遷。", 
      "俱侍玉皇香案前。"
    ], 
    "rhythmic": "減字木蘭花"
  }, 
  {
    "author": "張明中", 
    "paragraphs": [
      "卓煢歐陽子。", 
      "是江山、毓秀鍾靈，異才間世。", 
      "恰則韶光三月暮，蓂葉堯階有四。", 
      "正天啓、懸弧盛事。", 
      "金鴨亭亭書雲篆，散非煙、南極真仙至。", 
      "來爲爾，薦嘉瑞。", 
      "神清洞府丹書字。", 
      "擁笙歌、綺席高張，更羅珠翠。", 
      "千里長春人不老，仙籍玉環暗記。", 
      "但判取、醄醄沉醉。", 
      "擬作新詩八千首，待一年、一獻稱俾爾。", 
      "耆而艾，昌而熾。"
    ], 
    "rhythmic": "賀新郎"
  }, 
  {
    "author": "劉克莊", 
    "paragraphs": [
      "四大因緣做，苦海憑船渡。", 
      "一棹清風到岸頭，得上無生路。", 
      "人嘆風貧苦，我步閒閒趣。", 
      "脫體全空沒一文，勝似石崇富。"
    ], 
    "rhythmic": "卜算子"
  }, 
  {
    "author": "劉克莊", 
    "paragraphs": [
      "自入玄門戶，寂寂清虛做。", 
      "靜裏披搜四假身，勘破塵行路。", 
      "悟上還重悟，得得真閒趣。", 
      "收住身中無價真，豈逐人情去。"
    ], 
    "rhythmic": "卜算子"
  }, 
  {
    "author": "劉克莊", 
    "paragraphs": [
      "風漢閒中做，彼岸神舟渡。", 
      "萬里晴空無片雲，月照南溪路。", 
      "割斷冤情苦，默默明玄趣。", 
      "一任傍人笑我貧，肚裏非常富。"
    ], 
    "rhythmic": "卜算子"
  }, 
  {
    "author": "劉克莊", 
    "paragraphs": [
      "纖軟小腰身，明秀天真面。", 
      "淡畫修眉小作春，中有相思怨。", 
      "昔立向人羞，顏破因誰倩。", 
      "不比陽臺夢裏逢，親向尊前見。"
    ], 
    "rhythmic": "卜算子"
  }, 
  {
    "author": "劉克莊", 
    "paragraphs": [
      "梅嶺數枝春，疏影斜臨水。", 
      "不借芳華只自香，嬌面長如洗。", 
      "還把最繁枝，過與偏憐底。", 
      "試把鸞臺子細看，何似丹青裏。"
    ], 
    "rhythmic": "卜算子"
  }, 
  {
    "author": "方岳", 
    "paragraphs": [
      "曉傍蒼崖，滴寒露、研朱點易。", 
      "五十四卦爲歸姝，惟幽人吉。", 
      "彼美人兮春上下，如吾徒者山南北。", 
      "辨一生、堅壁臥煙霞，詩無敵。", 
      "人間世，膠中漆。", 
      "功名事，刀頭蜜。", 
      "放乾坤醉眼，看朱成碧。", 
      "曾共梅花相爾汝，僅教雪後無消息。", 
      "莫怕寒、容易嫁東風，春狼藉。"
    ], 
    "rhythmic": "滿江紅"
  }, 
  {
    "author": "方岳", 
    "paragraphs": [
      "老子興不淺，歸矣復言歸。", 
      "不知歸又何處，知我者何希。", 
      "幸有青山一片，付與白雲千載，便可樂漁磯。", 
      "且盡一杯酒，春甕曉生肥。", 
      "倩梅花，邀澗叟，醉林扉。", 
      "五年今已如此，莫倚健於飛。", 
      "日月籠中雙鳥，今古人間一馬，五十五年非。", 
      "歸去不歸去，未了比山薇。"
    ], 
    "rhythmic": "水調歌頭"
  }, 
  {
    "author": "方岳", 
    "paragraphs": [
      "雨帶蒼煙，須粘殘雪，幾年今日秋崖。", 
      "梅花籬落，不減舊情懷。", 
      "更覺神仙有分，一條冰、羽客官階。", 
      "朝真外，研朱點易，風露滴鬆釵。", 
      "蓬萊。", 
      "清淺未，吾將遊戲，月塢雲齊。", 
      "已相期汗漫，鶴蛻青鞋。", 
      "一念人間塵土，爲雛孫、留醉茅柴。", 
      "今而後，村書雜字，僅有老生涯。"
    ], 
    "rhythmic": "滿庭芳"
  }, 
  {
    "author": "方岳", 
    "paragraphs": [
      "幾年詩骨雪槎牙。", 
      "痼煙霞。", 
      "老生涯。", 
      "五十八翁，堪喜亦堪嗟。", 
      "忽憶香山居士語，還失笑，較爭些。", 
      "荒寒梅塢月橫斜。", 
      "短籬遮。", 
      "野人家。", 
      "枝北枝南，須有兩三花。", 
      "緊閉竹門傳語客，那得暇，盡由他。"
    ], 
    "rhythmic": "江城子"
  }, 
  {
    "author": "郭子正", 
    "paragraphs": [
      "多種陰功，後蒙天報，榮貴長久。", 
      "一片靈臺，丹青要畫，畫請看人間秀。", 
      "慈仁雅着，延永鬆年，內鼎有丹方就。", 
      "想除非，真的高人，五福自然兼有。", 
      "從來義方，今見公輔，量運夔龍居後。", 
      "承北門風，相傳世業，都是經邦手。", 
      "狂歌將意，知公難老，永助慶堂尊酒。", 
      "有重重，腰金孫子，繼來獻壽。"
    ], 
    "rhythmic": "永遇樂"
  }, 
  {
    "author": "朱子厚", 
    "paragraphs": [
      "酴醿浴罷溫香玉。", 
      "牡丹睡起歌雲綠。", 
      "彈壓屬東陽。", 
      "留春在慶堂。", 
      "簡端新組綬。", 
      "輝映煙嵐秀。", 
      "妙曲倩清妍。", 
      "祝君無盡年。"
    ], 
    "rhythmic": "菩薩蠻"
  }, 
  {
    "author": "張埴", 
    "paragraphs": [
      "玉宇風清，金莖露爽，五日新秋。", 
      "正好小軒，相逢初度，七十邊頭。", 
      "滿前白髮けけ。", 
      "有抱得曾孫弄否。", 
      "從此長看，星明南極，人醉西樓。"
    ], 
    "rhythmic": "失調名"
  }, 
  {
    "author": "汪元量", 
    "paragraphs": [
      "內家雨宿日輝輝。", 
      "夾遙桃花張錦機。", 
      "黃纛軟輿擡聖母，紅羅涼傘罩賢妃。", 
      "龍舟縹緲搖紅影，羯鼓喧譁撼綠漪。", 
      "阿監柳亭排燕處，美人鬥把玉簫吹。"
    ], 
    "rhythmic": "瑞鷓鴣"
  }, 
  {
    "author": "汪元量", 
    "paragraphs": [
      "玉砌雕欄。", 
      "見吳宮西子，一笑嫣然。", 
      "舞困人間半嚲，豔粉爭妍。", 
      "珠簾盡卷，看人間、金屋神仙。", 
      "歌隊裏，霞裾嫋娜，百般嬌態堪憐。", 
      "別有一枝仙種，更同心並蒂，來奉君筵。", 
      "猩蜃若教解語，曲譜應傳。", 
      "柘黃獨步，晝籠睛，錦幄張天。", 
      "試剪插，金瓶千朵，醉時細看嬋娟。"
    ], 
    "rhythmic": "漢宮春"
  }, 
  {
    "author": "汪元量", 
    "paragraphs": [
      "天中樹木，高聳玲瓏，向濯纓亭曲。", 
      "繁枝綴玉。", 
      "開朵朵九出。", 
      "飛瓊環簇。", 
      "唐昌曾見，有玉女、來送春目，更月夜、八仙相聚。", 
      "素質粲然幽獨。", 
      "江淮倦客再遊，訪后土瓊英，樹已傾覆，攀條掐幹，細嗅來、尚有微微清馥。", 
      "卻疑天上列燕賞，催汝歸速。", 
      "恐後時、重謫人間，剩把鉛華妝束。"
    ], 
    "rhythmic": "瑤花"
  }, 
  {
    "author": "汪元量", 
    "paragraphs": [
      "檀欒宮牆數仞，敞朱簾繡戶。", 
      "正春暖、飄拂和風，袞入紅塵香霧。", 
      "見絲柳青青，嫋娜如學宮腰舞。", 
      "有黃鶯、恰恰飛來，一梭金羽。", 
      "小巧身兒，錦心繡口，圓滑遽如許。", 
      "避人，漸飛入瓊林藏身，桃杏深處。", 
      "對銀屏、珠圓翠陳，隔葉底、恣歌金縷。", 
      "忽羣妃，拍手驚飛，奮然高舉。", 
      "曉來雨溼，花娜柳垂，誤投羅網去。", 
      "緩緩訪、六宮尋問，玉纖爭握。", 
      "放入金籠，眼嬌眉嫵。", 
      "身如旅瑣，無心求友。", 
      "煙窗分影光陰裏，聽蠻聲，似怨還如訴。", 
      "青山隔斷，紅妝滿眼，誰憐一匊。", 
      "幽恨難吐，沉香拂拂。", 
      "亭北闌干，已得君王顧。", 
      "但暗憶、西湖美景，雨色晴光，入翠穿紅，巧轉嬌語。", 
      "鶯鶯休怨天家，已贈金衣公子。", 
      "生前號這恩榮，物類將何補。", 
      "嬌黃白奏詞臣，爲爾翻成，太平樂府。"
    ], 
    "rhythmic": "鶯啼序", 
    "tags": [
      "西湖"
    ]
  }, 
  {
    "author": "汪元量", 
    "paragraphs": [
      "綠荷初展。", 
      "海榴花半吐，繡簾高卷。", 
      "整頓朱弦，奏霓裳初遍，音清意遠。", 
      "恍然在廣寒宮殿，窈窕柔情，綢繆細意，閒愁難剪。", 
      "曲中似哀似怨。", 
      "似梧桐葉落，秋雨聲顫。", 
      "豈待聞鈴，自淚珠如霰。", 
      "春纖罷按，早心已笑慵歌懶。", 
      "脈脈憑欄，槐陰轉午，輕搖歌扇。"
    ], 
    "rhythmic": "失調名"
  }, 
  {
    "author": "汪元量", 
    "paragraphs": [
      "神舟穩駕出沉流。", 
      "明月輝輝命自周。", 
      "兩個先生暗點頭。", 
      "有來由。", 
      "萬劫輪迴向此休。"
    ], 
    "rhythmic": "憶王孫"
  }, 
  {
    "author": "汪元量", 
    "paragraphs": [
      "修行誰會把心降。", 
      "赤鳳驅將飲碧江。", 
      "調引嬰嬌笑舞雙。", 
      "剔銀缸。", 
      "物物頭頭現曉窗。"
    ], 
    "rhythmic": "憶王孫"
  }, 
  {
    "author": "汪元量", 
    "paragraphs": [
      "從初得得便風流。", 
      "降伏龜蛇住定州。", 
      "千日丹成永永收。", 
      "好因由。", 
      "自在逍遙萬事休。"
    ], 
    "rhythmic": "憶王孫"
  }, 
  {
    "author": "汪元量", 
    "paragraphs": [
      "心中無事氣神和。", 
      "不覺忻忻言語多。", 
      "劍用道鋼磨更磨。", 
      "害風哥。", 
      "割了舌頭趕退魔。"
    ], 
    "rhythmic": "憶王孫"
  }, 
  {
    "author": "汪元量", 
    "paragraphs": [
      "塵寰財色苦相縈。", 
      "著愛浮華役此身。", 
      "好收靈源一點真。", 
      "絕貪嗔。", 
      "便是逍遙到岸人。"
    ], 
    "rhythmic": "憶王孫"
  }, 
  {
    "author": "汪元量", 
    "paragraphs": [
      "無無無有有無無，悟得無無便不愚。", 
      "日月年時損壯粗。", 
      "見元初。", 
      "萬道霞光攢寶珠。"
    ], 
    "rhythmic": "憶王孫"
  }, 
  {
    "author": "汪元量", 
    "paragraphs": [
      "茫茫苦海兩無邊。", 
      "無限迷魚戲黑淵。", 
      "我擲金鉤釣有緣。", 
      "線兒牽。", 
      "引上神州採玉蓮。"
    ], 
    "rhythmic": "憶王孫"
  }, 
  {
    "author": "汪元量", 
    "paragraphs": [
      "笑盈盈。", 
      "曉妝掃出長眉青。", 
      "長眉青。", 
      "雙開雉扇，六曲鴛屏。", 
      "少年心在尚多情。", 
      "酒邊銀甲彈長箏。", 
      "彈長箏。", 
      "碧桃花下，醉到三更。"
    ], 
    "rhythmic": "憶秦娥"
  }, 
  {
    "author": "汪元量", 
    "paragraphs": [
      "雪霏霏。", 
      "薊門冷落人行稀。", 
      "人行稀。", 
      "秦娥漸老，着破宮衣。", 
      "強將纖指按金徽。", 
      "未成曲調心先悲。", 
      "心先悲。", 
      "更無言語，玉箸雙垂。"
    ], 
    "rhythmic": "憶秦娥"
  }, 
  {
    "author": "汪元量", 
    "paragraphs": [
      "天沉沉。", 
      "香羅拭淚行窮陰。", 
      "行窮陰。", 
      "左霜右雪，冷氣難禁。", 
      "幾回相憶成孤斟。", 
      "塞邊鞞鼓愁人心。", 
      "愁人心。", 
      "北魚南雁，望到而今。"
    ], 
    "rhythmic": "憶秦娥"
  }, 
  {
    "author": "汪元量", 
    "paragraphs": [
      "水悠悠。", 
      "長江望斷無歸舟。", 
      "無歸舟。", 
      "欲攜斗酒，怕上高樓。", 
      "當年出塞擁貂裘。", 
      "更聽馬上彈箜篌。", 
      "彈箜篌。", 
      "萬般哀怨，一種離愁。"
    ], 
    "rhythmic": "憶秦娥", 
    "tags": [
      "長江"
    ]
  }, 
  {
    "author": "汪元量", 
    "paragraphs": [
      "風聲惡。", 
      "個人蕉萃憑高閣。", 
      "憑高閣。", 
      "相思無盡，淚珠偷落。", 
      "錦書欲寄鴻難託。", 
      "那堪更聽邊城角。", 
      "邊城角。", 
      "又添煩惱，又添蕭索。"
    ], 
    "rhythmic": "憶秦娥"
  }, 
  {
    "author": "汪元量", 
    "paragraphs": [
      "如何說。", 
      "人生自古多離別。", 
      "多離別。", 
      "年年辜負，海棠時節。", 
      "嬌嬌獨坐成愁絕。", 
      "胡笳吹落關山月。", 
      "關山月。", 
      "春來秋去，幾番圓缺。"
    ], 
    "rhythmic": "憶秦娥"
  }, 
  {
    "author": "汪元量", 
    "paragraphs": [
      "馬蕭蕭。", 
      "燕支山中風飄飄。", 
      "風飄飄。", 
      "黃昏寒雨，直是無憀。", 
      "玉人何處教吹簫。", 
      "十年不見心如焦。", 
      "心如焦。", 
      "彩箋難寄，水遠山遙。"
    ], 
    "rhythmic": "憶秦娥"
  }, 
  {
    "author": "汪元量", 
    "paragraphs": [
      "錢塘江上春潮急，風捲錦帆飛。", 
      "不堪回首，離宮別館，楊柳依依。", 
      "薊門聽雨，燕臺聽雪，寒入宮衣。", 
      "嬌鬟慵理，香肌瘦損，紅淚雙垂。"
    ], 
    "rhythmic": "人月圓", 
    "tags": [
      "錢塘江"
    ]
  }, 
  {
    "author": "汪元量", 
    "paragraphs": [
      "廣寒宮殿五雲邊。", 
      "看天上、燭金蓮。", 
      "香嫋御爐煙。", 
      "擁彩仗、千官肅然。", 
      "世間王母，月中仙子，花甲一週天。", 
      "樂指沸華年，更福壽，千年萬年。"
    ], 
    "rhythmic": "太常引"
  }, 
  {
    "author": "汪元量", 
    "paragraphs": [
      "一生富貴，豈知今日有離愁。", 
      "錦帆風力難收。", 
      "望斷燕山薊水，萬里到幽州。", 
      "恨病餘雙眼，冷淚交流。", 
      "行年已休歲，七十又平頭。", 
      "夢破銀屏金屋，此意悠悠。", 
      "幾度見青冢，虛名不足留。", 
      "且把酒、細聽箜篌。"
    ], 
    "rhythmic": "婆羅門引"
  }, 
  {
    "author": "汪元量", 
    "paragraphs": [
      "玉窗夜靜月流光。", 
      "拂鴛弦、先奏清商。", 
      "天外塞鴻飛呼，羣夜渡瀟湘。", 
      "風回處，戛玉鏗金，翩翩作新勢，聲聲字字，歷歷鏘鏘。", 
      "忽低顰有恨，此意極淒涼。", 
      "爐香簾櫳正清灑，轉調促柱成行。", 
      "機籟雜然鳴素手，擊碎琳琅。", 
      "翠雲深夢裏昭陽。", 
      "此心長。", 
      "回顧窮陰絕漠，片影悠揚。", 
      "那昭君更苦，香淚溼紅裳。"
    ], 
    "rhythmic": "錦瑟清商引"
  }, 
  {
    "author": "汪元量", 
    "paragraphs": [
      "鹹淳十載聰明帝。", 
      "不見宋家陵寢廢。", 
      "暫離絳闕九重天，飛過黃河千丈水。", 
      "長春宮殿仙璈沸。", 
      "嘉會今辰爲愍忌。", 
      "小儒百拜酹霞觴，寡婦孤兒流血淚。"
    ], 
    "rhythmic": "玉樓春", 
    "tags": [
      "黃河"
    ]
  }, 
  {
    "author": "汪元量", 
    "paragraphs": [
      "帝鄉春色濃於霧。", 
      "誰遣雙環堆繡戶。", 
      "金張公子總封侯，姚魏弟兄皆列士。", 
      "碧紗窗下修花譜。", 
      "交頸鴛鴦嬌欲語。", 
      "絳綃新結轉官球，桃李僕奴何足數。"
    ], 
    "rhythmic": "玉樓春"
  }, 
  {
    "author": "丁無悔", 
    "paragraphs": [
      "道格天淵，令行海嶽，凜然名德尊崇。", 
      "雲煙千里，分付笑談中。", 
      "川后波神效職，潮聲細、一鑑涵空。", 
      "風檣便，蠻珠賈舶，累譯更遙通。", 
      "雍容。", 
      "廊廟手，蓍龜先見，日月精忠。", 
      "自叢機初解，眷渥尤隆。", 
      "共道奇龐福艾，袞衣到，寧久居東。", 
      "誰門曉，高牙大纛，輝映醉顏紅。"
    ], 
    "rhythmic": "滿庭芳"
  }, 
  {
    "author": "丁無悔", 
    "paragraphs": [
      "偃屋霜清，棱層煙碧，玲瓏移在人間。", 
      "山光林色，常伴主人閒。", 
      "元有仙風道骨，無心趁、玉簡朝班。", 
      "歸來賦，不因五斗，談笑掛衣冠。", 
      "尤難。", 
      "誰不羨，商山桔樂，湄水漁竿。", 
      "引相君王子，助發幽歡。", 
      "滿泛壽觴多祝，南溟共、比海波瀾。", 
      "君知否，廟堂有意，相與問寒巖。"
    ], 
    "rhythmic": "滿庭芳"
  }, 
  {
    "author": "楊再可", 
    "paragraphs": [
      "臘天初曉，慶五色瑞雲，華軒呈繞。", 
      "紫府真人，丹臺仙伯，合降世間榮耀。", 
      "彩筆素題，篇翰未減，家聲詞藻。", 
      "秀眉宇，俊丰標閥閱，聲名都好。", 
      "富貴長歡笑。", 
      "此際錦堂，移下蓬萊島。", 
      "妙舞蹁躚，清歌宛轉，兩行翠娥燕趙。", 
      "勸飲百千鍾酒，歲歲朱顏不老。", 
      "春近也，看香紅又怕，小桃開了。"
    ], 
    "rhythmic": "喜遷鶯"
  }, 
  {
    "author": "劉仲訥", 
    "paragraphs": [
      "昨夜乘秋興，長嘯馭清風。", 
      "飄然玉宇虛廓，忽到廣寒宮。", 
      "解後姮娥相見，爲問中秋誕節，奇特世難同。", 
      "底事長庚夢，獨佔此宵中。", 
      "呼金兔，尋玉策，檢前蹤。", 
      "自從盤古有月，便有此山仙翁。", 
      "公向人間遊戲，月在天衢來往，清氣每相通。", 
      "明月既無盡，公壽亦無窮。"
    ], 
    "rhythmic": "水調歌頭"
  }, 
  {
    "author": "蔣思恭", 
    "paragraphs": [
      "紫府掣金鑰，銀漢夜乘槎。", 
      "老仙暫駐幢節，來佐玉皇家。", 
      "翠發朱顏好在，肘後有方醫國，寶鼎養丹砂。", 
      "談笑功名了，身退飯胡麻。", 
      "遊物外，聚紫腦，煉青芽。", 
      "星坦寓直有子，曾步八磚花。", 
      "來歲稱觴壽宴，袞繡綵衣交映，重薦棗如瓜。", 
      "俯首拾瑤草，長嘯臥煙霞。"
    ], 
    "rhythmic": "水調歌頭"
  }, 
  {
    "author": "蔣思恭", 
    "paragraphs": [
      "風流九霞客，名在五雲鄉。", 
      "十年出入華禁，簪橐奉君王。", 
      "黃傘西清日轉，寶月紅鸞影裏，長近赭袍光。", 
      "彩筆賡歌處，殿閣有餘涼。", 
      "跨秋風，凌寶鼎，笑芝房。", 
      "人間爭識奇貴，妙帖煥名章。", 
      "莫羨碧幢金印，換取玉堂清瑣，翰墨看淋浪。", 
      "歲歲宮壺酒，雨露帶天香。"
    ], 
    "rhythmic": "水調歌頭"
  }, 
  {
    "author": "張成可", 
    "paragraphs": [
      "薰風池閣，八葉蓂初展。", 
      "紫府當年侍香案。", 
      "見蟠桃頻着子，偷薦瑤觴，貪醉寐，謫向人間未滿。", 
      "青禽傳近信，催赴仙班，怪我塵緣未能斷。", 
      "愛吳中山色好，抹日批風，蓑共笠，縱有金章不換。", 
      "待駕鶴遨訪蓬壺，問海水從來，幾番增減。"
    ], 
    "rhythmic": "洞仙歌"
  }, 
  {
    "author": "丁仲遠", 
    "paragraphs": [
      "正霜融日暖，風淡寒輕，小春時候。", 
      "後苑疏梅早放，數枝開就。", 
      "知是花工，預迴天氣，與作仙翁壽。", 
      "君看侯門，祥雲鎖戟，瑞煙籠晝。", 
      "天賦麒麟風骨，盡道德耀宗盟，名高星斗。", 
      "兩郡甘棠，惠愛傳民口。", 
      "宣室思賢，鋒車促召，行矣應非久。", 
      "衣錦歸來，雙親笑喜，朱顏如舊。"
    ], 
    "rhythmic": "醉蓬萊"
  }, 
  {
    "author": "真知柔", 
    "paragraphs": [
      "碧霄彩旆垂鈴，應南極星躔光燦。", 
      "巍巍名閥，芳傳漢相，貂蟬炳煥。", 
      "德瑩冰壺，量包滄海，神鍾巖電。", 
      "向寶儲內閣，英摽才華，聲猷著膺宸眷。", 
      "薦領名都屏翰，更循良、歌騰畿甸。", 
      "峻專劇郡，榮登法從，光生堯殿。", 
      "密勿論思，雍容啓沃，才華獨冠。", 
      "願年年長見，蘭芽玉噴，柳梢金嫩。"
    ], 
    "rhythmic": "水龍吟"
  }, 
  {
    "author": "張時甫", 
    "paragraphs": [
      "姑蘇臺上春光發。", 
      "菊老寒輕香未歇。", 
      "人言太守是龔黃，天爲吾君生稷契。", 
      "月良慶會俱良月。", 
      "萬歲千秋同瑞節。", 
      "明朝仙領趣提鰲，十萬人家齊臥轍。"
    ], 
    "rhythmic": "玉樓春"
  }, 
  {
    "author": "張時甫", 
    "paragraphs": [
      "蟠桃十月驚春早。", 
      "春到玉梅枝上小。", 
      "和羹人物應時生，天上騎鯨生鳳沼。", 
      "萬家寶篆祥煙曉。", 
      "競祝史君長不老。", 
      "夜來南極照元臺，見說沙堤新築了。"
    ], 
    "rhythmic": "玉樓春"
  }, 
  {
    "author": "李朝卿", 
    "paragraphs": [
      "謫仙暫下金鑾殿。", 
      "開宴瑤池春未晚。", 
      "飛瓊獻舞錦靴寒，弄玉吹簫銀字暖。", 
      "奉觴阿母年年勸，猶道碧桃香尚淺。", 
      "花開更待幾東風，應見年華千歲換。"
    ], 
    "rhythmic": "玉樓春"
  }, 
  {
    "author": "李朝卿", 
    "paragraphs": [
      "爐煙不斷騰金獸。", 
      "香霧入簾波影皺。", 
      "秋堂錦席豔羣仙，不惜綺羅縈舞袖。", 
      "晝弦素管春風手，嬌妙如花輕似柳。", 
      "勸君須盡眼中歡，綠酒十分千秋壽。"
    ], 
    "rhythmic": "玉樓春"
  }, 
  {
    "author": "李朝卿", 
    "paragraphs": [
      "厭玉爲漿麟作□。", 
      "玉樹瓊葩長不謝。", 
      "翠簾繡暖燕歸來，寶鴨花香蜂上下。", 
      "沙堤佩馬催公駕，月白風清天不夜。", 
      "重來赫赫照巖廊，不動堂堂凝泰華。"
    ], 
    "rhythmic": "玉樓春"
  }, 
  {
    "author": "李朝卿", 
    "paragraphs": [
      "春正濃時月正圓。", 
      "華堂初燕喜，雨真仙。", 
      "霞衣相對舊貂蟬。", 
      "人間少，福壽子孫賢。", 
      "□□佳非煙。", 
      "花光羞粉豔，敢爭妍。", 
      "笑歌聲裏捧金舡。", 
      "深深願，松柏永同堅。"
    ], 
    "rhythmic": "小重山"
  }, 
  {
    "author": "李朝卿", 
    "paragraphs": [
      "萬里霜空爽氣高。", 
      "翩翩天雁薄雲霄。", 
      "佳祥已協當年夢，豈但非熊可珥貂。", 
      "金笏帶，紫花袍。", 
      "朱衣雙引玉宸朝。", 
      "百年富貴須平步，仍有功名信史褒。"
    ], 
    "rhythmic": "鷓鴣天"
  }, 
  {
    "author": "李朝卿", 
    "paragraphs": [
      "盛德須知異稟，天教佔盡秋光。", 
      "一輪明月照華堂。", 
      "薦壽笙歌嘹亮。", 
      "座上簪纓並列，庭前蘭玉成行。", 
      "只應難老勝鬆篁。", 
      "五福人間供仰。"
    ], 
    "rhythmic": "西江月"
  }, 
  {
    "author": "李朝卿", 
    "paragraphs": [
      "月掛瓊鉤，日添繡線。", 
      "騎花翻浪重簾卷。", 
      "風傳環珮曉珊珊，畫堂羯鼓催開宴。", 
      "翠縷香凝，玉膏酒灩。", 
      "仙翁莫訴玻璃滿。", 
      "鳳銜丹詔下雲電。", 
      "千秋長在黃金殿。"
    ], 
    "rhythmic": "踏莎行"
  }, 
  {
    "author": "李朝卿", 
    "paragraphs": [
      "九鳳簫低彩霧高。", 
      "鸞車鶴馭下層霄。", 
      "天教來輔長生帝，寶殿千秋侍赭袍。", 
      "飛急召，促歸朝。", 
      "沙路穩爲馬蹄嬌。", 
      "功成並畫蘭臺上，奎畫重看御贊褒。"
    ], 
    "rhythmic": "鷓鴣天"
  }, 
  {
    "author": "談元範", 
    "paragraphs": [
      "蝦鬚簾上銀鉤小。", 
      "筵內輕寒繞。", 
      "紅葉徵香侵語笑。", 
      "金釵珠履，鳳蕭龜鼓，疑是蓬萊島。", 
      "萱堂日日春生貌。", 
      "嫩綠休然鬢邊好。", 
      "賦得修齡應不少。", 
      "年年長見，畫樑雙燕，樓外青袍草。"
    ], 
    "rhythmic": "青玉案"
  }, 
  {
    "author": "倪翼周", 
    "paragraphs": [
      "煙濃水淡荷香淺。", 
      "近翠幕、聞弦管。", 
      "逸氣棱層衝碧漢。", 
      "絕無風骨，煉成鉛鼎，未許童顏換。", 
      "長門深鎖文君院。", 
      "前度蠻箋淚痕滿。", 
      "爲問乘槎人不遠。", 
      "只消丹桂，一枝分付，早早隨伊願。"
    ], 
    "rhythmic": "青玉案"
  }, 
  {
    "author": "倪翼周", 
    "paragraphs": [
      "四時令節惟重九。", 
      "況此日、逢佳偶。", 
      "金菊已花杯有酒。", 
      "瑤池宴罷，一枝斜插，好作淵朋友。", 
      "翠眉淡淡勻宮柳。", 
      "比似年時更清瘦。", 
      "雙綰帶兒新結就。", 
      "長情恩愛，隨家儉約，素與君同壽。"
    ], 
    "rhythmic": "青玉案"
  }, 
  {
    "author": "倪翼周", 
    "paragraphs": [
      "薰風解盡吾民慍。", 
      "正蓬渚芳遍。", 
      "昨夜商周生伊旦。", 
      "從來仁者，仲尼稱壽，更捧金盃勸。", 
      "我有詩詞三百卷。", 
      "待留取、頻頻獻。", 
      "且看明年秋欲半。", 
      "紫薇花下，綠槐陰外，天語頒新宴。"
    ], 
    "rhythmic": "青玉案"
  }, 
  {
    "author": "倪翼周", 
    "paragraphs": [
      "熙春堂下花無數。", 
      "紅紫映、桃溪路。", 
      "蝶往蜂來知幾許。", 
      "翠筠亭外，綠陽堤畔，時聽嬌鶯語。", 
      "綺筵羅列開樽俎。", 
      "況總是、神仙侶。", 
      "競舉笙歌持玉醑。", 
      "介公眉壽，年年此日，常與花爲主。"
    ], 
    "rhythmic": "青玉案"
  }, 
  {
    "author": "段倚", 
    "paragraphs": [
      "正星杓首舍，月律開祥，嗣興芳序。", 
      "夢協長庚，誕清朝儀羽。", 
      "運繼姬周，慶流嵩嶽，認再生申甫。", 
      "職尹京華，功宣國計，聲猷兼著。", 
      "子建文章，懿侯宗範，叔度襟懷，紫芝眉宇。", 
      "燕啓佳辰，滿東風蘭霧，脆管繁弦，繡裀檀板，會飯中仙侶。", 
      "世仰真賢，朝尊大老，長親堯主。"
    ], 
    "rhythmic": "醉蓬萊"
  }, 
  {
    "author": "賀及", 
    "paragraphs": [
      "蓮萼飄香，金風乍扇輕涼。", 
      "鬱鬱蔥蔥，瑞煙縈繞華堂。", 
      "星辰孕秀，良霄夢、吉協熊祥。", 
      "紫芝眉宇，瑩然如峙圭璋。", 
      "忠孝傳芳，集慶門、奕世簪裳。", 
      "他日巖廊，致君直上虞唐。", 
      "百千椿算，爭期並、鶴老龜長。", 
      "年年今日，會拚一醉觥觴。"
    ], 
    "rhythmic": "新荷葉"
  }, 
  {
    "author": "傅伯達", 
    "paragraphs": [
      "白帝司權，炎宮回馭，一葉報秋。", 
      "正銀河高瀉，金風作扇，冰輪將滿，火傘初收。", 
      "吳越傳芳，鬥牛鍾秀，間世生賢誰與儔。", 
      "那堪更負，過人才氣，濟世謀猷。", 
      "風流花縣優遊，有善政廉名達郡侯。", 
      "鶚書朝薦，泥封暮召，榮登閨籍，平步瀛洲。", 
      "歌駐行雲，舞翔迴雪，壽酒深傾碧玉甌。", 
      "從今願，願齡齊鼻祖，名在丹丘。"
    ], 
    "rhythmic": "沁園春"
  }, 
  {
    "author": "鄭達可", 
    "paragraphs": [
      "肥綻梅紅，嫩翻荷綠，微涼時起青萍。", 
      "人間福艾，都屬老人星。", 
      "累建高牙大纛，循良治、是處彬彬。", 
      "棠陰裏，豐碑紀德，仁愛浹生民。", 
      "綸巾。", 
      "風物裹，一筇徒倚，傲睨寰瀛。", 
      "況清朝黃髮，尤急諮詢。", 
      "第恐商山芝客，豈容便、蟬蛻功名。", 
      "他時看，腰橫玉帶，朱紫列雲仍。"
    ], 
    "rhythmic": "滿庭芳"
  }, 
  {
    "author": "鄭達可", 
    "paragraphs": [
      "嫩涼如水，正一天風露，秋容如沐。", 
      "明日中秋今夜月，千里清輝光足。", 
      "周室姬公，唐家元軌，來享人間福。", 
      "老人星瑞，光芒南照檐曲。", 
      "行看裂土分茅，朱顏青鬢，好稱腰橫玉。", 
      "便挽銀河斟北斗，傾作千鍾醽醁。", 
      "子舍榮華，孫枝赫奕，茂盛同松竹。", 
      "尊前歡笑，競將椿算爲祝。"
    ], 
    "rhythmic": "念奴嬌"
  }, 
  {
    "author": "臧餘慶", 
    "paragraphs": [
      "桔裏風煙好，壺中日月長。", 
      "鬆身鶴髮自安強。", 
      "應有老人呈瑞、動光芒。", 
      "酒飲無邊酒，香燒不斷香。", 
      "從今乞與醉爲鄉。", 
      "更醉百年三萬、六千場。"
    ], 
    "rhythmic": "南歌子"
  }, 
  {
    "author": "臧餘慶", 
    "paragraphs": [
      "天與君王管晏才。", 
      "尚書兩曳履聲來。", 
      "今朝望着樓頭看，已有臺星照斗魁。", 
      "金蹀躞，玉崔嵬。", 
      "天香滿袖早朝回。", 
      "中書尚享無窮考，長揖南風醉壽杯。"
    ], 
    "rhythmic": "鷓鴣天"
  }, 
  {
    "author": "臧餘慶", 
    "paragraphs": [
      "壽菊纔開三四葩。", 
      "秋光着意主人家。", 
      "清香未許人間識，先佔重陽醉紫霞。", 
      "兒綠綬，母金花。", 
      "斑衣庭下樂無涯。", 
      "要知他日中書考，細數沙堤堤上沙。"
    ], 
    "rhythmic": "鷓鴣天"
  }
]