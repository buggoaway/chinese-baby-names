[
  {
    "author": "臧餘慶", 
    "paragraphs": [
      "消息近春來，東風還又。", 
      "先借椒盤勸金斗。", 
      "坐間和氣，壓盡一番梅柳。", 
      "掖庭頻寓直，君恩厚。", 
      "天祐兩宮，南山齊壽。", 
      "況有仙丹在公手。", 
      "論功醫國，合在藥王之右。", 
      "不妨千歲飲，長生酒。"
    ], 
    "rhythmic": "感皇恩"
  }, 
  {
    "author": "臧餘慶", 
    "paragraphs": [
      "南嶽有真仙，人間祥瑞。", 
      "酒量詩豪世無比。", 
      "晚年林下，做個清閒活計。", 
      "誚如千歲鶴，巢雲際。", 
      "此日大家，廣排筵會。", 
      "酒勸千鍾莫辭醉。", 
      "昔時彭祖，壽年八百餘歲。", 
      "十分才一分，那裏暨。"
    ], 
    "rhythmic": "感皇恩", 
    "tags": [
      "衡山"
    ]
  }, 
  {
    "author": "臧餘慶", 
    "paragraphs": [
      "交廣出沉香，路遙難致。", 
      "何況卑人更不易。", 
      "壽星香帕，我又幾曾識置。", 
      "有般祝壽底，忒忔戲。", 
      "剪下一張，池州表紙。", 
      "拈得輕圓更滑膩。", 
      "五雙紙拈，管打十個噴嚏。", 
      "□□□□兒，一百歲。"
    ], 
    "rhythmic": "感皇恩"
  }, 
  {
    "author": "胡於", 
    "paragraphs": [
      "去日清霜菊滿叢。", 
      "歸來高柳絮纏空。", 
      "長驅萬里山收瘴，徑度層波海不風。", 
      "陰德遍，嶺西東。", 
      "天教慈母壽無窮。", 
      "遙知今夕稱觴處，衣彩還將衣繡同。"
    ], 
    "rhythmic": "鷓鴣天"
  }, 
  {
    "author": "胡於", 
    "paragraphs": [
      "阿母蟠桃下記春。", 
      "長沙星裏壽星明。", 
      "金花羅紙新裁詔，具葉傍行別綬經。", 
      "同龍子，祝龜齡。", 
      "天教二老鬢長青。", 
      "明年今日稱觴處，更有孫枝滿謝庭。"
    ], 
    "rhythmic": "鷓鴣天"
  }, 
  {
    "author": "胡於", 
    "paragraphs": [
      "楚楚吾家千里駒。", 
      "老人心事正開渠。", 
      "風流不減庭前玉，愛惜真如掌上珠。", 
      "紆綠綬，薦方壺。", 
      "老人沉醉弟兄扶。", 
      "問將何物爲兒壽，付與家傳萬卷書。"
    ], 
    "rhythmic": "鷓鴣天"
  }, 
  {
    "author": "胡於", 
    "paragraphs": [
      "嫋嫋薰風響珮環。", 
      "廣寒仙子跨清鸞。", 
      "誰教瑞世儀周間，自賦多才繼小山。", 
      "鈴閣靜，畫堂閒。", 
      "袞衣象服鎮團欒。", 
      "年年此日稱觴處，留待菖蒲駐玉顏。"
    ], 
    "rhythmic": "鷓鴣天"
  }, 
  {
    "author": "申國章", 
    "paragraphs": [
      "十載分符衣繡衣。", 
      "裳陰處處浙東西。", 
      "政成已可書銀筆，詞鹿仍堪付雪兒。", 
      "春未半，日方遲。", 
      "御溝金嫋柳如絲。", 
      "鳳池留得梅花住，欲與先生薦壽卮。"
    ], 
    "rhythmic": "鷓鴣天"
  }, 
  {
    "author": "陳日章", 
    "paragraphs": [
      "內樂清虛息萬緣。", 
      "逍遙真是地行仙。", 
      "徙他玉帶金魚貴，聽我綸巾羽扇便。", 
      "傾九醞，祝長年。", 
      "休辭瀲灩十分舡。", 
      "來年此日稱觴處，定有重孫戲膝前。"
    ], 
    "rhythmic": "鷓鴣天"
  }, 
  {
    "author": "李景良", 
    "paragraphs": [
      "清曉祥雲繞碧天。", 
      "老人星忽下南躔。", 
      "庭蘭共酌長生酒，持上華堂彩侍前。", 
      "開綺席，舞朱顏。", 
      "輕紅蓮葉薦金盤。", 
      "沉香小院渾先暑，更有杯傳數百年。"
    ], 
    "rhythmic": "鷓鴣天"
  }, 
  {
    "author": "張思濟", 
    "paragraphs": [
      "衣潤紅綃梅欲黃。", 
      "幾年歡意屬華堂。", 
      "紅顏阿母逢佔虺，班鬢兒童盡舉觴。", 
      "麟作脯，玉爲漿。", 
      "從今三萬六千場。", 
      "桑麻休說桑田變，自是經門日月長。"
    ], 
    "rhythmic": "鷓鴣天"
  }, 
  {
    "author": "李夫人", 
    "paragraphs": [
      "幕天席地。", 
      "瑞腦香濃笙歌沸。", 
      "白紵衣輕。", 
      "鵷髮霜髯照座明。", 
      "輕簪小珥。", 
      "卻是人間真富貴。", 
      "好着丹青。", 
      "畫與人間作壽星。"
    ], 
    "rhythmic": "減字木蘭花"
  }, 
  {
    "author": "李夫人", 
    "paragraphs": [
      "急鼓疏鐘聲報曉，樓上今朝，捲起重簾早。", 
      "環珮珊珊香嫋嫋。", 
      "塵埃不到如蓬島。", 
      "何用珠璣相映照。", 
      "韻勝形清，自有天然好。", 
      "莫向尊前辭醉倒。", 
      "松枝鶴骨偏宜老。"
    ], 
    "rhythmic": "蝶戀花"
  }, 
  {
    "author": "李夫人", 
    "paragraphs": [
      "新晴庭院暑風輕。", 
      "瑞氣朝來特地清。", 
      "霞帔羽衣筠竹杖，萱堂真有壽星明。", 
      "自來忠孝傳家世，所以芝蘭滿戶庭。", 
      "簪笏成行稱壽處，老來皆已鬢星星。"
    ], 
    "rhythmic": "瑞鷓鴣"
  }, 
  {
    "author": "張藻", 
    "paragraphs": [
      "露零金井，塵清玉宇，雙蓂呈瑞新秋。", 
      "佳氣鬱蔥，祥煙繚繞，玉門初誕風流。", 
      "賓客競回眸。", 
      "慶虎頭食肉，燕頷封侯。", 
      "骨相非凡，便宜談笑上瀛洲。", 
      "青衫莫歡淹留。", 
      "有兒孫蘭玉，不負箕裘。", 
      "蓮幕向來，花城今日，不妨小試良籌。", 
      "名姓在金甌。", 
      "看佩珂鳴玉，促侍宸旒。", 
      "直待功成名遂，歸作赤松遊。"
    ], 
    "rhythmic": "望海潮"
  }, 
  {
    "author": "胡文卿", 
    "paragraphs": [
      "樞庭喜慶生辰到。", 
      "仙伯離蓬島。", 
      "魯臺雲物正呈祥。", 
      "線繡工夫從此、日添長。", 
      "滿斟綠醑深深勸。", 
      "歲歲長相見。", 
      "蟠桃結子幾番紅。", 
      "笑賞清歌聲調、葉黃鍾。"
    ], 
    "rhythmic": "虞美人"
  }, 
  {
    "author": "胡文卿", 
    "paragraphs": [
      "香菸繞遍蘭堂宴。", 
      "香鴨珠簾卷。", 
      "香風轉後送韶音。", 
      "香醞佳筵今日、慶佳辰。", 
      "香山燒盡禽飛放。", 
      "香袖佳人唱。", 
      "香醪滿滿十分斟。", 
      "香信傳時延壽、保千春。"
    ], 
    "rhythmic": "虞美人"
  }, 
  {
    "author": "胡文卿", 
    "paragraphs": [
      "壽香菸篆金爐細。", 
      "壽酒邀賓至。", 
      "壽筵兩畔列紅妝。", 
      "壽曲仙音一品、舞霓裳。", 
      "壽星高掛生祥瑞。", 
      "壽祝長生意。", 
      "壽杯滿勸慶遐齡。", 
      "壽比南山松柏、永長春。"
    ], 
    "rhythmic": "虞美人"
  }, 
  {
    "author": "胡文卿", 
    "paragraphs": [
      "香雲佳氣交盤結。", 
      "又慶生申節，滿堂簪紱奉霞觴。", 
      "瑞應臺躔南極、見光芒。", 
      "心田積累陰功足。", 
      "來受人天福。", 
      "從今幾度見河清。", 
      "笑傲壺中日月、鎮長春。"
    ], 
    "rhythmic": "虞美人"
  }, 
  {
    "author": "胡文卿", 
    "paragraphs": [
      "昨霄南極星光現。", 
      "今日開華宴。", 
      "朱顏翠鬢佔春多。", 
      "且向博山香嫋、卷金荷。", 
      "龜遊鶴舞千年壽。", 
      "更酌千鍾酒。", 
      "滿庭佳客捧殷勤。", 
      "此日蒲菊新綠、甕頭春。"
    ], 
    "rhythmic": "虞美人"
  }, 
  {
    "author": "胡文卿", 
    "paragraphs": [
      "良辰佳景列華筵。", 
      "笙歌奏管絃。", 
      "位居榮顯子孫賢。", 
      "功名事雙全。", 
      "慶祝壽，拜尊前。", 
      "重重福祿堅。", 
      "願如彭祖壽齊年。", 
      "金盃勸壽仙。"
    ], 
    "rhythmic": "阮郎歸"
  }, 
  {
    "author": "胡文卿", 
    "paragraphs": [
      "謝娘詩禮有家風。", 
      "吹窗清晝同。", 
      "笑言偕老與梁鴻。", 
      "閨門喜氣融。", 
      "來月殿，下珠宮。", 
      "人間春意濃。", 
      "一尊仙醞祝芳叢。", 
      "蟠桃千歲紅。"
    ], 
    "rhythmic": "阮郎歸"
  }, 
  {
    "author": "胡文卿", 
    "paragraphs": [
      "薰風吹盡不多雲。", 
      "曉天如水清。", 
      "哦鬆庭院忽聞笙。", 
      "簾疏香篆明。", 
      "蘭玉盛，鳳和鳴。", 
      "家聲留漢庭。", 
      "狨鞍長傍九重城。", 
      "年年雙鬢青。"
    ], 
    "rhythmic": "阮郎歸"
  }, 
  {
    "author": "楊道居", 
    "paragraphs": [
      "氣稟五行天與秀。", 
      "瑞見樞延，況是黃鍾奏。", 
      "日影量來添午晝。", 
      "柳梅消息年時侯。", 
      "紅粉吹香簾幕透。", 
      "深院笙歌，勸飲金鍾酒。", 
      "樂事賞心千歲有。", 
      "黑頭人做三公有。"
    ], 
    "rhythmic": "蝶戀花"
  }, 
  {
    "author": "史佐堯", 
    "paragraphs": [
      "柳垂金，梅褪玉。", 
      "昴宿呈祥，符應生公族。", 
      "蓋世功名誇九牧。", 
      "黼袞褒揚，慶閥輝南北。", 
      "賜宮醪，分篤耨。", 
      "天與長生，謾把仙椿祝。", 
      "好繼平陽騰茂躅。", 
      "富貴千秋，飲聽瑤池曲。"
    ], 
    "rhythmic": "蘇幕遮"
  }, 
  {
    "author": "徐去非", 
    "paragraphs": [
      "鳳曆書元，龜圖畫泰，瑞蓂兩兩初開。", 
      "舞風仙子，飛雪擁春來。", 
      "平蕩人間險穢，端爲你沒點塵埃。", 
      "清明世，冰輝太潔，鷗鷺莫驚猜。", 
      "兒孫，同勸壽，桃添西閬，蘭繞南陔。", 
      "看瓊玉妝成，萬瓦樓臺。", 
      "飄灑風流酥滿盞，渾疑醉，月影蓬萊。", 
      "從今去，詩高未老，點化盡多才。"
    ], 
    "rhythmic": "滿庭芳"
  }, 
  {
    "author": "徐去非", 
    "paragraphs": [
      "一種兩容儀，紅共白、交映南枝。", 
      "紫霞仙指冰翁語，花如醉玉，香同臭雪，別樣風姿。", 
      "相守歲寒期。", 
      "春造化、密與天知。", 
      "羞將脂粉隈桃李，獨先結實，還同戴勝，歸宴瑤池。"
    ], 
    "rhythmic": "錦被堆"
  }, 
  {
    "author": "徐去非", 
    "paragraphs": [
      "祥景飛光袞繡。", 
      "流慶崑臺，自是神仙胄。", 
      "誰遣陽和放春透。", 
      "化工重入丹青手。", 
      "雲箏錦瑟爭爲壽。", 
      "玉帶金魚，共願人長久。", 
      "偷取蟠桃薦芳酒，更看南極星朝鬥。"
    ], 
    "rhythmic": "卷珠簾・蝶戀花"
  }, 
  {
    "author": "舒大成", 
    "paragraphs": [
      "祝壽筵開，華堂深映花如繡。", 
      "瑞煙噴獸。", 
      "簾幕香風透。", 
      "一點臺星，化作人間秀。", 
      "韶音奏。", 
      "兩行紅袖。", 
      "爭勸長生酒。"
    ], 
    "rhythmic": "點絳脣"
  }, 
  {
    "author": "賈少卿", 
    "paragraphs": [
      "月寺星軺塵夢斷，如今平地仙人。", 
      "煙霞捲起舊精神。", 
      "焚香金鸞鷟，書奏玉麒麟。", 
      "聞道楓宸求侍從，看慶命重新。", 
      "且將風月剩酧身。", 
      "樽中長有酒，花下不辜春。"
    ], 
    "rhythmic": "臨江仙"
  }, 
  {
    "author": "陸漢廣", 
    "paragraphs": [
      "綠鶯庭院燕鶯啼。", 
      "繡簾垂。", 
      "瑞煙霏。", 
      "一片笙簫，聲過彩雲低。", 
      "疑是蕊宮仙子降，翻玉袖，舞瑤姬。", 
      "冰姿玉質自清奇。", 
      "看孫枝。", 
      "列班衣。", 
      "畫鼓新歌，喜映兩疏眉。", 
      "袖裏蟠桃花露溼，應不惜，醉金卮。"
    ], 
    "rhythmic": "江城子"
  }, 
  {
    "author": "王阜民", 
    "paragraphs": [
      "家法從來師靜治，趙張高掩前蹤。", 
      "清才八斗繼宗風。", 
      "年年正月尾，桃李滿城中。", 
      "已把長江成九醞，請將太白浮公。", 
      "更移春檻向房櫳。", 
      "有花雖解語，莫負錦薰籠。"
    ], 
    "rhythmic": "臨江仙", 
    "tags": [
      "長江"
    ]
  }, 
  {
    "author": "霍安人", 
    "paragraphs": [
      "十月小春天，梅飄香細。", 
      "九葉堯蓂已呈瑞。", 
      "壽陽仙子，暫降羽衣環珮。", 
      "林間風味，別人難比。", 
      "齊眉共慶，勸聲鼎沸。", 
      "有子知書繼家世。", 
      "兼金五福，行被君恩寵賁。", 
      "願祈龜鶴算，千千歲。"
    ], 
    "rhythmic": "感皇恩"
  }, 
  {
    "author": "霍安人", 
    "paragraphs": [
      "正朱明時侯，院宇清和，慶逢佳節。", 
      "夢應熊羆，堯蓂翻三葉，羅綺如雲，壽杯爭勸，競起歌新闋。", 
      "瑞氣氤氳，祥雲繚繞，玉爐頻爇。", 
      "溪室封功，幾多勳業，首冠今朝，一時英傑。", 
      "得配侯門，豈不慚疏拙。", 
      "綵鳳和鳴，早膺榮擢。", 
      "增盛斑衣列。", 
      "福祿無窮，年過衛武，輝光閥閱。"
    ], 
    "rhythmic": "醉蓬萊"
  }, 
  {
    "author": "霍安人", 
    "paragraphs": [
      "桐葉霜乾，蘆花風軟，曉來一色新秋。", 
      "碧光無際，良夜月明樓。", 
      "瑞應長庚入夢，鍾奇秀、特產賢侯。", 
      "堪誇處，雄姿英發，連箭射雙鵰。", 
      "回頭。", 
      "思往事，皁囊三進，豪氣衝牛。", 
      "記前回鳳詔，空下南洲。", 
      "冷笑浮雲墜甑，鱸魚美、歸老扁舟。", 
      "祝君壽，青山不盡，綠水自悠悠。"
    ], 
    "rhythmic": "滿庭芳"
  }, 
  {
    "author": "希叟", 
    "paragraphs": [
      "燕堂秋未老。", 
      "正木犀香散，芙蓉紅小。", 
      "門闌瑞煙繞。", 
      "望銀河月暗，壽星偏照。", 
      "碧霞道要。", 
      "有真人、親傳最妙。", 
      "況桃源舊約，重尋鬢髮，勝如年少。", 
      "縹緲。", 
      "六銖衣降，九轉丹成，五雲齊到。", 
      "十洲三島。", 
      "神仙路，終須到。", 
      "對芝蘭玉樹，寶杯交勸，何惜玉山醉倒。", 
      "看乘鸞跨鶴，歸來洞天未曉。"
    ], 
    "rhythmic": "瑞鶴仙"
  }, 
  {
    "author": "沈元實", 
    "paragraphs": [
      "金關五雲裏，玉座太微間。", 
      "凌虛新就燕間，宣喚侍臣班。", 
      "丹扆坐移前席，禁漏聲傳高閣，喜氣滿龍顏。", 
      "天語眷疇昔，政路穩躋攀。", 
      "酒如澠，香嫋穗，壽南山。", 
      "橙黃桔綠，樽前輝映菊花團。", 
      "清曉涼風凝露，晴晝秋光滿院，歲歲奉君。", 
      "待看雲臺畫，榮觀侈人寰。"
    ], 
    "rhythmic": "水調歌頭"
  }, 
  {
    "author": "遊子蒙", 
    "paragraphs": [
      "春玉蒼山，屏星暖、佳辰難得。", 
      "看柳眼梅金，全似海沂春色。", 
      "和氣歡聲俄爾許，祥煙瑞靄今何夕。", 
      "是風流、儒雅黑頭公，懸弧日。", 
      "福不盡，貴無敵。", 
      "願歲歲，見華席。", 
      "捧霞觴稱壽，壽如南極。", 
      "見說蟠桃花正發，柔風暖日瑤池碧。", 
      "待他年、結子欲成時，留君摘。"
    ], 
    "rhythmic": "滿江紅"
  }, 
  {
    "author": "遊子蒙", 
    "paragraphs": [
      "雪塢霜林，一夜報、春歸消息。", 
      "看是處、春回柳眼，粉勻梅額。", 
      "和氣已欣回北陸，壽星更喜明南極。", 
      "問四井、節物奉誰歡，遼東客。", 
      "熊夢旦，非常日。", 
      "珠履鬧，金釵密。", 
      "指雙溪千頃，共斟瓊液。", 
      "不用殷勤千歲祝，姓名已上神仙籍。", 
      "但時從、王母借蟠桃，躬親摘。"
    ], 
    "rhythmic": "滿江紅"
  }, 
  {
    "author": "賈逋", 
    "paragraphs": [
      "薰梅染柳。", 
      "借得東君手。", 
      "柳色梅香到樽前，攄寫才華八斗。", 
      "當年占夢佳辰。", 
      "今年樂事尤新。", 
      "日侍玉皇香案，鈞天日月常春。"
    ], 
    "rhythmic": "清平樂"
  }, 
  {
    "author": "吳文若", 
    "paragraphs": [
      "玉宇生涼秋恰半。", 
      "月到今霄，分外清光滿。", 
      "兔魄呈祥冰�昀謾�", 
      "廣寒仙子生華旦。", 
      "聰慧風流天與擅，淑質冰婆，本是飛瓊伴。", 
      "□領綵衣椿祝勸。", 
      "蟠桃待熟瑤池宴。"
    ], 
    "rhythmic": "蝶戀花"
  }, 
  {
    "author": "去非", 
    "paragraphs": [
      "龍角輝春，蛾春驚曉，夢闌金翠屏開。", 
      "異芬薰室，風送蕊仙來。", 
      "玉女擎香沐浴，人間世、洗徹凡埃。", 
      "梅開後，留花醞染，清味俗難猜。", 
      "東君，尤雅愛，傳香芳畹，香發庭陔。", 
      "寧馨滿尊前，喜奏瑤臺。", 
      "便好紐爲佩王，瀛洲路、同賞蓬萊。", 
      "蟠桃宴，從今曼倩，三騁奇材。"
    ], 
    "rhythmic": "滿庭芳"
  }, 
  {
    "author": "潘熊飛", 
    "paragraphs": [
      "十日後重陽。", 
      "甘菊階前滿意黃。", 
      "生日無錢留賀客，何妨。", 
      "尚有兒曹理壽觴。", 
      "雙鬢已滄浪。", 
      "休問金門與玉堂。", 
      "二仲相期三徑在，徜徉。", 
      "何用功成似子房。"
    ], 
    "rhythmic": "南鄉子"
  }, 
  {
    "author": "黃庭佐", 
    "paragraphs": [
      "露着桂枝曉，霜護菊籬秋。", 
      "無塵玉宇南極，一點瑞光浮。", 
      "崧嶽精英瑞世，河洛圖書寓直，琳館奉宸遊。", 
      "獨袖功名手，誰與復神州。", 
      "帶垂金，頭尚黑，紫綺裘。", 
      "年年今日，靈壽扶出富民侯。", 
      "應爲娉婷一笑，爛醉葡萄新熟，明月滿西樓。", 
      "西北雨峯峙，端與壽山侔。"
    ], 
    "rhythmic": "水調歌頭"
  }, 
  {
    "author": "趙□", 
    "paragraphs": [
      "寸心千里。"
    ], 
    "rhythmic": "失調名"
  }, 
  {
    "author": "吳氏3", 
    "paragraphs": [
      "剪新幡兒，斜插真珠髻。"
    ], 
    "rhythmic": "失調名"
  }, 
  {
    "author": "吳氏3", 
    "paragraphs": [
      "樓臺裏，春風淡蕩。"
    ], 
    "rhythmic": "南鄉子"
  }, 
  {
    "author": "吳氏3", 
    "paragraphs": [
      "乍卷珠簾新燕入。"
    ], 
    "rhythmic": "南鄉子"
  }, 
  {
    "author": "吳氏3", 
    "paragraphs": [
      "幾聲天外歸鴻。"
    ], 
    "rhythmic": "多麗"
  }, 
  {
    "author": "吳氏3", 
    "paragraphs": [
      "鶗鴂一聲初報曉。"
    ], 
    "rhythmic": "漁家傲"
  }
]