[
  {
    "author": "向子諲", 
    "paragraphs": [
      "一陽才動，萬物生春意。", 
      "試與問宮梅，到東閣、花枝第幾。", 
      "疏疏淡淡，冷豔雪中明，無俗調，有真香，正與人相倚。", 
      "非煙非霧，瑞色門闌喜。", 
      "再拜引杯長，看兩頰、紅潮欲起。", 
      "天教難老，風鬢綠如雲，對玉笥，與薌林，歲歲花前醉。"
    ], 
    "rhythmic": "驀山溪"
  }, 
  {
    "author": "向子諲", 
    "paragraphs": [
      "華燈明月光中，綺羅弦管春風路。", 
      "龍如駿馬，車如流水，軟紅成霧。", 
      "太一池邊，葆真宮裏，玉樓珠樹。", 
      "見飛瓊伴侶，霓裳縹緲，星迴眼、蓮承步。", 
      "笑入彩雲深處。", 
      "更冥冥、一簾花雨。", 
      "金鈿半落，寶釵斜墜，乘鸞歸去。", 
      "醉失桃源，夢迴蓬島，滿身風露。", 
      "到而今江上，愁山萬疊，鬢絲千縷。"
    ], 
    "rhythmic": "水龍吟"
  }, 
  {
    "author": "向子諲", 
    "paragraphs": [
      "夢迴寒入衾綢，曉驚忽墮瑤林裏。", 
      "穿帷透隙，落花飛絮，難窮巧思。", 
      "着帽披裘，挈壺呼友，倚空臨水。", 
      "望瓊田不盡，銀濤無際，浮皓色、來天地。", 
      "遙想吳郎病起。", 
      "政冷窗、微吟擁鼻。", 
      "持箋贈我，新詞絕唱，珠零玉碎。", 
      "餘興追遊，清芬坐對，高談傾耳。", 
      "晚歸來，風掃停雲，萬里月華如洗。"
    ], 
    "rhythmic": "水龍吟"
  }, 
  {
    "author": "向子諲", 
    "paragraphs": [
      "恨中秋、多雨及晴景，追賞且探先。", 
      "縱玉鉤初上，冰輪未正，無奈嬋娟。", 
      "飲客不來自酌，對影亦清妍。", 
      "任笑薌林老，雪鬢霜髯。", 
      "好在章江西畔，有凌雲玉笥，空翠相連。", 
      "懶崎嶇林麓，則窈窕溪邊。", 
      "自斷此生休問，願甕中、長有酒如泉。", 
      "人間是，更誰得似，月下尊前。"
    ], 
    "rhythmic": "八聲甘州"
  }, 
  {
    "author": "向子諲", 
    "paragraphs": [
      "千古一靈根，本妙元明靜。", 
      "道個如如已是差，莫認風番影。", 
      "枯木夜堂深，默坐時觀省。", 
      "月落烏雞出戶飛，萬里關河冷。"
    ], 
    "rhythmic": "卜算子"
  }, 
  {
    "author": "向子諲", 
    "paragraphs": [
      "春盡日，雨餘時。", 
      "紅蔌蔌，綠漪漪。", 
      "花滿地，水平池。", 
      "煙光裏，雲影上，畫船移。", 
      "紋鴛並，白鷗飛。", 
      "歌韻響，酒行遲。", 
      "將我意，入新詩。", 
      "春欲去，留且住，莫教歸。"
    ], 
    "rhythmic": "三字令"
  }, 
  {
    "author": "向子諲", 
    "paragraphs": [
      "年重月，月重光。", 
      "萬瓦千林白似霜。", 
      "扁舟入醉鄉。", 
      "山蒼蒼。", 
      "水茫茫。", 
      "嚴瀨當時不是狂。", 
      "高風引興長。"
    ], 
    "rhythmic": "長相思"
  }, 
  {
    "author": "向子諲", 
    "paragraphs": [
      "柳眼風前動，梅心雪後寒。", 
      "年光渾似霧中看。", 
      "抱答風光無處、可爲歡。", 
      "一曲聊收淚，三杯強自寬。", 
      "新愁不奈上眉端。", 
      "怕見長安歸路、懶憑欄。"
    ], 
    "rhythmic": "南歌子"
  }, 
  {
    "author": "向子諲", 
    "paragraphs": [
      "無窮白水。", 
      "無限芰荷紅翠裏。", 
      "幾點青山。", 
      "半在雲煙暗靄間。", 
      "移舟橫截。", 
      "臥看碧天流素月。", 
      "此意虛徐。", 
      "好把薌林入畫圖。"
    ], 
    "rhythmic": "減字木蘭花"
  }, 
  {
    "author": "向子諲", 
    "paragraphs": [
      "江左稱巖桂，吳中說木犀。", 
      "水沈爲骨鬱金衣。", 
      "卻恨疏梅惱我、得香遲。", 
      "葉借山光潤，花蒙水色奇。", 
      "年年勾引賦新詩。", 
      "應笑薌林冷淡、獨心知。"
    ], 
    "rhythmic": "南歌子"
  }, 
  {
    "author": "向子諲", 
    "paragraphs": [
      "病著連三月，誰能慰老夫。", 
      "蕭蕭短髮不勝梳。", 
      "風裏支離欲倒、要人扶。", 
      "秋月明如水，巖花忽起予。", 
      "旋篘白酒入盤盂。", 
      "報答風光不醉、更何如。"
    ], 
    "rhythmic": "南歌子"
  }, 
  {
    "author": "向子諲", 
    "paragraphs": [
      "我入三摩地，人疑小有天。", 
      "君王送老白雲邊。", 
      "不用丹青圖畫、上凌煙。", 
      "喜攬澄清轡，能同載酒船。", 
      "相逢忽謾別經年。", 
      "好是兩身強健、在尊前。"
    ], 
    "rhythmic": "南歌子"
  }, 
  {
    "author": "向子諲", 
    "paragraphs": [
      "秋色裏，月明中。", 
      "紅旌翠節下蓬宮。", 
      "蟠桃已結瑤池露，桂子初開玉殿風。"
    ], 
    "rhythmic": "桂殿秋"
  }, 
  {
    "author": "向子諲", 
    "paragraphs": [
      "滿城臘雪淨無埃。", 
      "觸處是花開。", 
      "天上瓊林珠樹，誰知夜半移來。", 
      "黃堂薦壽，請君著意，和氣潛回。", 
      "化作一江春酒，都將注入尊罍。"
    ], 
    "rhythmic": "朝中措"
  }, 
  {
    "author": "向子諲", 
    "paragraphs": [
      "天仙醉把真珠擲。", 
      "荷翻寫入玻璃碧。", 
      "雨過酒尊涼。", 
      "紅蕖苒苒香。", 
      "飛來雙白鷺。", 
      "屢作僛僛舞。", 
      "山鳥起清歌。", 
      "晚來情更多。"
    ], 
    "rhythmic": "菩薩蠻"
  }, 
  {
    "author": "向子諲", 
    "paragraphs": [
      "多病臥江干，過盡春花秋葉。", 
      "又見橫斜疏影，弄階前明月。", 
      "呼兒取酒據胡牀，尚喜知時節。", 
      "宜與老夫情厚，有鬢邊殘雪。"
    ], 
    "rhythmic": "好事近"
  }, 
  {
    "author": "向子諲", 
    "paragraphs": [
      "風勁入平林，掃盡一林黃葉。", 
      "惟有長鬆千丈，掛娟娟霜月。", 
      "使君和氣動江城，疑是芳菲節。", 
      "忽到小園遊戲，見南枝如雪。"
    ], 
    "rhythmic": "好事近"
  }, 
  {
    "author": "向子諲", 
    "paragraphs": [
      "兩峯對起。", 
      "象闕端門雲霧裏。", 
      "千嶂排空。", 
      "虎節龍旗指顧中。", 
      "簫韶妙曲。", 
      "我試與聽音韻足。", 
      "借問誰傳。", 
      "鬆上清風石上泉。"
    ], 
    "rhythmic": "減字木蘭花"
  }, 
  {
    "author": "向子諲", 
    "paragraphs": [
      "翠鬟雙小。", 
      "綠綺朱弦心未了。", 
      "畫戟森間。", 
      "玉子紋楸手共談。", 
      "不妨扶老。", 
      "未說他年無限笑。", 
      "且要忘憂。", 
      "莫問今朝勝幾籌。"
    ], 
    "rhythmic": "減字木蘭花"
  }, 
  {
    "author": "向子諲", 
    "paragraphs": [
      "臘前雪裏。", 
      "幾處梅梢初破蕊。", 
      "年後江邊。", 
      "是處花開晚更妍。", 
      "絕知春意。", 
      "不耐愁何心與醉。", 
      "更有難忘。", 
      "宋玉牆頭婉婉香。"
    ], 
    "rhythmic": "減字木蘭花"
  }, 
  {
    "author": "向子諲", 
    "paragraphs": [
      "誰知瑩澈。", 
      "惟有碧天雲外月。", 
      "一見風流。", 
      "洗盡胸中萬斛愁。", 
      "剩燒蜜炬。", 
      "只恐夜深花睡去。", 
      "想得橫陳。", 
      "全是巫山一段雲。"
    ], 
    "rhythmic": "減字木蘭花"
  }, 
  {
    "author": "向子諲", 
    "paragraphs": [
      "千山萬水。", 
      "望極不知何處是。", 
      "小院迴廊。", 
      "夢去相尋未覺長。", 
      "絕憐清瘦。", 
      "雪裏梅梢春未透。", 
      "常記分攜。", 
      "雨後梨花曉尚啼。"
    ], 
    "rhythmic": "減字木蘭花"
  }, 
  {
    "author": "向子諲", 
    "paragraphs": [
      "去年端午。", 
      "共結綵絲長命縷。", 
      "今日重陽。", 
      "同泛黃花九醞觴。", 
      "經時離缺。", 
      "不爲萊菔髭似雪。", 
      "一笑逢迎。", 
      "休覓空青眼自明。"
    ], 
    "rhythmic": "減字木蘭花"
  }, 
  {
    "author": "向子諲", 
    "paragraphs": [
      "天宇長閒，飛仙狂醉，挼雲碎玉沈空。", 
      "謝家庭院，爭道絮因風。", 
      "不怕寒生寶粟，深調護、犀幕重重。", 
      "瑤林裏，疏梅獻笑，小萼露輕紅。", 
      "瑞龍。", 
      "香繞處，雲間弦管，塵外簾櫳。", 
      "須爛醉流霞，莫訴千鍾。", 
      "聞道蟠桃正好，蓬瀛路、消息潛通。", 
      "飛瓊伴，偷將春色，分付入芳容。"
    ], 
    "rhythmic": "滿庭芳"
  }, 
  {
    "author": "向子諲", 
    "paragraphs": [
      "天公深藏巧，雪裏放春回。", 
      "不到閒花凡草，都付與疏梅。", 
      "獨立水邊林下，蕭蕭冰容孤豔，清瘦玉腰支。", 
      "觸撥暗香動，風味欲愁誰。", 
      "姮娥攜，青女過，夜闌時。", 
      "瑤冠瓊佩，粲然一笑亦何奇。", 
      "剩欲舉觴對飲，不怕月明霜重，寒色著人衣。", 
      "只恐鄰笛起，化作玉塵飛。"
    ], 
    "rhythmic": "水調歌頭"
  }, 
  {
    "author": "向子諲", 
    "paragraphs": [
      "花如頰。", 
      "梅如葉。", 
      "小時笑弄階前月。", 
      "最盈盈。", 
      "最惺惺。", 
      "閒愁未識、無計定深情。", 
      "十年空省春風面。", 
      "花落花開不相見。", 
      "要相逢。", 
      "得相逢。", 
      "須信靈犀，中自有心通。", 
      "同杯勺。", 
      "同斟酌。", 
      "千愁一醉都推卻。", 
      "花陰邊。", 
      "柳陰邊。", 
      "幾回擬待、偷憐不成憐。", 
      "傷春玉瘦慵梳掠。", 
      "拋擲琵琶閒處著。", 
      "莫猜疑。", 
      "莫嫌遲。", 
      "鴛鴦翡翠，終是一雙飛。"
    ], 
    "rhythmic": "梅花引"
  }, 
  {
    "author": "向子諲", 
    "paragraphs": [
      "白似雪花，柔於柳絮。", 
      "胡蝶兒、鎮長一處。", 
      "春風駘蕩，驀然吹去。", 
      "得遊絲、半空惹住。", 
      "波上精神，掌中態度。", 
      "分明是、彩雲團做。", 
      "當年飛燕，從今不數。", 
      "只恐是、高唐夢中神女。"
    ], 
    "rhythmic": "人嬌"
  }, 
  {
    "author": "向子諲", 
    "paragraphs": [
      "記得江城春意動。", 
      "兩行疏梅龍腦凍。", 
      "佳人不用闢寒犀，踏雪穿花雲鬢重。", 
      "真珠旋滴留人共。", 
      "更爇沈香暖金鳳。", 
      "只今梅雪可憐時，都似綠窗前日夢。"
    ], 
    "rhythmic": "玉樓春"
  }, 
  {
    "author": "向子諲", 
    "paragraphs": [
      "雲窗霧閣春風透。", 
      "蝶繞蜂圍花氣漏。", 
      "惱人風味恰如梅，倚醉腰肢全是柳。", 
      "細傳一曲情偏厚。", 
      "淡掃兩山緣底皺。", 
      "歸時好月已沈空，只有真香猶滿袖。"
    ], 
    "rhythmic": "玉樓春"
  }, 
  {
    "author": "向子諲", 
    "paragraphs": [
      "小院深明別有天。", 
      "花能笑語柳能眠。", 
      "雪肌得酒於中暖，蓮步凌波分外妍。", 
      "釵燕重，髻荷偏。", 
      "兩山斜疊翠連娟。", 
      "朝雲無限矜春態，暮雨情知更可憐。"
    ], 
    "rhythmic": "鷓鴣天"
  }, 
  {
    "author": "向子諲", 
    "paragraphs": [
      "斗帳歡盟不計年。", 
      "誰知驀地遠如天。", 
      "何曾一霎離心上，怎得而今在眼前。", 
      "魚不斷，雁相連。", 
      "可無小字寄芳箋。", 
      "薄情已是拋人去，更與新愁到酒邊。"
    ], 
    "rhythmic": "鷓鴣天"
  }, 
  {
    "author": "張元幹", 
    "paragraphs": [
      "臥扁舟，聞寒雨，數佳期。", 
      "又還是、輕誤仙姿。", 
      "小樓夢冷，覺來應恨我歸遲。", 
      "鬢雲鬆處，枕檀斜、露泣花枝。", 
      "名利空縈繫，添憔悴，謾孤恓。", 
      "得見了、說與教知。", 
      "偎香倚暖，夜爐圍定酒溫時。", 
      "任他飛雪灑江天，莫下層梯。"
    ], 
    "rhythmic": "上西平・金人捧露盤"
  }, 
  {
    "author": "張元幹", 
    "paragraphs": [
      "花恨雨，柳嫌風。", 
      "客愁濃。", 
      "坐久霜刀飛碎雪，一尊同。", 
      "勞煩玉指春蔥。", 
      "未放箸、金盤已空。", 
      "更與箇中尋尺素，兩情通。"
    ], 
    "rhythmic": "春光好"
  }, 
  {
    "author": "張元幹", 
    "paragraphs": [
      "寒食近，踏青時。", 
      "畫堂西。", 
      "可是春來偏倦繡，乍生兒。", 
      "香綿輕拂胭脂。", 
      "加文褓、初試班衣。", 
      "誚沒功夫存問我，且憐伊。"
    ], 
    "rhythmic": "春光好"
  }, 
  {
    "author": "張元幹", 
    "paragraphs": [
      "亂山深處。", 
      "雪擁溪橋路。", 
      "曉日乍明催客去。", 
      "驚起玉鴉翻樹。", 
      "翠衾香暖檀灰。", 
      "一枝想見疏梅。", 
      "憑仗東風說與，畫眉人共春回。"
    ], 
    "rhythmic": "清平樂"
  }, 
  {
    "author": "張元幹", 
    "paragraphs": [
      "明珠翠羽。", 
      "小綰同心縷。", 
      "好去吳松江上路。", 
      "寄與雙魚尺素。", 
      "蘭橈飛取歸來。", 
      "愁眉待得伊開。", 
      "相見嫣然一笑，眼波先入郎懷。"
    ], 
    "rhythmic": "清平樂"
  }, 
  {
    "author": "張元幹", 
    "paragraphs": [
      "天涯客裏秋容晚。", 
      "妖紅聊戲思鄉眼。", 
      "一朵醉深妝。", 
      "羞渠照鬢霜。", 
      "開時誰斷送。", 
      "不待司共花。", 
      "有腳號陽春。", 
      "芳菲屬主人。"
    ], 
    "rhythmic": "菩薩蠻"
  }, 
  {
    "author": "張元幹", 
    "paragraphs": [
      "拍堤綠漲桃花水。", 
      "畫船穩泛東風裏。", 
      "絲雨溼苔錢。", 
      "淺寒生禁菸。", 
      "江山留不住。", 
      "卻載笙歌去。", 
      "醉倚玉搔頭。", 
      "幾曾知旅愁。"
    ], 
    "rhythmic": "菩薩蠻"
  }, 
  {
    "author": "張元幹", 
    "paragraphs": [
      "春來春去催人老。", 
      "老夫爭肯輸年少。", 
      "醉後少年狂。", 
      "白髭殊未妨。", 
      "插花還起舞。", 
      "管領風光處。", 
      "把酒共留春。", 
      "莫教花笑人。"
    ], 
    "rhythmic": "菩薩蠻"
  }, 
  {
    "author": "張元幹", 
    "paragraphs": [
      "雨餘翠袖瓊膚潤。", 
      "一枝想像傷春困。", 
      "老眼見花時。", 
      "惜花心未衰。", 
      "釀成誰與醉。", 
      "應把流蘇綴。", 
      "淚沁枕囊香。", 
      "惱儂歸夢長。"
    ], 
    "rhythmic": "菩薩蠻"
  }, 
  {
    "author": "張元幹", 
    "paragraphs": [
      "黃鶯啼破紗窗曉。", 
      "蘭缸一點窺人小。", 
      "春淺錦屏寒。", 
      "麝煤金博山。", 
      "夢迴無處覓。", 
      "細雨梨花溼。", 
      "正是踏青時。", 
      "眼前偏少伊。"
    ], 
    "rhythmic": "菩薩蠻"
  }, 
  {
    "author": "張元幹", 
    "paragraphs": [
      "甘林玉蕊生香霧。", 
      "遊蜂爭採清晨露。", 
      "芳意著人濃。", 
      "微烘曲室中。", 
      "春來瀛海外。", 
      "瀋水迎風碎。", 
      "好事富餘薰。", 
      "頻分幾縷雲。"
    ], 
    "rhythmic": "菩薩蠻"
  }, 
  {
    "author": "張元幹", 
    "paragraphs": [
      "樓外夕陽明遠水。", 
      "樓中人倚東風裏。", 
      "何事有情怨別離。", 
      "低鬟背立君應知。", 
      "東望雲山君去路。", 
      "斷腸迢迢盡愁處。", 
      "明朝不忍見雲山。", 
      "從今休傍曲闌干。"
    ], 
    "rhythmic": "樓上曲"
  }, 
  {
    "author": "張元幹", 
    "paragraphs": [
      "清夜燈前花報喜。", 
      "心隨社燕涼風起。", 
      "雲路修成寶月時。", 
      "東樓悵望君先歸。", 
      "沆瀣秋香生玉井。", 
      "畫檐深轉梧桐影。", 
      "看君西去侍明光。", 
      "杯中丹桂一枝芳。"
    ], 
    "rhythmic": "樓上曲"
  }, 
  {
    "author": "張元幹", 
    "paragraphs": [
      "冰溪疏影竹邊春。", 
      "翠袖天寒炯暮雲。", 
      "雪裏精神澹佇人。", 
      "隔重門。", 
      "寶粟生香玉半溫。"
    ], 
    "rhythmic": "豆葉黃・憶王孫"
  }, 
  {
    "author": "張元幹", 
    "paragraphs": [
      "疏枝冷蕊忽驚春。", 
      "一點芳心入鬢雲。", 
      "風韻情知似玉人。", 
      "笑迎門。", 
      "香暖紅爐酒未溫。"
    ], 
    "rhythmic": "豆葉黃・憶王孫"
  }, 
  {
    "author": "張元幹", 
    "paragraphs": [
      "樑苑春歸，章街雪霽，柳梢華萼初萌。", 
      "非煙非霧，新歲樂昇平。", 
      "京兆雍容報政，金狨過、九陌塵輕。", 
      "朝回處，青霄路穩，黃色起天庭。", 
      "東風，吹綠鬢，薄羅剪綵，小綰流鶯。", 
      "比渭濱甲子，尚父難兄。", 
      "滿泛椒觴獻壽，斑衣侍、雲母分屏。", 
      "明年會，雙衣對引，談笑秉鈞衡。"
    ], 
    "rhythmic": "滿庭芳"
  }, 
  {
    "author": "張元幹", 
    "paragraphs": [
      "韓國殊勳，洛都西內，名園甲第相連。", 
      "當年綠鬢，獨佔地行仙。", 
      "文彩風流瑞世，延朱履、絲竹喧闐。", 
      "人皆仰，一門相業，心許子孫賢。", 
      "中興，方慶會，再逢甲子，重數天元。", 
      "問千齡誰比，五福俱全。", 
      "此去沙堤步穩，調金鼎、七葉貂蟬。", 
      "香檀緩，杯傳鸚鵡，新月正娟娟。"
    ], 
    "rhythmic": "滿庭芳"
  }, 
  {
    "author": "張元幹", 
    "paragraphs": [
      "玉葉聯芳，天潢分潤，壽筵長對薰風。", 
      "間平襟度，濮邸行尊崇。", 
      "忠孝家傳大雅，無喜慍、一種寬容。", 
      "芝蘭盛，綵衣嬉戲，親睦冠西宗。", 
      "絲綸，膺重寄，遙防遷美，本鎮恩隆。", 
      "應萱堂齊福，誕月仍同。", 
      "花蕊香濃氣暖，凝瑞露、滿酌金鍾。", 
      "龍光近，星飛驛馬，宣入嗣王封。"
    ], 
    "rhythmic": "滿庭芳"
  }, 
  {
    "author": "張元幹", 
    "paragraphs": [
      "三十年來，雲遊行化，草鞋踏破塵沙。", 
      "遍參尊宿，曾記到京華。", 
      "衲子如麻似粟，誰會笑、瞿老拈花。", 
      "經離亂，青山盡處，海角又天涯。", 
      "今宵，閒打睡，明朝粥飯，隨分僧家。", 
      "把木佛燒卻，除是丹霞。", 
      "撞著門徒施主，驀然個、喜舍由他。", 
      "廬陵米，還知價例，毫髮更無差。"
    ], 
    "rhythmic": "滿庭芳"
  }, 
  {
    "author": "張元幹", 
    "paragraphs": [
      "倚格天峻閣。", 
      "舞庭槐陰轉，盆榴紅爍。", 
      "香風泛簾幕。", 
      "擁霞裾瓊佩，真珠瓔珞。", 
      "華陽慶渥。", 
      "誕蘭房、流芳秀萼。", 
      "有赤繩繫足，從來相門，自然媒妁。", 
      "遊戲人間榮貴，道要元微，水源清濁。", 
      "長生大藥。", 
      "綵鸞韻，鳳簫鶴。", 
      "對木公金母，子孫三世，婦姑爲壽滿酌。", 
      "看千齡，舉家飛昇，玉京更樂。"
    ], 
    "rhythmic": "瑞鶴仙"
  }, 
  {
    "author": "張元幹", 
    "paragraphs": [
      "喜西園放鑰。", 
      "對燕寢香潤，棠陰寒薄。", 
      "東風夜來惡。", 
      "禁菸時天氣，鶯啼花落。", 
      "新晴共約。", 
      "怕韶光、容易過卻。", 
      "把銅壺、緩浮金盃，禊遊行樂。", 
      "絃索。", 
      "笙簧聲裏，還記蘭房，正垂羅幕。", 
      "初眠弱柳。", 
      "梅如豆，玉如琢。", 
      "向鳳凰池上，鴛鴦影裏，他年何啻紫橐。", 
      "看流芳，繼踵韋平，盛傳鞏洛。"
    ], 
    "rhythmic": "瑞鶴仙"
  }, 
  {
    "author": "張元幹", 
    "paragraphs": [
      "寶曆祥開飛練上，青冥萬里光。", 
      "石城形勝，秦淮風景，威鳳來翔。", 
      "臘餘春色早，兆釣璜、賢佐興王。", 
      "對熙旦，正格天同德，全魏分疆。", 
      "熒煌。", 
      "五雲深處，化鈞獨運斗魁旁。", 
      "繡裳龍尾，千官師表，萬事平章。", 
      "景鍾文瑞世，醉尚方、難老金漿。", 
      "慶垂芳。", 
      "看雲屏間坐，象笏堆牀。"
    ], 
    "rhythmic": "瑤臺第一層"
  }, 
  {
    "author": "張元幹", 
    "paragraphs": [
      "江左風流鍾間氣，洲分二水長。", 
      "鳳凰臺畔，投懷玉燕，照射神光。", 
      "豆花初秀雨，散暑空、洗出秋涼。", 
      "慶生旦，正圓蟾呈瑞、仙桂飄香。", 
      "肝腸。", 
      "掞文摛錦，駕雲乘鶴下鵷行。", 
      "紫樞將命，紫微如紼，常近君王。", 
      "舊山同梓里，荷月旦、久已平章。", 
      "九霞觴。", 
      "薦刀圭丹餌，袞繡朝裳。"
    ], 
    "rhythmic": "瑤臺第一層"
  }, 
  {
    "author": "張元幹", 
    "paragraphs": [
      "蒼山煙澹，寒溪風定，玉簪羅帶綢繆。", 
      "輕靄暮飛，青冥遠淨，珠星璧月光浮。", 
      "城際踊層樓。", 
      "正翠簾高卷，綠瑣低鉤。", 
      "影落尊罍，氣和歌管共清遊。", 
      "史君冠世風流。", 
      "擁香鬟憑檻，霧鬢凝眸。", 
      "銀燭暖宵，花光照席，譙門莫報更籌。", 
      "逸興醉無休。", 
      "賦探梅芳信，翻曲新謳。", 
      "想見疏枝冷蕊，春意到沙洲。"
    ], 
    "rhythmic": "望海潮"
  }, 
  {
    "author": "張元幹", 
    "paragraphs": [
      "麒麟圖畫，貂蟬冠冕，青氈自屬元勳。", 
      "綠野舊遊，平泉雅詠，霞舒菸捲朝昏。", 
      "風月小陽春。", 
      "照玳筵珠履，公子王孫。", 
      "雪度嵩高，影橫伊水慶生申。", 
      "早梅長醉芳尊。", 
      "況中興盛際，宥密宗臣。", 
      "琳館奉祠，金甌覆字，和羹妙手還新。", 
      "光射紫微垣。", 
      "看五雲朝鬥，千載逢辰。", 
      "開取八荒壽域，一氣轉洪鈞。"
    ], 
    "rhythmic": "望海潮"
  }, 
  {
    "author": "張元幹", 
    "paragraphs": [
      "年華催晚，聽尊前偏唱，衝暖欺寒。", 
      "樂府誰知，分付點化金丹。", 
      "中原舊遊何在，頻入夢、老眼空潸。", 
      "撩人冷蕊，渾似當時，無語低鬟。", 
      "有多情多病文園。", 
      "向雪後尋春，醉裏憑闌。", 
      "獨步羣芳，此花風度天然。", 
      "羅浮淡妝素質，呼翠鳳、飛舞斕斑。", 
      "參橫月落，留恨醒來，滿地香殘。"
    ], 
    "rhythmic": "十月桃"
  }, 
  {
    "author": "張元幹", 
    "paragraphs": [
      "蟠桃三熟，正清霜吹冷，愛日烘香。", 
      "小試芳菲，時候無限風光。", 
      "洛濱老人星見，□少室、雲霧開祥。", 
      "丹青萬匯，熊兆崑臺，鳳舉朝陽。", 
      "向元樞會輔巖廊。", 
      "記名著金甌，位入中堂。", 
      "夢熟鈞天，屢驚顛倒衣裳。", 
      "黃髮更宜補袞，歸去定、軍國平章。", 
      "管絃珠翠，蘭玉簪纓，歲歲稱觴。"
    ], 
    "rhythmic": "十月桃"
  }, 
  {
    "author": "張元幹", 
    "paragraphs": [
      "綠髮照魁星，平康爭看。", 
      "錦繡肝腸五千卷。", 
      "出逢熙運，早侍玉皇香案。", 
      "禁塗揚歷遍，紆宸眷。", 
      "安養老成，十年蕭散。", 
      "天要中興相公健。", 
      "生朝開宴，長是通宵弦管。", 
      "藕花香不斷，南風遠。"
    ], 
    "rhythmic": "感皇恩"
  }, 
  {
    "author": "張元幹", 
    "paragraphs": [
      "年少太平時，名園甲第。", 
      "談笑雍容萬鍾貴。", 
      "姚黃重綻，長對小春天氣。", 
      "綺羅叢裏慣，今朝醉。", 
      "臺袞向賢，元樞虛位。", 
      "壯歲青雲自曾致。", 
      "流霞麟脯，難老洛濱風味。", 
      "謝公須再爲，蒼生起。"
    ], 
    "rhythmic": "感皇恩"
  }, 
  {
    "author": "張元幹", 
    "paragraphs": [
      "荔子著花繁，清微庭院。", 
      "賀廈雙飛畫樑燕。", 
      "綺羅叢裏，百和爐煙祝願。", 
      "願從今日去，身長健。", 
      "檀板競催，榕陰初轉。", 
      "舞袖風前翠翹顫。", 
      "明年開府，錫宴金鍾宣勸。", 
      "壽星朝北斗，君王眷。"
    ], 
    "rhythmic": "感皇恩"
  }, 
  {
    "author": "張元幹", 
    "paragraphs": [
      "豹尾引黃幡，宣麻金殿。", 
      "雨露恩濃自天遣。", 
      "搢紳交譽，最樂至誠爲善。", 
      "信知宗姓喜，君王眷。", 
      "寶炬密香，玉卮波灩。", 
      "醉擁笙歌夜深院。", 
      "西清班近，雅稱元戎同燕。", 
      "要看茅土相，貂蟬面。"
    ], 
    "rhythmic": "感皇恩"
  }, 
  {
    "author": "張元幹", 
    "paragraphs": [
      "涌冰輪，飛沆瀣，霄漢萬里雲開。", 
      "南極瑞佔象緯，壽應三臺。", 
      "錦腸珠唾，鍾間氣、卓犖天才。", 
      "正暑，有祥光照社，玉燕投懷。", 
      "新堂深處捧杯，乍香泛水芝，空翠風回。", 
      "涼送燕歌緩舞，醉罥瑤釵。", 
      "長生難老，都道是、柏葉仙階。", 
      "笑傲，且山中宰相，平地蓬萊。"
    ], 
    "rhythmic": "夏雲峯"
  }, 
  {
    "author": "張元幹", 
    "paragraphs": [
      "相門出相，和氣濃春釀。", 
      "傳家冠佩雲臺上。", 
      "龐眉扶壽杖。", 
      "綠髮披仙氅。", 
      "星兩兩。", 
      "泰階已應昇平象。", 
      "玉砌蘭芽長。", 
      "定向東風賞。", 
      "添彩袖，褰羅幌。", 
      "絲簧俱妙手，珠翠爭宮樣。", 
      "江海量。", 
      "年年醉裏翻新唱。"
    ], 
    "rhythmic": "千秋歲"
  }, 
  {
    "author": "張元幹", 
    "paragraphs": [
      "水晶宮映長城，藕花萬頃開浮蕊。", 
      "紅妝翠蓋，生朝時候，湖山搖曳。", 
      "珠露爭圓，香風不斷，普薰瀋水。", 
      "似瑤池侍女，霞裾緩步，壽煙光裏。", 
      "霖雨已沾千里。", 
      "兆豐年、十分和氣。", 
      "星郎綠鬢，錦波春釀，碧筒宜醉。", 
      "荷橐還朝，青氈奕世，除書將至。", 
      "看巢龜戲葉，蟠桃著子，祝三千歲。"
    ], 
    "rhythmic": "水龍吟"
  }, 
  {
    "author": "張元幹", 
    "paragraphs": [
      "山寺輞川圖。", 
      "霜葉雲林錦繡居。", 
      "壽斝浮春珠翠擁，歡娛。", 
      "滿院流泉繞綺疏。", 
      "道氣自膚腴。", 
      "几席輕塵一點無。", 
      "天要耆英修相業，清都。", 
      "已有泥書降玉除。"
    ], 
    "rhythmic": "南鄉子"
  }, 
  {
    "author": "張元幹", 
    "paragraphs": [
      "祥景飛光盈袞繡。", 
      "流慶昆臺，自是神仙胄。", 
      "誰遣陽和放春透。", 
      "化工重入丹青手。", 
      "雲璈錦瑟爭爲壽。", 
      "玉帶金魚，共願人長久。", 
      "偷取蟠桃薦芳酒。", 
      "更看南極星朝鬥。"
    ], 
    "rhythmic": "卷珠簾・蝶戀花"
  }, 
  {
    "author": "張元幹", 
    "paragraphs": [
      "對小春桃豔，曲室爐紅，乍寒天氣。", 
      "七葉蓂開，應金章通貴。", 
      "夢草銀鉤，燦花珠唾，是素來風味。", 
      "滿腹經綸，迴天議論，昆臺仙裔。", 
      "祕殿昇華，紫樞勳舊，退步真祠，簡心端扆。", 
      "迎日天元，聽正衙宣制。", 
      "盡洗中原，遍爲霖雨，宴後堂歌吹。", 
      "柏子千秋，丹砂九轉，今宵長醉。"
    ], 
    "rhythmic": "醉蓬萊"
  }, 
  {
    "author": "張元幹", 
    "paragraphs": [
      "少年時，壯懷誰與重論。", 
      "視文章、真成小技，要知吾道稱尊。", 
      "奏公車、治安祕計，樂油幕、談笑從軍。", 
      "百鎰黃金，一雙白璧，坐看同輩上青雲。", 
      "事大謬，轉頭流落，徒走出修門。", 
      "三十載，黃梁未熟，滄海揚塵。", 
      "念向來、浩歌獨往，故園鬆菊猶存。", 
      "送飛鴻、五絃寓目，望爽氣、西山忘言。", 
      "整頓乾坤，廓清宇宙，男兒此志會須伸。", 
      "更有幾、渭川垂釣，投老策奇勳。", 
      "天難問，何妨袖手，且做閒人。"
    ], 
    "rhythmic": "隴頭泉・多麗"
  }, 
  {
    "author": "張元幹", 
    "paragraphs": [
      "樓外輕陰春澹佇。", 
      "數點杏梢寒食雨。", 
      "少年油壁記尋芳，樑苑路。", 
      "今何處。", 
      "千樹紅雲空夢去。", 
      "驚見此花須折取。", 
      "明日滿城傳侍女。", 
      "情知醉裏惜花深，留春住。", 
      "聽鶯語。", 
      "一段風流天賦與。"
    ], 
    "rhythmic": "天仙子"
  }, 
  {
    "author": "張元幹", 
    "paragraphs": [
      "靚妝豔態，嬌波流盼，雙靨橫渦半笑。", 
      "尊前燭畔粉生光，更低唱、新翻轉調。", 
      "花房結子，冰枝清瘦。", 
      "醉依香濃寒峭。", 
      "雛鶯新囀上林聲，驚夢斷、池堂春草。"
    ], 
    "rhythmic": "鵲橋仙"
  }, 
  {
    "author": "張元幹", 
    "paragraphs": [
      "八年不見荔枝紅。", 
      "腸斷故園東。", 
      "風枝露葉新採，悵望冷香濃。", 
      "冰透骨，玉開容。", 
      "想筠籠。", 
      "今宵歸去，滿頰天漿，更御冷風。"
    ], 
    "rhythmic": "漁父家風・訴衷情令"
  }, 
  {
    "author": "張元幹", 
    "paragraphs": [
      "天生幾種香，風味因花見。", 
      "旖旎透香肌，彷彿飛花片。", 
      "雨潤惜餘薰，煙斷猶相戀。", 
      "不似薄情人，濃淡分深淺。"
    ], 
    "rhythmic": "生查子"
  }, 
  {
    "author": "張元幹", 
    "paragraphs": [
      "客亭小會。", 
      "可惜無歡容易醉。", 
      "歸去更闌。", 
      "細雨鳴窗一夜寒。", 
      "昏然獨坐。", 
      "舉世疏狂誰似我。", 
      "強撥爐煙。", 
      "也道今宵是上元。"
    ], 
    "rhythmic": "減字木蘭花"
  }, 
  {
    "author": "張元幹", 
    "paragraphs": [
      "蕭蕭疏雨滴梧桐。", 
      "人在綺窗中。", 
      "離愁遍繞，天涯不盡，卻在眉峯。", 
      "嬌波暗落相思淚，流破臉邊紅。", 
      "可憐瘦似，一枝春柳，不奈東風。"
    ], 
    "rhythmic": "眼兒媚"
  }, 
  {
    "author": "張元幹", 
    "paragraphs": [
      "春院深深鶯語。", 
      "花怨一簾煙雨。", 
      "禁火已銷魂。", 
      "更黃昏。", 
      "衾暖麝燈落灺。", 
      "雨過重門深夜。", 
      "枕上百般猜。", 
      "未歸來。"
    ], 
    "rhythmic": "昭君怨"
  }, 
  {
    "author": "張元幹", 
    "paragraphs": [
      "半吐寒梅未拆。", 
      "雙魚洗、冰澌初結。", 
      "戶外明簾風任揭。", 
      "擁紅爐，灑窗間，聞霰雪。", 
      "比去年時節。", 
      "這心事、有人忺說。", 
      "斗帳重薰鴛被疊。", 
      "酒微醺，管燈花，今夜別。"
    ], 
    "rhythmic": "夜遊宮"
  }, 
  {
    "author": "張元幹", 
    "paragraphs": [
      "深院今宵枕簟涼。", 
      "燭花光。", 
      "更籌何事促行觴。", 
      "惱剛腸。", 
      "老去一蓑煙雨裏，釣滄浪。", 
      "看君鳴鳳向朝陽。", 
      "且腰黃。"
    ], 
    "rhythmic": "楊柳枝"
  }, 
  {
    "author": "張元幹", 
    "paragraphs": [
      "珠履爭圍。", 
      "小立春風趁拍低。", 
      "態閒不管樂催伊。", 
      "整銖衣。", 
      "粉融香潤隨人勸，玉困花嬌越樣宜。", 
      "鳳城燈夜舊家時。", 
      "數他誰。"
    ], 
    "rhythmic": "綵鸞歸令"
  }, 
  {
    "author": "張元幹", 
    "paragraphs": [
      "夢中北去又南來。", 
      "飽風埃。", 
      "鬢華衰。", 
      "浮木飛蓬，蹤跡爲誰催。", 
      "自笑自悲還自語，一杯酒，鼻如雷。", 
      "曉輿行處覺春回。", 
      "屑瓊瑰。", 
      "糝莓苔。", 
      "病眼衝寒，欲閉又還開。", 
      "水近人家籬落畔，遙認得，一枝梅。"
    ], 
    "rhythmic": "江神子・江城子"
  }, 
  {
    "author": "張元幹", 
    "paragraphs": [
      "小閣劣容老子，北窗仍遞南風。", 
      "維摩丈室久空空。", 
      "不與散花同夢。", 
      "且作大真遊戲，未甘金粟龍鍾。", 
      "憐君病後頰顴隆。", 
      "識取小兒戲弄。"
    ], 
    "rhythmic": "西江月"
  }, 
  {
    "author": "張元幹", 
    "paragraphs": [
      "兒時初未識方紅。", 
      "學語問西東。", 
      "對客呼爲紅蕊，此興已偏濃。", 
      "嗟白首，抗塵容。", 
      "費牢籠。", 
      "星球何在，鶴頂長丹，誰寄南風。"
    ], 
    "rhythmic": "訴衷情"
  }, 
  {
    "author": "張元幹", 
    "paragraphs": [
      "華堂清暑榕陰重，夢裏江寒。", 
      "火齊星繁。", 
      "興在冰壺玉井欄。", 
      "風枝露葉誰新採，欲飽防慳。", 
      "遺恨空盤。", 
      "留取香紅滿地看。"
    ], 
    "rhythmic": "採桑子"
  }, 
  {
    "author": "張元幹", 
    "paragraphs": [
      "山城何歲無風雨。", 
      "樓臺底事隨波去。", 
      "歸棹望譙門。", 
      "沙痕炯斷雲。", 
      "詩成空弔古。", 
      "想像經行處。", 
      "陵谷有餘悲。", 
      "舉觴澆別離。"
    ], 
    "rhythmic": "菩薩蠻"
  }, 
  {
    "author": "張元幹", 
    "paragraphs": [
      "微雲紅襯餘霞綺。", 
      "明星碧浸銀河水。", 
      "猗枕畫檐風。", 
      "愁生草際蛩。", 
      "雁行離塞晚。", 
      "不道衡陽遠。", 
      "歸恨隔重山。", 
      "樓高莫憑欄。"
    ], 
    "rhythmic": "菩薩蠻"
  }, 
  {
    "author": "張元幹", 
    "paragraphs": [
      "睡起中庭月未蹉。", 
      "繁香隨影上輕羅。", 
      "多情肯放一春過。", 
      "比似雪時猶帶韻，不如梅處卻緣多。", 
      "酒邊枕畔奈愁何。"
    ], 
    "rhythmic": "浣溪沙"
  }, 
  {
    "author": "張元幹", 
    "paragraphs": [
      "華燭炯離觴，山吐四更寒月。", 
      "公子唾花枝玉，盡一時豪傑。", 
      "三冬蘭若讀書燈，想見太清絕。", 
      "紙帳地爐香暖，傲一窗風月。"
    ], 
    "rhythmic": "好事近"
  }, 
  {
    "author": "張元幹", 
    "paragraphs": [
      "玉斧修圓了，冰輪分外清。", 
      "共看星向繡衣明。", 
      "元是生朝爲壽、對難兄。", 
      "鴻雁翻秋影，壎篪和笑聲。", 
      "他年中令綵衣榮。", 
      "記取今宵丹荔、醉瑤觥。"
    ], 
    "rhythmic": "南歌子"
  }, 
  {
    "author": "張元幹", 
    "paragraphs": [
      "紫菊紅萸開犯早。", 
      "獨佔秋光老。", 
      "醞造一般清，比著芝蘭，猶自爭多少。", 
      "霜刀剪葉呈纖巧。", 
      "手拈迎人笑。", 
      "雲鬢一枝斜，小閣幽窗，是處都香了。"
    ], 
    "rhythmic": "醉花陰"
  }, 
  {
    "author": "張元幹", 
    "paragraphs": [
      "小雨忺晴，坐來池上荷珠碎。", 
      "倬眉濃翠。", 
      "怎不交人醉。", 
      "美盼流觴，白鷺窺秋水。", 
      "天然媚。", 
      "大家休睡。", 
      "笑倚西風裏。"
    ], 
    "rhythmic": "點絳脣"
  }, 
  {
    "author": "張元幹", 
    "paragraphs": [
      "水館風亭，晚香濃、一番芰荷新雨。", 
      "簟枕乍閒，襟裾初試，散盡滿天袢暑。", 
      "斷雲卻送輕雷去。", 
      "疏林外、玉鉤微吐。", 
      "夜漸永，秋驚敗葉，涼生亭戶。", 
      "天上佳期久阻。", 
      "銀河畔、仙車縹緲雲路。", 
      "舊怨未平，幽歡駐，恨入半天風露。", 
      "綺羅人散金猊冷，醉魂到、華胥深處。", 
      "洞戶悄、南樓畫角自語。"
    ], 
    "rhythmic": "花心動"
  }, 
  {
    "author": "張元幹", 
    "paragraphs": [
      "一番小雨，陡覺添秋色。", 
      "桐葉下銀牀，又送個、淒涼消息。", 
      "故鄉何處，搔首對西風，衣線斷，帶圍寬，衰鬢添新白。", 
      "錢塘江上，冠蓋如雲積。", 
      "騎馬傍朱門，誰肯念、塵埃墨客。", 
      "佳人信杳，日暮碧雲深，樓獨倚，鏡頻看，此意無人識。"
    ], 
    "rhythmic": "驀山溪", 
    "tags": [
      "錢塘江"
    ]
  }, 
  {
    "author": "張元幹", 
    "paragraphs": [
      "瑤軒倚檻春風度。", 
      "柳垂煙，花帶露。", 
      "半閒鴛被怯餘寒，燕子時來窺繡戶。"
    ], 
    "rhythmic": "西樓月・春曉曲"
  }, 
  {
    "author": "鄧肅", 
    "paragraphs": [
      "北書一紙慘天容。", 
      "花柳春風不敢穠。", 
      "未學宣尼歌鳳德，姑從阮籍哭途窮。", 
      "此身已落千山外，舊事回思一夢中。", 
      "何日中興煩吉甫，洗開陰翳放晴空。"
    ], 
    "rhythmic": "瑞鷓鴣"
  }, 
  {
    "author": "鄧肅", 
    "paragraphs": [
      "帶雨梨花看上馬，問人底事匆匆。", 
      "于飛有願恨難從。", 
      "大鵬摶九萬，鸚鵡鎖金籠。", 
      "忽忽便爲千里隔，危岑已接高穹。", 
      "回頭那忍問前蹤。", 
      "家留煙雨外，人在鬥牛中。"
    ], 
    "rhythmic": "臨江仙"
  }, 
  {
    "author": "鄧肅", 
    "paragraphs": [
      "百尺危樓初過雨，清風凜作輕寒。", 
      "一聲漁笛在雲端。", 
      "黃昏簾幕卷，新月半闌干。", 
      "青翼不來音信斷，雲窗杳隔三山。", 
      "何當攜手便驂鸞。", 
      "今宵同勝景，玉斝不留殘。"
    ], 
    "rhythmic": "臨江仙"
  }, 
  {
    "author": "鄧肅", 
    "paragraphs": [
      "春雪一甌扶醉玉，翩翩兩腋生風。", 
      "柳腰無力殢雲蹤。", 
      "陳郎投轄意，分袂忍匆匆。", 
      "白玉琢杯龍麝泛，瀼瀼天酒爭濃。", 
      "何妨一飲上青驄。", 
      "晴空行夜月，緩轡水晶宮。"
    ], 
    "rhythmic": "臨江仙"
  }, 
  {
    "author": "鄧肅", 
    "paragraphs": [
      "劍水泠泠行碧玉，扁舟一葉吹風。", 
      "玉人招手畫橋東。", 
      "浩歌隨月去，春在小樓中。", 
      "簾幕低垂圍篤耨，雕觴笑捧春蔥。", 
      "謾將雨意作雲濃。", 
      "單于吹未徹，門外響玲瓏。"
    ], 
    "rhythmic": "臨江仙"
  }, 
  {
    "author": "鄧肅", 
    "paragraphs": [
      "雨過荼縻春欲放，輕寒約住餘芳。", 
      "南園今日被朝陽。", 
      "瓊葩開萬點，塵世滿天香。", 
      "百卉叢中紅紫亂，玉肌自笑孤光。", 
      "清風翦翦過紗窗。", 
      "餘酲空一洗，不數壽陽妝。"
    ], 
    "rhythmic": "臨江仙"
  }, 
  {
    "author": "鄧肅", 
    "paragraphs": [
      "獨宿禪房清夢斷，雞聲喚起晨鐘。", 
      "出門曉月耿寒空。", 
      "小池凝翡翠，竹外跨飛虹。", 
      "梅塢不知何處了，傍籬臨水重重。", 
      "嘯歌都在冷香中。", 
      "人間那有此，天上廣寒宮。"
    ], 
    "rhythmic": "臨江仙"
  }, 
  {
    "author": "鄧肅", 
    "paragraphs": [
      "夜飲不知更漏永，餘酣困染朝陽。", 
      "庭前鶯燕亂絲簧。", 
      "醉眠猶未起，花影滿晴窗。", 
      "簾外報言天色好，水沈已染羅裳。", 
      "檀郎欲起趁春狂。", 
      "佳人嗔不語，劈面噀丁香。"
    ], 
    "rhythmic": "臨江仙"
  }, 
  {
    "author": "鄧肅", 
    "paragraphs": [
      "夜靜黃雲承寶襪，九疑人到羊家。", 
      "蕊宮仙曲送流霞。", 
      "東陵分玉井，遠勝隔荷花。", 
      "綽約旗亭沾一笑，衆驚食棗如瓜。", 
      "畫橋煙柳忽翻鴉。", 
      "醉鬟傾綠醑，參月共橫斜。"
    ], 
    "rhythmic": "臨江仙"
  }, 
  {
    "author": "鄧肅", 
    "paragraphs": [
      "樓北樓南青不斷，晴空總是春容。", 
      "先來無處問郎蹤。", 
      "那堪風不定，雨盡一窗紅。", 
      "初恨水中徒捉月，而今水月俱空。", 
      "謾將雨意伴雲濃。", 
      "臨風千點淚，不到浙江東。"
    ], 
    "rhythmic": "臨江仙"
  }, 
  {
    "author": "鄧肅", 
    "paragraphs": [
      "雨入空階滴夜長。", 
      "月行雲外借孤光。", 
      "獨將心事步長廊。", 
      "深鎖重門飛不去，巫山何日夢襄王。", 
      "一牀衾枕冷悽香。"
    ], 
    "rhythmic": "浣溪沙"
  }, 
  {
    "author": "鄧肅", 
    "paragraphs": [
      "傍竹柴門俯碧流。", 
      "見人無語眼橫秋。", 
      "鳴機軋軋弄纖柔。", 
      "定有迴文傳竇子，何時銀漢渡牽牛。", 
      "歸來風雨夜颼颼。"
    ], 
    "rhythmic": "浣溪沙"
  }, 
  {
    "author": "鄧肅", 
    "paragraphs": [
      "宿雨潛回海宇春。", 
      "曉風徐散日邊雲。", 
      "熙熙人意一番新。", 
      "破睡海棠能媚客，舞風垂柳似招人。", 
      "春衫歸去馬蹄輕。"
    ], 
    "rhythmic": "浣溪沙"
  }, 
  {
    "author": "鄧肅", 
    "paragraphs": [
      "闌外彤雲已滿空。", 
      "簾旌不動石榴紅。", 
      "誰將秋色到樓中。", 
      "瑪瑙一泓浮翠玉，瓠犀終日凜天風。", 
      "炎洲人到廣寒宮。"
    ], 
    "rhythmic": "浣溪沙"
  }, 
  {
    "author": "鄧肅", 
    "paragraphs": [
      "高會橫山酒八仙。", 
      "煙雲不減九華妍。", 
      "暖風瓊樹倚樓前。", 
      "妙唱一聲塵暗落，靚妝四座玉相連。", 
      "驂鸞何日共翩翩。"
    ], 
    "rhythmic": "浣溪沙"
  }, 
  {
    "author": "鄧肅", 
    "paragraphs": [
      "二八佳人宴九仙。", 
      "華堂清靜鬥春妍。", 
      "瓊枝相倚妙無前。", 
      "良夜黃雲來縹緲，東風碧酒意留連。", 
      "花間蝶夢想翩翩。"
    ], 
    "rhythmic": "浣溪沙"
  }, 
  {
    "author": "鄧肅", 
    "paragraphs": [
      "半醉倚人落珥簪。", 
      "天香不數海南沈。", 
      "時傾秋水話春心。", 
      "已覺吹簫歸碧落，從今禊飲笑山陰。", 
      "金盃休惜十分深。"
    ], 
    "rhythmic": "浣溪沙"
  }, 
  {
    "author": "鄧肅", 
    "paragraphs": [
      "海畔山如碧玉簪。", 
      "天涯消息嘆魚沈。", 
      "賴逢傾國洗愁心。", 
      "莫爲世情生旅況，且因樂事惜光陰。", 
      "明朝紅雨已春深。"
    ], 
    "rhythmic": "浣溪沙"
  }, 
  {
    "author": "鄧肅", 
    "paragraphs": [
      "隔窗瑟瑟聞飛雪。", 
      "洞房半醉回春色。", 
      "銀燭照更長。", 
      "羅屏圍夜香。", 
      "玉山幽夢曉。", 
      "明日天涯杳。", 
      "倚戶黯芙蓉。", 
      "涓涓秋露濃。"
    ], 
    "rhythmic": "菩薩蠻"
  }, 
  {
    "author": "鄧肅", 
    "paragraphs": [
      "萋萋欲遍池塘草。", 
      "輕寒卻怕春光老。", 
      "微雨溼昏黃。", 
      "梨花啼晚妝。", 
      "低垂簾四面。", 
      "瀋水環深院。", 
      "太白困鴛鴦。", 
      "天風吹夢長。"
    ], 
    "rhythmic": "菩薩蠻"
  }, 
  {
    "author": "鄧肅", 
    "paragraphs": [
      "飛紅欲帶春風去。", 
      "柳絲卻織春風住。", 
      "去住任春風。", 
      "只愁尊俎空。", 
      "今朝鞭馬去。", 
      "又得高陽侶。", 
      "半醉踏花歸。", 
      "霜蹄驕欲飛。"
    ], 
    "rhythmic": "菩薩蠻"
  }, 
  {
    "author": "鄧肅", 
    "paragraphs": [
      "簾旌不動薰餘熱。", 
      "高堂誰送能言雪。", 
      "一笑下人間。", 
      "天風襲坐寒。", 
      "歌聲雲外去。", 
      "句句蘇仙語。", 
      "曲罷一尊空。", 
      "飄然欲馭風。"
    ], 
    "rhythmic": "菩薩蠻"
  }, 
  {
    "author": "鄧肅", 
    "paragraphs": [
      "廉纖細雨連天遠。", 
      "紗窗不隔斜風冷。", 
      "花柳自生春。", 
      "無聊空閉門。", 
      "雙雙攜手處。", 
      "回首煙汀暮。", 
      "嬉笑在高樓。", 
      "知人牢落否。"
    ], 
    "rhythmic": "菩薩蠻"
  }, 
  {
    "author": "鄧肅", 
    "paragraphs": [
      "垂楊嫋嫋腰肢軟。", 
      "寒溪練練琉璃淺。", 
      "短艇臥吹風。", 
      "生涯一葉中。", 
      "五湖須徑去。", 
      "何用若耶女。", 
      "煙雨暝沙汀。", 
      "花香喚酒醒。"
    ], 
    "rhythmic": "菩薩蠻"
  }, 
  {
    "author": "鄧肅", 
    "paragraphs": [
      "腰肢欲趁楊花去。", 
      "歌聲能遏行雲住。", 
      "杯酒醉東風。", 
      "羈愁一洗空。", 
      "謫仙清飲露。", 
      "意在飛瓊侶。", 
      "未醉即求歸。", 
      "新詞句欲飛。"
    ], 
    "rhythmic": "菩薩蠻"
  }, 
  {
    "author": "鄧肅", 
    "paragraphs": [
      "歸心謾逐飛雲去。", 
      "歡情卻爲芳菲住。", 
      "翠袖擁香風。", 
      "寧辭玉斝空。", 
      "主人承湛露。", 
      "元是皋夔侶。", 
      "早晚定遄歸。", 
      "商霖四海飛。"
    ], 
    "rhythmic": "菩薩蠻"
  }, 
  {
    "author": "鄧肅", 
    "paragraphs": [
      "騎鯨好向雲端去。", 
      "踏花偶爲狂朋住。", 
      "笑語凜生風。", 
      "眼高四海空。", 
      "羊裘衝雨露。", 
      "我是漁樵侶。", 
      "已趁白鷗歸。", 
      "長江自在飛。"
    ], 
    "rhythmic": "菩薩蠻", 
    "tags": [
      "長江"
    ]
  }, 
  {
    "author": "鄧肅", 
    "paragraphs": [
      "一心唯欲南園去。", 
      "東山著意留難住。", 
      "曾慣識追風。", 
      "馬羣今已空。", 
      "金盤盛玉露。", 
      "情絕鴛鴦侶。", 
      "破賊凱還歸。", 
      "沖天看一飛。"
    ], 
    "rhythmic": "菩薩蠻"
  }, 
  {
    "author": "鄧肅", 
    "paragraphs": [
      "竹影窺燈暗，泉聲語夜長。", 
      "小窗無夢到高唐。", 
      "獨引三杯長嘯、步修廊。", 
      "月午衣衫冷，蓮開風露香。", 
      "闌干西角下銀潢。", 
      "我欲乘槎天上、泛寒光。"
    ], 
    "rhythmic": "南歌子"
  }, 
  {
    "author": "鄧肅", 
    "paragraphs": [
      "皓月明腮雪，冷風亂鬢雲。", 
      "高樓簾幕夜生春。", 
      "半醉倚人秋水、欲斜傾。", 
      "曉雨雙溪漲，歸舟一葉輕。", 
      "杳無青翼寄殷勤。", 
      "目斷煙波漁火、又黃昏。"
    ], 
    "rhythmic": "南歌子"
  }, 
  {
    "author": "鄧肅", 
    "paragraphs": [
      "雲繞風前鬢，春開檻裏妝。", 
      "鳳屏清晝藹龍香。", 
      "淺畫娥眉新樣、遠山長。", 
      "比翼曾同夢，雙魚隔異鄉。", 
      "玉樓依舊暗垂楊。", 
      "樓下落花流水、自斜陽。"
    ], 
    "rhythmic": "南歌子"
  }, 
  {
    "author": "鄧肅", 
    "paragraphs": [
      "驛畔爭撏草，車前自喂牛。", 
      "鳳城一別幾經秋。", 
      "身在天涯海角、忍回頭。", 
      "旅夢驚殘月，勞生寄小舟。", 
      "都人應也望宸遊。", 
      "早晚蔥蔥佳氣、滿皇州。"
    ], 
    "rhythmic": "南歌子"
  }, 
  {
    "author": "鄧肅", 
    "paragraphs": [
      "乘鸞縹緲過三山。", 
      "遊戲下人間。", 
      "金尊不辭頻倒，春色上朱顏。", 
      "依暖玉，掠風鬟。", 
      "語關關。", 
      "惟愁漏短，雨散雲飛，騎月空還。"
    ], 
    "rhythmic": "訴衷情"
  }, 
  {
    "author": "鄧肅", 
    "paragraphs": [
      "龍頭一語定閩山。", 
      "黃色上眉間。", 
      "詔書促歸金闕，玉帶侍天顏。", 
      "攏象板，嚲宮鬟。", 
      "唱陽關。", 
      "從容禁闥，若念林泉，應寄書還。"
    ], 
    "rhythmic": "訴衷情"
  }, 
  {
    "author": "鄧肅", 
    "paragraphs": [
      "從來雲雨過巫山。", 
      "只託夢魂間。", 
      "何如醉逢傾國，春到一瓢顏。", 
      "歌窈窕，舞雙鬟。", 
      "掩雲關。", 
      "重城五鼓，月下西樓，不忍輕還。"
    ], 
    "rhythmic": "訴衷情"
  }, 
  {
    "author": "鄧肅", 
    "paragraphs": [
      "一重山。", 
      "兩重山。", 
      "山遠天高煙水寒。", 
      "相思楓葉丹。", 
      "菊花開，菊花殘。", 
      "雁已西飛人未還。", 
      "一簾風月閒。"
    ], 
    "rhythmic": "長相思令・長相思"
  }, 
  {
    "author": "鄧肅", 
    "paragraphs": [
      "一重溪。", 
      "兩重溪。", 
      "溪轉山迴路欲迷。", 
      "朱闌出翠微。", 
      "梅花飛。", 
      "雪花飛。", 
      "醉臥幽亭不掩扉。", 
      "冷香尋夢歸。"
    ], 
    "rhythmic": "長相思令・長相思"
  }, 
  {
    "author": "鄧肅", 
    "paragraphs": [
      "紅花飛。", 
      "白花飛。", 
      "郎與春風同別離。", 
      "春歸郎不歸。", 
      "雨霏霏。", 
      "雪霏霏。", 
      "又是黃昏獨掩扉。", 
      "孤燈隔翠帷。"
    ], 
    "rhythmic": "長相思令・長相思"
  }, 
  {
    "author": "鄧肅", 
    "paragraphs": [
      "臘雪猶埋石巘，春風已入梅梢。", 
      "冷香隨馬上瓊瑤。", 
      "不與時人同到。", 
      "拍手恐驚星斗，高歌已在煙霄。", 
      "醉呼玉女解金貂。", 
      "笑問何如蓬島。"
    ], 
    "rhythmic": "西江月"
  }, 
  {
    "author": "鄧肅", 
    "paragraphs": [
      "風薦荷香翦翦，月行竹影徐徐。", 
      "微聞環佩過庭除。", 
      "恐是陽臺行雨。", 
      "玉筍輕籠樂句，流鶯夜轉詩餘。", 
      "酒酣風勁露凝珠。", 
      "我欲驂鸞歸去。"
    ], 
    "rhythmic": "西江月"
  }, 
  {
    "author": "林淳", 
    "paragraphs": [
      "湖波漲新綠，環繞越王山。", 
      "棠齋清晝餘暇，贏得靜中觀。", 
      "四面屏圍碧玉，十里障開雲錦，冰鑑倒晴瀾。", 
      "目送孤鴻遠，心與白鷗閒。", 
      "隘遊人，喧鼓吹，雜歌歡。", 
      "曉天澄霽，花羞柳妒怯春寒。", 
      "好在風光滿眼，只恐陽春有腳，催詔下天關。", 
      "剩寫鵝溪幅，歸去鳳池看。"
    ], 
    "rhythmic": "水調歌頭"
  }, 
  {
    "author": "林淳", 
    "paragraphs": [
      "疏水繞城郭，農利遍三山。", 
      "使君重本，雅志初不在遊觀。", 
      "化出玉壺境界，揮灑錦囊詞翰，筆下涌波瀾。", 
      "天巧無餘蘊，意匠自舒閒。", 
      "擁鰲頭，民同樂，頌聲歡。", 
      "養花天氣，雲柔煙膩護朝寒。", 
      "桃李滿城陰合，楊柳繞堤綠暗，幽鳥語間關。", 
      "似訴風光好，留與後人看。"
    ], 
    "rhythmic": "水調歌頭"
  }, 
  {
    "author": "林淳", 
    "paragraphs": [
      "螺水亙千古，鰲頂冠三山。", 
      "年豐帥閫塵靜，欄檻縱遐觀。", 
      "四望潮登浦漵，萬頃綠浮原野，堤岸溢波瀾。", 
      "畎澮皆沾足，日永桔槔閒。", 
      "肆華筵，魚鳥樂，衆賓歡。", 
      "良辰好景，年年莫放此盟寒。", 
      "且念新湖遺愛，莫作故園遐想，到處是鄉關。", 
      "勳業知非晚，聊把鏡頻看。"
    ], 
    "rhythmic": "水調歌頭"
  }, 
  {
    "author": "林淳", 
    "paragraphs": [
      "鵝溪淨稱煙籠月。", 
      "澄心白稱光浮雪。", 
      "淨白兩俱宜。", 
      "天然濃淡枝。", 
      "花光神意遠。", 
      "吮墨含毫淺。", 
      "依約有香來。", 
      "春風隨手開。"
    ], 
    "rhythmic": "菩薩蠻"
  }, 
  {
    "author": "林淳", 
    "paragraphs": [
      "嫣然笑粲。", 
      "醉靨融滋春意爛。", 
      "侍宴終宵。", 
      "歡動簾幃酒易消。", 
      "尊前狂客。", 
      "驚見蕊仙新謫籍。", 
      "珠閣深關。", 
      "丹就同歸海上山。"
    ], 
    "rhythmic": "減字木蘭花"
  }, 
  {
    "author": "林淳", 
    "paragraphs": [
      "燭花呈燦。", 
      "瑞氣滿筵春欲爛。", 
      "月色中宵。", 
      "疑是階前雪未消。", 
      "騷人詞客。", 
      "魂斷蠟梅香已籍。", 
      "誰更情關。", 
      "一點新愁入遠山。"
    ], 
    "rhythmic": "減字木蘭花"
  }, 
  {
    "author": "林淳", 
    "paragraphs": [
      "冒雪休尋訪戴船。", 
      "紅爐剩爇寶香然。", 
      "閣兒煨暖兩三椽。", 
      "更有玉杯傳素手，梅花相對兩爭妍。", 
      "停杯聽唱月娟娟。"
    ], 
    "rhythmic": "浣溪沙"
  }, 
  {
    "author": "廖行之", 
    "paragraphs": [
      "虞弦揮按，甫奏薰風曲。", 
      "兩兩堯蓂長新綠。", 
      "揖鰲峯、連雁嶠，轇轕圓融，總裏許、北郭門圍全屬。", 
      "年年才見夏，喜溢枌榆，龍穴霏煙靄晴谷。", 
      "向氤氳和氣裏，歲奉瑤觴，試屈指、幾閱梅林初熟。", 
      "待一品官高見玄孫，算八十綵衣，更饒遐福。"
    ], 
    "rhythmic": "洞仙歌"
  }, 
  {
    "author": "廖行之", 
    "paragraphs": [
      "薰風庭院，報槐陰擁翠，池波凝綠。", 
      "瑞氣蔥蔥浮燕寢，羽仗霓旌相屬。", 
      "鸑鷟開祥，長庚入夢，詫列仙圖籙。", 
      "林泉高邁，肯應軒冕塵俗。", 
      "好是妙舞清歌，浮瓜沈李，薦杯中醽醁。", 
      "鵲尾爐生香篆細，又作如何祈祝。", 
      "試問蓬萊，丹崖勝處，幾摘蟠桃熟。", 
      "東方何在，凜然能繼高躅。"
    ], 
    "rhythmic": "念奴嬌"
  }, 
  {
    "author": "廖行之", 
    "paragraphs": [
      "玉宇□蓬戶。", 
      "渺涼聲、箾槮梧井，亂零楓浦。", 
      "得得西山朝來爽，碧瘦千崖萬樹。", 
      "清興在、煙霞深處。", 
      "拄笏風流今誰是，但聞雞、夜半猶狂舞。", 
      "試舉看，渠多許。", 
      "青雲萬里君夷路。", 
      "肯區區、輈張兔穴，沈迷金塢。", 
      "流水高山真難料，休把朱弦浪撫。", 
      "任展轉、翻雲覆雨。", 
      "且對佳時隨意樂，更從今、莫問驚人句。", 
      "算萬事，總天賦。"
    ], 
    "rhythmic": "賀新郎"
  }, 
  {
    "author": "廖行之", 
    "paragraphs": [
      "修月三千戶。", 
      "擁冰輪、同遊碧落，問津牛浦。", 
      "上界真仙多才思，乞與瑤階玉樹。", 
      "渺萬里、人間何處。", 
      "雲葉依依分清蔭，憶當時、掩映霓裳舞。", 
      "算萬木，寧如許。", 
      "年年蕭爽幽巖路。", 
      "倚西風、吹香金粟，超然雲塢。", 
      "一洗紛紛凡花盡，堪寫清商對撫。", 
      "爲豁散、蠻煙瘴雨。", 
      "脫俗高標誰能領，向騷人、正欠題新句。", 
      "須大手，與君賦。"
    ], 
    "rhythmic": "賀新郎"
  }, 
  {
    "author": "廖行之", 
    "paragraphs": [
      "林梢掛弦月，江路粲寒梅。", 
      "一年清絕，好是造物巧安排。", 
      "今日不知何日，佳氣更隨喜氣，滿室已春回。", 
      "歡事一時足，黃色兩眉開。", 
      "紫髯公，平日事，亦高哉。", 
      "都將功業，分付蘭玉滿庭階。", 
      "慈愛渾嗤張傅，信義更高吳李，別是一襟懷。", 
      "歲歲長生酒，剩□紫霞杯。"
    ], 
    "rhythmic": "水調歌頭"
  }, 
  {
    "author": "廖行之", 
    "paragraphs": [
      "天下偉人物，荊楚號名流。", 
      "幅員千里，英氣磅礴嶽南州。", 
      "雁嶠高參翼軫，石鼓下盤朱府，袞袞應公侯。", 
      "常記生申旦，明日是中秋。", 
      "挈明月，翳翔鳳，駟飛虯。", 
      "東南一尉，何事三載漫淹留。", 
      "談笑洞庭青草，從此閬風閶闔，高處看鰲頭。", 
      "更種階庭玉，慈母念方稠。"
    ], 
    "rhythmic": "水調歌頭", 
    "tags": [
      "洞庭湖"
    ]
  }, 
  {
    "author": "廖行之", 
    "paragraphs": [
      "祥起玉龍甲，慶衍紫樞垣。", 
      "奎文得歲，佳氣磅礴鬥牛間。", 
      "天意方扶興運，賢業更看奕世，袞袞照英躔。", 
      "四海具瞻久，膏澤滿湘川。", 
      "歲六月，蘇大旱，作豐年。", 
      "喁喁百萬生齒，何處不沾恩。", 
      "此是鴻鈞事業，那更青氈步武，早晚即調元。", 
      "混一車書了，還領赤松仙。"
    ], 
    "rhythmic": "水調歌頭"
  }, 
  {
    "author": "廖行之", 
    "paragraphs": [
      "黃色起犀表，紫綬照金章。", 
      "兩朝耆德，應是南國舊龔黃。", 
      "曾上方壺蓬島，萬里鯨波不作，炎海賴清涼。", 
      "緩造鵷鴻地，高臥水雲鄉。", 
      "近新來，春色好，遍瀟湘。", 
      "不知今日何日，佳氣擁高堂。", 
      "競把芳尊爲壽，細祝遐齡難老，福祿未渠央。", 
      "國棟欠元老，仙桂看諸郎。"
    ], 
    "rhythmic": "水調歌頭"
  }, 
  {
    "author": "廖行之", 
    "paragraphs": [
      "涼吹起空闊，疏雨斂輕陰。", 
      "瀟湘江上秋色，佳處不勝清。", 
      "拄笏西山一望，氣與千崖高爽，天意屬奇英。", 
      "威鳳下瑤闕，丹桂矗雲根。", 
      "漢元侯，流德厚，在雲孫。", 
      "金昆玉季，曾共接武上青雲。", 
      "堂上瑤池仙姥，庭下芝蘭玉樹，好事萃於門。", 
      "剩講經綸事，早晚自公卿。"
    ], 
    "rhythmic": "水調歌頭"
  }, 
  {
    "author": "廖行之", 
    "paragraphs": [
      "蒼立籜龍秀，青壓雨梅肥。", 
      "清和天氣，無限佳景屬斯時。", 
      "試聽虞弦初理，便有薰兮入奏，風物正熙熙。", 
      "此日定何日，香篆嫋金猊。", 
      "記當年，蓂兩莢，應熊羆。", 
      "男兒壯志，端在伊傅與皋夔。", 
      "況是從容書史，養就經綸功業，早晚帝王師。", 
      "但了公家事，方與赤松期。"
    ], 
    "rhythmic": "水調歌頭"
  }, 
  {
    "author": "廖行之", 
    "paragraphs": [
      "韓國武中令，公望乃雲孫。", 
      "平生壯志，凜凜長劍倚天門。", 
      "鬱積胸中謀慮，慷慨尊前談笑，袖手看風雲。", 
      "唾手功名事，詩句自朝昏。", 
      "況高懷，吾所敬，果難能。", 
      "千金生產，一笑推盡與諸昆。", 
      "所至才成輒去，不爲區區芥蒂，此意有誰論。", 
      "且舉杯中酒，今日是生辰。"
    ], 
    "rhythmic": "水調歌頭"
  }, 
  {
    "author": "廖行之", 
    "paragraphs": [
      "直下承當，本來能解，莫遣乾休。", 
      "算如今蹉過，崢嶸歲月，分陰可惜，一日三秋。", 
      "鬧裏偷聲，日中逃影，用盡機關無少留。", 
      "爭知道，是漚生即水，水外無漚。", 
      "世人等是悠悠。", 
      "誰著個工夫向裏求。", 
      "但掩耳竊鍾，將泥洗塊，覓花空裏，舐蜜刀頭。", 
      "何以忙中，尻輿浸假，邀取三彭同載遊。", 
      "真如界，向毗廬頂上，薦取無憂。"
    ], 
    "rhythmic": "沁園春"
  }, 
  {
    "author": "廖行之", 
    "paragraphs": [
      "臘餘時候，天意收寒早。", 
      "梅信動，春先到。", 
      "曉來湘水上，有底風光好。", 
      "春有意，慣隨仙仗來蓬島。", 
      "一念到人間，依約瑤池道。", 
      "心好在，慈爲寶。", 
      "蟠桃多歲月，不數如瓜棗。", 
      "千歲也，朱顏綠鬢人難老。"
    ], 
    "rhythmic": "千秋歲"
  }, 
  {
    "author": "廖行之", 
    "paragraphs": [
      "片帆穩送扁舟去。", 
      "又還踏、江湖路。", 
      "回首京城舊遊處。", 
      "斷魂南浦，滿懷裝恨，別後憑誰訴。", 
      "長歌擊劍論心素。", 
      "有志功名未應暮。", 
      "自誦百僚端復許。", 
      "歸來猶記，東坡詩語，但草凌雲賦。"
    ], 
    "rhythmic": "青玉案"
  }, 
  {
    "author": "廖行之", 
    "paragraphs": [
      "家山此去無多路。", 
      "久沒個、音書去。", 
      "一別而今佳節度。", 
      "黃花開未，白衣到否，籬落荒涼處。", 
      "崢嶸歲月遠秋暮。", 
      "空腹便便無好句。", 
      "菊意愆期渾未許。", 
      "那堪惹恨，年來此日，長是瀟瀟雨。"
    ], 
    "rhythmic": "青玉案"
  }, 
  {
    "author": "廖行之", 
    "paragraphs": [
      "五甲科名，半生蹭蹬，胸中可謂忘奇。", 
      "榮華外物，算豈是人爲。", 
      "自有吾身事業，最難得、□養親時。", 
      "萱堂好，紫鸞重誥，壽與嶽山齊。", 
      "世間，歡樂事，爭名蝸角，伐性蛾眉。", 
      "謾須臾變化，蒼狗雲衣。", 
      "那似千秋壽母，功名事、分付吾兒。", 
      "從今去，捧觴戲彩，雙綬更相宜。"
    ], 
    "rhythmic": "滿庭芳"
  }, 
  {
    "author": "廖行之", 
    "paragraphs": [
      "吾母慈祥膺上壽。", 
      "福庇吾家，近世真希有。", 
      "丘嫂今年逾六九。", 
      "康寧可嗣吾慈母。", 
      "我願慈闈多福厚。", 
      "更祝遐齡，與母齊長久。", 
      "鸞誥聯翩雙命婦。", 
      "華堂千歲長生酒。"
    ], 
    "rhythmic": "鳳棲梧・蝶戀花"
  }, 
  {
    "author": "廖行之", 
    "paragraphs": [
      "破臘先春梅有意。", 
      "管領年華，總在清香蕊。", 
      "不逐浮花紅與紫。", 
      "歲寒來壽仙翁醉。", 
      "袞袞諸公名又利。", 
      "誰似高標，擺卻人間事。", 
      "長對南枝添興致。", 
      "尊前好在三千歲。"
    ], 
    "rhythmic": "鳳棲梧・蝶戀花"
  }, 
  {
    "author": "廖行之", 
    "paragraphs": [
      "春意茫茫春色裏，又還幾度花期。", 
      "淡晴時候盡融怡。", 
      "梅腮翻白後，柳眼弄青時。", 
      "正是江城天氣好，樓臺燈火星移。", 
      "相逢無處不相宜。", 
      "輕狂行樂處，明月夜深歸。"
    ], 
    "rhythmic": "臨江仙"
  }, 
  {
    "author": "廖行之", 
    "paragraphs": [
      "紺滑一篙春水，雲橫幾裏江山。", 
      "一番煙雨洗晴嵐。", 
      "向曉碧天如鑑。", 
      "客枕謾勞魂夢，心旌長系鄉關。", 
      "封姨慳與送歸帆。", 
      "愁對綠波腸斷。"
    ], 
    "rhythmic": "西江月"
  }, 
  {
    "author": "廖行之", 
    "paragraphs": [
      "試數階蓂有幾，昨朝看到今朝。", 
      "南薰早動舜琴謠。", 
      "端爲熊羆夢兆。", 
      "學粹昔人經制，文高古樂簫韶。", 
      "天風從此上扶搖。", 
      "回首不勞耕釣。"
    ], 
    "rhythmic": "西江月"
  }, 
  {
    "author": "廖行之", 
    "paragraphs": [
      "飛盡林花綠葉絲。", 
      "十分春色在荼䕷。", 
      "多情幾日風朝雨，留戀東風未許歸。", 
      "天意好，與君期。", 
      "如今且醉□蛾眉。", 
      "明年上國春風裏，賞遍名花得意時。"
    ], 
    "rhythmic": "鷓鴣天"
  }, 
  {
    "author": "廖行之", 
    "paragraphs": [
      "臘月今朝恰一旬。", 
      "梅花開遍隴頭春。", 
      "篆煙起處人稱壽，從昔家和福自生。", 
      "新喜事，得佳姻。", 
      "賢郎順婦正充庭。", 
      "從今更祝千千歲，要與邦人作典型。"
    ], 
    "rhythmic": "鷓鴣天"
  }, 
  {
    "author": "廖行之", 
    "paragraphs": [
      "細數元正隔兩朝。", 
      "眼看楊柳又新條。", 
      "歲寒獨有江梅耐，曾伴瑤池下絳霄。", 
      "香篆嫋，燭花燒。", 
      "團欒喜氣沸歡謠。", 
      "慈祥自是長生樂，不用春醪飶與椒。"
    ], 
    "rhythmic": "鷓鴣天"
  }, 
  {
    "author": "廖行之", 
    "paragraphs": [
      "送了春歸雨未收。", 
      "雨肥梅子滿枝頭。", 
      "心知辦此和羹品，正爲和羹國手謀。", 
      "蓂兩莢，歲千秋。", 
      "崧高神氣稟公侯。", 
      "好將一卷周公禮，起佐皇家定九州。"
    ], 
    "rhythmic": "鷓鴣天"
  }, 
  {
    "author": "廖行之", 
    "paragraphs": [
      "曾宴瑤池萬玉宮。", 
      "鸞驂此日自從容。", 
      "杓攜鶉首坤維外，歲在降婁虎坎中。", 
      "生指李，壽方瞳。", 
      "雲仍今有鵲巢風。", 
      "傳家自得長年訣，安用人祈鶴與鬆。"
    ], 
    "rhythmic": "鷓鴣天"
  }, 
  {
    "author": "廖行之", 
    "paragraphs": [
      "蘭谷清香入嶺梅。", 
      "多根應爾暖先回。", 
      "臘前似得真消息，爭逐堯蓂十葉開。", 
      "春滿室，酒盈杯。", 
      "百花寧許到尊罍。", 
      "仙姿要是仙家伴，長爲遐齡歲一來。"
    ], 
    "rhythmic": "鷓鴣天"
  }, 
  {
    "author": "廖行之", 
    "paragraphs": [
      "疇昔君王慶誕辰。", 
      "歡傳金母下瑤城。", 
      "祗應仙子陪仙仗，卻向人間作壽星。", 
      "蕭史伴，更和鳴。", 
      "殷勤好嗣太夫人。", 
      "直須同飲長生酒，剩看芝蘭照謝庭。"
    ], 
    "rhythmic": "鷓鴣天"
  }, 
  {
    "author": "廖行之", 
    "paragraphs": [
      "雲破露新晴，月上輸清氣。", 
      "最是江城有底佳，燈火人煙沸。", 
      "行樂盡歡娛，眼界尤妍媚。", 
      "多少江濱解佩人，邂逅無窮意。"
    ], 
    "rhythmic": "卜算子"
  }, 
  {
    "author": "廖行之", 
    "paragraphs": [
      "屈指家山，匆匆又數今朝過。", 
      "客情那可。", 
      "愁似天來大。", 
      "煙雨濛濛，細浥輕塵墮。", 
      "君知麼。", 
      "卻成甚個。", 
      "春暮猶江左。"
    ], 
    "rhythmic": "點絳脣"
  }, 
  {
    "author": "廖行之", 
    "paragraphs": [
      "秋興連天，又還不分秋光老。", 
      "蓴鱸猶好。", 
      "莫落秋歸後。", 
      "有底從人，上馬皆東首。", 
      "君知否。", 
      "陽關三奏。", 
      "消黯情多少。"
    ], 
    "rhythmic": "點絳脣"
  }, 
  {
    "author": "廖行之", 
    "paragraphs": [
      "音信西來，匆匆思作東歸計。", 
      "別懷縈繫。", 
      "爲個人留滯。", 
      "尊酒團欒，莫惜通宵醉。", 
      "還來未。", 
      "滿期君至。", 
      "只在初三四。"
    ], 
    "rhythmic": "點絳脣"
  }, 
  {
    "author": "廖行之", 
    "paragraphs": [
      "年少清新，襟裾那受紅塵污。", 
      "還他禮數。", 
      "莫遣衣冠粗。", 
      "擬倩東風，西逐輪蹄去。", 
      "泠然御。", 
      "飄飄仙趣。", 
      "直到驂鸞處。"
    ], 
    "rhythmic": "點絳脣"
  }, 
  {
    "author": "廖行之", 
    "paragraphs": [
      "此去何之，駢闐車馬朝來起。", 
      "揚鞭西指。", 
      "意氣眉間是。", 
      "閭里兒童，競矚秦蕭史。", 
      "歸時幾。", 
      "快瞻行李。", 
      "還看如雲喜。"
    ], 
    "rhythmic": "點絳脣"
  }, 
  {
    "author": "廖行之", 
    "paragraphs": [
      "玳席華筵，嘉賓環集三千履。", 
      "蘭膏芬芷。", 
      "一簇紅蓮裏。", 
      "花覆玉郎，苒苒青衫媺。", 
      "鹹傾企。", 
      "小登科第。", 
      "有底新桃李。"
    ], 
    "rhythmic": "點絳脣"
  }, 
  {
    "author": "廖行之", 
    "paragraphs": [
      "玉樹芝蘭，冰清況有閨房秀。", 
      "畫堂如晝。", 
      "相對傾醇酎。", 
      "合巹同牢，二姓歡佳耦。", 
      "憑誰手。", 
      "鬢絲同紐。", 
      "共祝齊眉壽。"
    ], 
    "rhythmic": "點絳脣"
  }, 
  {
    "author": "廖行之", 
    "paragraphs": [
      "一春底事多佳氣，非霧非雲。", 
      "鬱郁氳氳。", 
      "端爲君家誕阿興。", 
      "慶源袞袞由高密，福有多根。", 
      "百子千孫。", 
      "此是元侯嫡耳孫。"
    ], 
    "rhythmic": "醜奴兒・採桑子"
  }, 
  {
    "author": "廖行之", 
    "paragraphs": [
      "雨歇涼生枕簟。", 
      "不夢大槐宮殿。", 
      "惟對謫仙人，一笑高情眷眷。", 
      "離恨。", 
      "離恨。", 
      "無奈曉窗雞囀。"
    ], 
    "rhythmic": "如夢令"
  }, 
  {
    "author": "廖行之", 
    "paragraphs": [
      "應是南枝向暖。", 
      "那更青春未晚。", 
      "竹外見紅腮，芳意與香撩亂。", 
      "腸斷。", 
      "腸斷。", 
      "無奈東風獨佔。"
    ], 
    "rhythmic": "如夢令"
  }, 
  {
    "author": "廖行之", 
    "paragraphs": [
      "九日東籬已泛觴。", 
      "隴頭猶待返魂香。", 
      "那知此日花神約，得得同登君子堂。", 
      "迎臘雪，傲晴霜。", 
      "西湖風韻接柴桑。", 
      "壽潭更酌長生水，歲歲和羹入帝鄉。"
    ], 
    "rhythmic": "鷓鴣天", 
    "tags": [
      "西湖"
    ]
  }, 
  {
    "author": "廖行之", 
    "paragraphs": [
      "相從歸去。", 
      "行盡江吳到湘楚。", 
      "欲話離懷。", 
      "萬事須憑酒一杯。", 
      "臨歧握手。", 
      "贈子一言君聽否。", 
      "舌在何憂。", 
      "莫作人間兒女愁。"
    ], 
    "rhythmic": "減字木蘭花"
  }, 
  {
    "author": "京鏜", 
    "paragraphs": [
      "芳塵休撲。", 
      "名花喚我相追逐。", 
      "淺妝不比梅敧竹。", 
      "深注朱顏，嬌面稱紅燭。", 
      "阿嬌合貯黃金屋。", 
      "是誰卻遣來空谷。", 
      "酡顏遍倚闌干曲。", 
      "一段風流，不枉到西蜀。"
    ], 
    "rhythmic": "醉落魄・一斛珠"
  }, 
  {
    "author": "京鏜", 
    "paragraphs": [
      "急雨逐驕陽，洗出長空新月。", 
      "更對銀河風露，覺今宵都別。", 
      "不須乞巧拜中庭，枉共天孫說。", 
      "且信平生拙極，耐歲寒霜雪。"
    ], 
    "rhythmic": "好事近"
  }, 
  {
    "author": "京鏜", 
    "paragraphs": [
      "傑閣聳層霄，幾度曉風殘月。", 
      "同是鵷行舊侶，慰十年離別。", 
      "一杯相屬莫留殘，試倚闌干說。", 
      "趁取簪花綠鬢，未駸駸如雪。"
    ], 
    "rhythmic": "好事近"
  }, 
  {
    "author": "京鏜", 
    "paragraphs": [
      "何必穿針上彩樓。", 
      "剖瓜插竹訴窮愁。", 
      "聞道天孫相會處，銀漢無津，不待泛蘭舟。", 
      "動是隔年尋素約，何似，每逢清夢且嬉遊。", 
      "但得舉杯開笑口，對月臨風，總勝鵲橋秋。"
    ], 
    "rhythmic": "定風波"
  }, 
  {
    "author": "京鏜", 
    "paragraphs": [
      "休臥元龍百尺樓。", 
      "眼高照破古今愁。", 
      "若不擎天爲八柱，且學鴟夷，歸泛五湖舟。", 
      "萬里西南天一角，騎氣乘風，也作等閒遊。", 
      "莫道玉關人老矣，壯志凌雲，依舊不驚秋。"
    ], 
    "rhythmic": "定風波"
  }, 
  {
    "author": "京鏜", 
    "paragraphs": [
      "楊盧萬人傑，見我眼俱青。", 
      "錦官城裏勝概，在在款經行。", 
      "筆底煙雲飛走，胸次乾坤吐納，議論總縱橫。", 
      "覺我形穢處，相併玉壺清。", 
      "二使者，弦樣直，水般平。", 
      "岷峨洗淨悽愴，威與惠相併。", 
      "聞道東來有詔，卻恐西留無計，頓使雪山輕。", 
      "滾滾蜀江水，不盡是聲名。"
    ], 
    "rhythmic": "水調歌頭"
  }, 
  {
    "author": "京鏜", 
    "paragraphs": [
      "乘興西來，問誰是、平生相識。", 
      "算惟有、瑤臺明月，照人如昔。", 
      "萬里清涼銀世界，放教千丈冰輪出。", 
      "便招邀、我輩上層樓，橫孤笛。", 
      "陰晴事，人難必。", 
      "歡樂處，天常惜。", 
      "幸星稀河澹，雲收風息。", 
      "更著兩賢陪勝賞，此身如與塵寰隔。", 
      "笑謫仙、對影足成三，空孤寂。"
    ], 
    "rhythmic": "滿江紅"
  }, 
  {
    "author": "京鏜", 
    "paragraphs": [
      "喜見中秋，急載酒、登樓邀月。", 
      "誰料得、狂風作祟，浮雲爲孽。", 
      "孤負闌干凝望眼，不教寶鑑懸銀闕。", 
      "但筵前、依舊舞腰斜，歌喉咽。", 
      "陰與霽，圓並缺，難指準，休分別。", 
      "況賞心樂事，從來磨折。", 
      "常把一尊陪笑語，也勝虛度佳時節。", 
      "怪坡仙、底事太愁生，驚華髮。"
    ], 
    "rhythmic": "滿江紅"
  }, 
  {
    "author": "京鏜", 
    "paragraphs": [
      "才近重陽，喜風露、醞成爽氣。", 
      "應料有、悲秋情緒，澹妝慵試。", 
      "黃菊籬邊開遍否，紫鴻塞外歸來未。", 
      "但倚闌、高處望長空，無窮意。", 
      "名利鼎，從渠沸。", 
      "窮達路，非人致。", 
      "又何須咄咄，向空書字。", 
      "西風正好狂吹帽，庾塵那解關吾事。", 
      "縱嬉遊、也不學山翁，如泥醉。"
    ], 
    "rhythmic": "滿江紅"
  }, 
  {
    "author": "京鏜", 
    "paragraphs": [
      "算秋來景物，皆勝賞、況重陽。", 
      "正露冷欲霜，煙輕不雨，玉宇開張。", 
      "蜀人從來好事，遇良辰、不肯負時光。", 
      "藥市家家簾幕，酒樓處處絲簧。", 
      "婆娑老子興難忘。", 
      "聊復與平章。", 
      "也隨分登高，茱萸綴席，菊蕊浮觴。", 
      "明年未知誰健，笑杜陵、底事獨淒涼。", 
      "不道頻開笑口，年年落帽何妨。"
    ], 
    "rhythmic": "木蘭花慢"
  }, 
  {
    "author": "京鏜", 
    "paragraphs": [
      "昇平似舊。", 
      "正錦裏元夕，輕寒時候。", 
      "十里輪蹄，萬戶簾帷香風透。", 
      "火城燈市爭輝照。", 
      "誰撒□、滿空星斗。", 
      "玉簫聲裏，金蓮影下，月明如畫。", 
      "知否。", 
      "良辰美景，□豐歲樂國，從來希有。", 
      "坐上兩賢，白玉爲山聯翩秀。", 
      "笙歌一片圍紅袖。", 
      "切莫遣、銅壺催漏。", 
      "杯行且與邦人，共開笑口。"
    ], 
    "rhythmic": "絳都春"
  }, 
  {
    "author": "京鏜", 
    "paragraphs": [
      "錦裏先生，草堂築、浣花溪上。", 
      "料飽看、階前雀食，籬邊漁網。", 
      "跨鵠騎鯨歸去後，橋西潭北留佳賞。", 
      "況依然、一曲抱村流，江痕漲。", 
      "魚龍戲，相浩蕩。", 
      "禽鳥樂，增舒暢。", 
      "更綺羅十里，棹歌來往。", 
      "上坐英賢今李郭，邦人應作仙舟想。", 
      "但□呼、落日未西時，船休放。"
    ], 
    "rhythmic": "滿江紅"
  }, 
  {
    "author": "京鏜", 
    "paragraphs": [
      "捫參歷井，恰匆匆三見，西州七夕。", 
      "怪得驕陽迴避晚，猶去新秋兩日。", 
      "天上良宵，人間佳節，初不分今昔。", 
      "夜來急雨，洗成風露清絕。", 
      "因念萬里飄零，君平何在，誰識乘槎客。", 
      "插竹剖瓜休妄想，巧處那容人乞。", 
      "院宇初涼，樓臺不夜，漫說經年隔。", 
      "引杯長嘯，醉看天地空闊。"
    ], 
    "rhythmic": "念奴嬌"
  }, 
  {
    "author": "京鏜", 
    "paragraphs": [
      "明月四時好，何事喜中秋。", 
      "瑤臺寶鑑，宜掛玉宇最高頭。", 
      "放出白毫千丈，散作太虛一色，萬象入吾眸。", 
      "星斗避光彩，風露助清幽。", 
      "等閒來，天一角，歲三週。", 
      "東奔西走，在處依舊若從遊。", 
      "照我尊前隻影，催我鏡中華髮，蟾兔漫悠悠。", 
      "連璧有佳客，乘興且登樓。"
    ], 
    "rhythmic": "水調歌頭"
  }, 
  {
    "author": "京鏜", 
    "paragraphs": [
      "三年錦裏，見重陽藥市。", 
      "車馬喧闐管絃沸。", 
      "笑籬邊孤寂，臺上疏狂，爭得似，此日西南都會。", 
      "癡兒官事了，樂與民同，況值高秋好天氣。", 
      "□不羞華髮，不照衰顏，聊滿插、黃花一醉。", 
      "道物外、高人有時來，問混雜龍蛇，箇中誰是。"
    ], 
    "rhythmic": "洞仙歌"
  }, 
  {
    "author": "京鏜", 
    "paragraphs": [
      "夜來井絡參躔，使星一點明如晝。", 
      "誰將天上麒麟，鍾作人間英秀。", 
      "從橐儀刑，御屏名姓，暫煩衣繡。", 
      "問西川父老，新來喜躍，緣何事、曾知否。", 
      "今代澄清妙手。", 
      "爲公家、憂心如疚。", 
      "幾年繁賦，一朝輸代，恩民特厚。", 
      "初度佳辰，恰逢長至，從來希有。", 
      "但只將一部，歡聲百萬，與公爲壽。"
    ], 
    "rhythmic": "水龍吟"
  }, 
  {
    "author": "京鏜", 
    "paragraphs": [
      "看透塵寰。", 
      "更禪心似水，道力如山。", 
      "前身青冥跨鵠，紫府乘鸞。", 
      "世緣一念，便等閒、遊戲人間。", 
      "須信道，雲霄步武，不應權牧西南。", 
      "此日重臨初度，正繡衣輝映，彩服斕斑。", 
      "人生顯途易到，容養難攀。", 
      "一時慶事，問誰家、得似門闌。", 
      "知未艾，百千壽算，慈闈長奉親歡。"
    ], 
    "rhythmic": "漢宮春"
  }, 
  {
    "author": "京鏜", 
    "paragraphs": [
      "暖律初回。", 
      "又燒燈市井，賣酒樓臺。", 
      "誰將星移萬點，月滿千街。", 
      "輕車細馬，隘通衢、蹴起香埃。", 
      "今歲好，土牛作伴，挽留春色同來。", 
      "不是天公省事，要一時壯觀，特地安排。", 
      "何妨綵樓鼓吹，綺席尊罍。", 
      "良宵勝景，語邦人、莫惜徘徊。", 
      "休笑我，癡頑不去，年年爛醉金釵。"
    ], 
    "rhythmic": "漢宮春"
  }, 
  {
    "author": "京鏜", 
    "paragraphs": [
      "東皇著意，妙出妝春手。", 
      "點綴名花勝於繡。", 
      "向魚鳧國裏，琴鶴堂前，仍共賞，蜀錦堆紅炫晝。", 
      "嬌嬈真絕豔，盡是天然，莫恨無香欠檀口。", 
      "幸今年風雨，不苦摧殘，還肯爲、遊人再三留否。", 
      "算魏紫姚黃號花王，若定價收名，未應居右。"
    ], 
    "rhythmic": "洞仙歌"
  }, 
  {
    "author": "京鏜", 
    "paragraphs": [
      "錦城城北，有平湖、彷彿西湖西畔。", 
      "載酒郊坰修禊事，雅稱蘭舟同泛。", 
      "麥壠黃輕，榿林綠重，莫厭春光晚。", 
      "棹歌聲發，飛來鷗鷺驚散。", 
      "好是水漲瀰漫，山圍周幣，不盡青青岸。", 
      "除卻錢塘門外見，只說此間奇觀。", 
      "句引遊人，追陪佳客，三載成留戀。", 
      "古今陳跡，從教分付弦管。"
    ], 
    "rhythmic": "念奴嬌", 
    "tags": [
      "西湖"
    ]
  }, 
  {
    "author": "京鏜", 
    "paragraphs": [
      "雨後晴初，覺春在、榿村柳陌。", 
      "修禊事、郊坰尋勝，特邀君出。", 
      "繚繞羣山疑虎踞，瀰漫一水容鯨吸。", 
      "怪西湖、底事卻移來，龜城北。", 
      "酬令節，逢佳日。", 
      "風遞暖，煙凝碧。", 
      "趁蘭舟遊玩，盡杯中物。", 
      "十里輪蹄塵不斷，幾多粉黛花無色。", 
      "笑杜陵、昔賦麗人行，空遺蹟。"
    ], 
    "rhythmic": "滿江紅", 
    "tags": [
      "西湖"
    ]
  }, 
  {
    "author": "京鏜", 
    "paragraphs": [
      "郎闈夙望，問何因袖手，雙流溪畔。", 
      "憶昔班行曾接武，今喜一尊同泛。", 
      "驥櫪難淹，鵬程方遠，大器成須晚。", 
      "等閒訪我，又驚雲雨分散。", 
      "最是遊子悲鄉，小人懷土，夢繞江南岸。", 
      "楚尾吳頭家住處，滿自山川遐觀。", 
      "歸興雖濃，俞音尚閟，此地非貪戀。", 
      "東西惟命，去留遲速休管。"
    ], 
    "rhythmic": "念奴嬌"
  }, 
  {
    "author": "京鏜", 
    "paragraphs": [
      "百堞龜城北，江勢遠連空。", 
      "槓樑濟涉，渾似溪澗飲長虹。", 
      "覆以翬飛華宇，載以魚浮疊石，守護有神龍。", 
      "好看發源水，滾滾盡流東。", 
      "司馬氏，凌雲氣，蓋羣公。", 
      "當年題柱，從此奏賦動天容。", 
      "果駕軺車使蜀，能致諸蠻臣漢，邛筰道仍通。", 
      "寄語登橋者，努力繼前功。"
    ], 
    "rhythmic": "水調歌頭"
  }, 
  {
    "author": "京鏜", 
    "paragraphs": [
      "繡天錦地，浣花溪風物，尤爲奇絕。", 
      "無限蘭舟相盪漾，繒彩重重裝結。", 
      "冀國遺蹤，杜陵陳跡，疑信俱休說。", 
      "笙歌叢裏，旌旗光映林樾。", 
      "自笑與蜀緣多，滄浪亭下，飽看煙波闊。", 
      "屢疏求歸才請得，知我家山心切。", 
      "已是行人，猶陪佳客，莫放回船發。", 
      "來年今日，相思惟共明月。"
    ], 
    "rhythmic": "念奴嬌"
  }, 
  {
    "author": "京鏜", 
    "paragraphs": [
      "命駕訪嵇，泛舟思戴，此興甚濃。", 
      "料情侔楊惲，烏烏拊缶，意輕殷浩，咄咄書空。", 
      "莫訝羣芳淹速異，到時序推排元自同。", 
      "休悵望，任春來桃李，秋後芙蓉。", 
      "因嗟錦城四載，漫贏得、齒豁頭童。", 
      "嘆里門密邇，易成間闊，詩筒頻寄，難續新工。", 
      "我已懷歸今得請，念此地遲迴誰似公。", 
      "經濟手，看鸞臺鳳閣，晚節收功。"
    ], 
    "rhythmic": "洞庭春色・沁園春"
  }, 
  {
    "author": "京鏜", 
    "paragraphs": [
      "雨洗新秋，遣涼意、驅除殘暑。", 
      "還又是、天孫河鼓，一番相遇。", 
      "銀漢橋成烏鵲喜，金奩絲巧蜘蛛吐。", 
      "見幾多、結綵拜樓前，穿針女。", 
      "舟楫具，將歸去。", 
      "尊俎勝，休匆遽。", 
      "被西川七夕，四回留住。", 
      "此地關心能幾輩，他年會面知何處。", 
      "更倚闌、豪飲莫辭頻，歌金縷。"
    ], 
    "rhythmic": "滿江紅"
  }, 
  {
    "author": "京鏜", 
    "paragraphs": [
      "試與姮娥語。", 
      "問因何、年年此夜，月明如許。", 
      "萬頃熔成銀世界，是處玉壺風露。", 
      "又豈比、尋常三五。", 
      "變化乾坤同一色，覺星躔、斗柄皆回互。", 
      "須要我，共分付。", 
      "平生腳踏紅塵處。", 
      "漫紛紛、雞蟲厚薄，燕鴻來去。", 
      "只有嬋娟多情在，依舊當時雅素。", 
      "空自嘆、歸心難住。", 
      "留取清光岷江畔，照扁舟、送我章江路。", 
      "頻引滿，莫匆遽。"
    ], 
    "rhythmic": "賀新郎"
  }, 
  {
    "author": "京鏜", 
    "paragraphs": [
      "玉局祠前，銅壺閣畔，錦城藥市爭奇。", 
      "正紫萸綴席，黃菊浮卮。", 
      "巷陌聯鑣並轡，樓臺吹竹彈絲。", 
      "登高望遠，一年好景，九日佳期。", 
      "自憐行客，猶對佳賓，留連豈是貪癡。", 
      "誰會得、心馳北闕，興寄東籬。", 
      "惜別未催鷁首，追歡且醉蛾眉。", 
      "明年此會，他鄉今日，總是相思。"
    ], 
    "rhythmic": "雨中花・夜行船"
  }, 
  {
    "author": "京鏜", 
    "paragraphs": [
      "跨鶴仙姿，掣鯨老手，從來眼赤腰黃。", 
      "更詞源峽水，才刃干將。", 
      "處處歡謠載路，時時秀句盈囊。", 
      "牛頭山畔，煩公斂惠，許我分光。", 
      "逢迎錦裏，話舊從容，誰知各整行裝。", 
      "況正好、登高懷古，擇勝尋芳。", 
      "少緩紅蓮開幕，何妨黃菊浮觴。", 
      "等閒分首，征塵去後，目斷斜陽。"
    ], 
    "rhythmic": "雨中花・夜行船"
  }, 
  {
    "author": "京鏜", 
    "paragraphs": [
      "鴛行舊儔侶。", 
      "問底事、遲迴西州西處。", 
      "閒居久如許。", 
      "相鄰翁對飲，詩人聯句。", 
      "夤緣會遇。", 
      "過高軒、相逢喜舞。", 
      "正菊天、景物澄鮮，切莫趣歸言去。", 
      "看取。", 
      "星扉月戶。", 
      "霧閣雲窗，非公孰住。", 
      "從容笑語。", 
      "人生易別難聚。", 
      "恨分違有日，留連無計，滿目離愁忍覷。", 
      "若他時、魚雁南來，把書寄與。"
    ], 
    "rhythmic": "瑞鶴仙"
  }, 
  {
    "author": "京鏜", 
    "paragraphs": [
      "身去日華遠，舉首望長安。", 
      "四年留蜀，那復有夢到金鑾。", 
      "遙想將蕪三徑，自笑己窮五技，無語倚闌干。", 
      "欲作天涯別，猶對俎尊閒。", 
      "秋意晚，風色厲，葉聲乾。", 
      "陽關三疊緩唱，一醉且酡顏。", 
      "聚散燕鴻南北，得失觸蠻左右，莫較去仍還。", 
      "後日相思處，煙水與雲山。"
    ], 
    "rhythmic": "水調歌頭"
  }, 
  {
    "author": "京鏜", 
    "paragraphs": [
      "四年留蜀慚無補，好是求歸得去。", 
      "風帆百尺，煙波萬里，寧辭掀舞。", 
      "楚尾吳頭，我家何在，西山南浦。", 
      "想珠簾畫棟，倚闌凝望，依然捲雲飛雨。", 
      "最好九霞光處。", 
      "見當時、結知明主。", 
      "冰霜節操，鬥星詞采，羽儀朝路。", 
      "邂逅開懷，等閒分手，滿斟綠醑。", 
      "道日邊好語，相將飛下，有人知否。"
    ], 
    "rhythmic": "水龍吟"
  }, 
  {
    "author": "京鏜", 
    "paragraphs": [
      "外省掄才，詔書下、芝泥猶溼。", 
      "應料得、出奇錦繡，爭輝金碧。", 
      "三級浪高魚已化，九霄路遠鵬方息。", 
      "有宗工、此地獨持衡，將專席。", 
      "歲月晚，霜風急。", 
      "嗟老子，爲行客。", 
      "念昔陪班綴，今親辭色。", 
      "握手方成同社款，消魂又作歧亭別。", 
      "也不須、因賦大刀頭，歸心折。"
    ], 
    "rhythmic": "滿江紅"
  }, 
  {
    "author": "京鏜", 
    "paragraphs": [
      "文章太守，問何事、猶帶天庭黃色。", 
      "上界一時官府足，聊下神仙宮闕。", 
      "剖竹新遊，握蘭舊夢，此意誰人識。", 
      "千軍筆陣，爭先曾奪矛槊。", 
      "好是萬里相逢，一尊同醉，傾吐平邊策。", 
      "聚散人生渾慣見，莫爲分襟嗚咽。", 
      "借箸機籌，著鞭功業，只合從君說。", 
      "明朝回首，天涯何處風月。"
    ], 
    "rhythmic": "念奴嬌"
  }, 
  {
    "author": "京鏜", 
    "paragraphs": [
      "袞袞長江水，策策曉霜風。", 
      "求歸得請，特地送我布帆東。", 
      "出處何關輕重，去住不拘淹速，社燕與秋鴻。", 
      "父老休相戀，四載愧無功。", 
      "誰知有，樓百尺，臥元龍。", 
      "來從天上，一麾遊戲鬥牛中。", 
      "聞道君王前席，見說從臣虛位，變化待鯤鴻。", 
      "一笑同錦裏，萬事付金鍾。"
    ], 
    "rhythmic": "水調歌頭", 
    "tags": [
      "長江"
    ]
  }, 
  {
    "author": "京鏜", 
    "paragraphs": [
      "推移隨牒紅塵裏，試問幾時肩息。", 
      "家鄉何在，煙迷波渺，雲橫山屹。", 
      "分閫無功，臨民有愧，褲今襦昔。", 
      "想征帆萬里，陽關三疊，腸空斷、人誰憶。", 
      "多謝殷勤綺席。", 
      "苦留連、不容浮鷁。", 
      "九霞光外，五雲深畔，君宜鵠立。", 
      "自笑衰遲，未能軒輊，漫勞噓吸。", 
      "願鋒車趣召，吳天楚地，相逢他日。"
    ], 
    "rhythmic": "水龍吟"
  }, 
  {
    "author": "京鏜", 
    "paragraphs": [
      "蟆頤江畔，問收拾多少，山光水色。", 
      "此是朝宗東去路，準擬鳴鼉浮鷁。", 
      "儒館英遊，侯藩賢望，便合還丹極。", 
      "九重渴想，甘泉聞道虛席。", 
      "因念北闕同朝，西州聯事，久矣心相得。", 
      "邂逅天涯拼一笑，洗我塵胸俗臆。", 
      "報國無功，歸田有興，寤寐鬆坡側。", 
      "他時音問，且憑來信鱗翼。"
    ], 
    "rhythmic": "酹江月・念奴嬌"
  }, 
  {
    "author": "京鏜", 
    "paragraphs": [
      "與蜀有緣法，見我眼俱青。", 
      "徵車到處，弦管無限作離聲。", 
      "自笑四年留滯，漫說三邊安靜，分閫愧長城。", 
      "一念天地闊，萬事羽毛輕。", 
      "欲歸去，詩入社，酒尋盟。", 
      "駸駸雙鬢，老矣祗覺壯心驚。", 
      "雖是東西惟命，已斷行藏在己，何必問君平。", 
      "舉似銅梁守，懷抱好同傾。"
    ], 
    "rhythmic": "水調歌頭"
  }, 
  {
    "author": "京鏜", 
    "paragraphs": [
      "雪嶺倚空白，霜柏傲寒青。", 
      "千巖萬壑奇秀，禽鳥寂無聲。", 
      "好是羣賢四集，同訪寶仙九室，中有玉京城。", 
      "眼底塵囂遠，胸次利名輕。", 
      "雲山旁，煙水畔，肯渝盟。", 
      "傳呼休要喝道，方外恐猜驚。", 
      "雅羨林泉勝概，倘遂田園歸計，志願足平生。", 
      "此意只自解，聊復爲君傾。"
    ], 
    "rhythmic": "水調歌頭"
  }, 
  {
    "author": "京鏜", 
    "paragraphs": [
      "數月已辦去，今日始成行。", 
      "天公憐我，特地趁曉作霜晴。", 
      "萬里奔馳爲米，四載淹留爲豆，自笑太勞生。", 
      "父老漫遮道，撫字愧陽城。", 
      "君有命，難俟駕，合兼程。", 
      "故山心切，猿鶴應是怨仍驚。", 
      "多謝使華追路，不忍客亭分袂，已醉酒猶傾。", 
      "莫久西南往，漢代急公卿。"
    ], 
    "rhythmic": "水調歌頭"
  }, 
  {
    "author": "京鏜", 
    "paragraphs": [
      "道骨仙風，合笞鳳、鞭鸞歸去。", 
      "底事爲、三峨九頂，等閒留住。", 
      "攬轡聊施經濟手，凝旒屢出褒嘉語。", 
      "算只今、人物更誰歸，心如許。", 
      "嗟我拙，纔不武。", 
      "慚我陋，文非古。", 
      "縱策遲鞭鈍，也難追步。", 
      "雖喜故人逢異縣，卻嫌遊子貪行路。", 
      "但著公、西掖北門中，相期處。"
    ], 
    "rhythmic": "滿江紅"
  }, 
  {
    "author": "京鏜", 
    "paragraphs": [
      "四載分蜀閫，萬里下吳檣。", 
      "老懷易感，厭聽催別笛橫羌。", 
      "自愧謀非經遠，更笑才非任劇，安得召公棠。", 
      "有志但碌碌，無績可章章。", 
      "漢嘉守，明似月，潔如霜。", 
      "邦人鼓舞，愛戴惟恐趣歸忙。", 
      "況是水曹宗派，仍得蘇州句法，燕寢晝凝香。", 
      "且趁東風去，步武近明光。"
    ], 
    "rhythmic": "水調歌頭"
  }, 
  {
    "author": "京鏜", 
    "paragraphs": [
      "挺挺祖風烈，再歲滯偏州。", 
      "元龍豪氣，宜臥百尺最高樓。", 
      "萬丈文章光焰，一段襟懷灑落，風露玉壺秋。", 
      "亂石驚濤處，也作等閒遊。", 
      "適相逢，君去騎，我歸舟。", 
      "清都絳闕密邇，切莫小遲留。", 
      "趁取親庭強健，好向聖朝傾吐，事業肯悠悠。", 
      "回首藩宣地，恩與大江流。"
    ], 
    "rhythmic": "水調歌頭"
  }, 
  {
    "author": "張震", 
    "paragraphs": [
      "梅子初青春已暮。", 
      "芳草連雲，綠遍西池路。", 
      "小院繡垂簾半舉。", 
      "銜泥紫燕雙飛去。", 
      "人在赤闌橋畔住。", 
      "不解傷春，還解相思否。", 
      "清夢欲尋猶間阻。", 
      "沙窗一夜蕭蕭雨。"
    ], 
    "rhythmic": "蝶戀花"
  }, 
  {
    "author": "張震", 
    "paragraphs": [
      "寬盡香羅金縷衣。", 
      "心情不似舊家時。", 
      "萬絲柳暗才飛絮，一點梅酸已着枝。", 
      "金底背，玉東西。", 
      "前歡贏得兩相思。", 
      "傷心不及風前燕，猶解穿簾度幕飛。"
    ], 
    "rhythmic": "鷓鴣天"
  }, 
  {
    "author": "張震", 
    "paragraphs": [
      "橫素橋邊景最佳。", 
      "綠波清淺見瓊沙。", 
      "銜泥燕子迎風絮，得食魚兒趁浪花。", 
      "春已暮，日初斜。", 
      "畫船簫鼓是誰家。", 
      "蘭橈欲去空留戀，醉倚闌干看晚霞。"
    ], 
    "rhythmic": "鷓鴣天"
  }, 
  {
    "author": "張震", 
    "paragraphs": [
      "青梅如豆，斷送春歸去。", 
      "小綠間長紅，看幾處、雲歌柳舞。", 
      "偎花識面，對月共論心，攜素手，採香遊，踏遍西池路。", 
      "水邊朱戶。", 
      "曾記銷魂處。", 
      "小立背鞦韆，空悵望、娉婷韻度。", 
      "楊花撲面，香糝一簾風，情脈脈，酒厭厭，回首斜陽暮。"
    ], 
    "rhythmic": "驀山溪"
  }, 
  {
    "author": "張震", 
    "paragraphs": [
      "春光如許。", 
      "春到江南路。", 
      "柳眼弄晴暉，笑梅老、落英無數。", 
      "峭寒庭院，羅幕護窗紗，金鴨暖，錦屏深，曾記看承處。", 
      "雲邊尺素。", 
      "何計傳心縷。", 
      "無處說相思，空惆悵、朝雲暮雨。", 
      "曲闌干外，小立近黃昏，心下事，眼邊愁，借問春知否。"
    ], 
    "rhythmic": "驀山溪"
  }, 
  {
    "author": "張", 
    "paragraphs": [
      "雨後煙景綠，春水漲桃花。", 
      "系舟溪上，筍輿十里達平沙。", 
      "路轉峯迴勝處，無數青熒玉樹，飄緲羽人家。", 
      "樓觀倚空碧，水竹湛清華。", 
      "縱幽尋，攜蠟屐，上蒼霞。", 
      "古仙何在，空餘藥竈委巖窪。", 
      "他日倘然歸老，乞取一庵雲臥，隨分了生涯。", 
      "底用更辛苦，九轉煉黃芽。"
    ], 
    "rhythmic": "水調歌頭"
  }, 
  {
    "author": "王炎2", 
    "paragraphs": [
      "纖手行杯紅玉潤。", 
      "滿眼花枝，雨過胭脂嫩。", 
      "新月一眉生淺暈。", 
      "酒闌無奈添春困。", 
      "喚起醉魂君不問。", 
      "憔悴顏容，羞與花相近。", 
      "人自無情花有韻。", 
      "風光易老何須恨。"
    ], 
    "rhythmic": "蝶戀花"
  }, 
  {
    "author": "王炎2", 
    "paragraphs": [
      "柳暗西湖春欲暮。", 
      "無數青絲，不繫行人住。", 
      "一點心情千萬緒。", 
      "落花寂寂風吹雨。", 
      "喚起聲中人獨睡。", 
      "千里明駝，不踏山間路。", 
      "謾道遣愁除是醉。", 
      "醉還易醒愁難去。"
    ], 
    "rhythmic": "蝶戀花", 
    "tags": [
      "西湖"
    ]
  }, 
  {
    "author": "王炎2", 
    "paragraphs": [
      "雨溼東風，誰家燕子穿庭戶。", 
      "孤村薄暮。", 
      "花落春歸去。", 
      "浪走天涯，歸思縈心緒。", 
      "家何處。", 
      "亂山無數。", 
      "不記來時路。"
    ], 
    "rhythmic": "點絳脣"
  }, 
  {
    "author": "王炎2", 
    "paragraphs": [
      "江月冷如水，江水碧於空。", 
      "晚來一霎過雨，爲我洗秋容。", 
      "悄悄四山人靜，凜凜三更露下，天闊叫孤鴻。", 
      "喚醒蓬窗夢，身在水晶宮。", 
      "揖湘妃，招月娣，御清風。", 
      "素琴韻遠，不覺醉眼杏花紅。", 
      "禹穴騎鯨仙去，東海釣鰲人遠，此意與誰同。", 
      "倚柁一長嘯，出壑舞魚龍。"
    ], 
    "rhythmic": "水調歌頭"
  }, 
  {
    "author": "王炎2", 
    "paragraphs": [
      "千里倦遊客，老眼厭塵煙。", 
      "蒸湘平遠，他處無此好江山。", 
      "把酒一聽欸乃，過了黃花時節，水國倍生寒。", 
      "輸與滄浪叟，長伴白鷗閒。", 
      "傍江亭，窮杳靄，踞巉巖。", 
      "水深石冷，聞道別有洞中天。", 
      "待倩靈妃調曲，喚起馮夷短舞，從此問羣仙。", 
      "雲海渺無際，波涌緩移船。"
    ], 
    "rhythmic": "水調歌頭"
  }, 
  {
    "author": "王炎2", 
    "paragraphs": [
      "小妝朱檻，護秋英千點，金鈿如簇。", 
      "黃葉白蘋朝露冷，只有孤芳幽馥。", 
      "華髮蒼頭，宦情羈思，來伴花幽獨。", 
      "巡檐無語，清愁何啻千斛。", 
      "因念愛酒淵明，東籬雅意，千載無人續。", 
      "身在花邊須一醉，小覆杯中醽醁。", 
      "過了重陽，捻枝嗅蕊，休嘆年華速。", 
      "明年春到，陳根更有新綠。"
    ], 
    "rhythmic": "念奴嬌"
  }, 
  {
    "author": "王炎2", 
    "paragraphs": [
      "淡淡疏疏不惹塵。", 
      "暗香一點靜中聞。", 
      "人間怪有晴時雪，天上偷回臘裏春。", 
      "疑淺笑，又輕顰。", 
      "雖然無語意相親。", 
      "老來尚可花邊飲，惆悵相攜失玉人。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "一柱中擎遠碧，兩峯旁依高寒。", 
      "橫陳削就短長山。", 
      "莫把一分增減。", 
      "我望雲煙目斷，人言風景天慳。", 
      "被公詩筆盡追還。", 
      "更上層樓一覽。"
    ], 
    "rhythmic": "西江月"
  }, 
  {
    "author": "辛棄疾", 
    "paragraphs": [
      "堂上謀臣帷幄，邊頭猛將干戈。", 
      "天時地利與人和。", 
      "燕可伐與曰可。", 
      "此日樓臺鼎鼐，他時劍履山河。", 
      "都人齊和大風歌。", 
      "管領羣臣來賀。"
    ], 
    "rhythmic": "西江月"
  }, 
  {
    "author": "辛棄疾", 
    "paragraphs": [
      "青山招不來，偃蹇誰憐汝。", 
      "歲晚太寒生，喚我溪邊住。", 
      "山頭明月來，本在高高處。", 
      "夜夜入清溪，聽讀《離騷》去。"
    ], 
    "rhythmic": "生查子"
  }, 
  {
    "author": "辛棄疾", 
    "paragraphs": [
      "高人千丈崖，千古儲冰雪。", 
      "六月火雲時，一見森毛髮。", 
      "俗人如盜泉，照眼多昏濁。", 
      "高處掛吾瓢，不飲吾寧渴。"
    ], 
    "rhythmic": "生查子"
  }, 
  {
    "author": "辛棄疾", 
    "paragraphs": [
      "盜跖儻名丘，孔子還名跖。", 
      "跖聖丘愚直至今，美惡無真實。", 
      "簡冊寫虛名，螻蟻侵枯骨。", 
      "千古光陰一霎時，且進杯中物。"
    ], 
    "rhythmic": "卜算子"
  }, 
  {
    "author": "辛棄疾", 
    "paragraphs": [
      "一個去學仙，一個去學佛。", 
      "仙飲千杯醉似泥，皮骨如金石。", 
      "不飲便康強，佛壽須千百。", 
      "八十餘年入涅槃，且進杯中物。"
    ], 
    "rhythmic": "卜算子"
  }, 
  {
    "author": "辛棄疾", 
    "paragraphs": [
      "一飲動連宵，一醉長三日。", 
      "廢盡寒暄不寫書，富貴何由得。", 
      "請看冢中人，冢似當時筆。", 
      "萬札千書只恁休，且進杯中物。"
    ], 
    "rhythmic": "卜算子"
  }, 
  {
    "author": "辛棄疾", 
    "paragraphs": [
      "剛者不堅牢，柔者難摧挫。", 
      "不信張開口了看，舌在牙先墮。", 
      "已闕兩邊廂，又豁中間個。", 
      "說與兒曹莫笑翁，狗竇從君過。"
    ], 
    "rhythmic": "卜算子"
  }, 
  {
    "author": "辛棄疾", 
    "paragraphs": [
      "一以我爲牛，一以吾爲馬。", 
      "人與之名受不辭，善學莊周者。", 
      "江海任虛舟，風雨從飄瓦。", 
      "醉者乘車墜不傷，全得於天也。"
    ], 
    "rhythmic": "卜算子"
  }, 
  {
    "author": "辛棄疾", 
    "paragraphs": [
      "夜雨醉瓜廬，春水行秧馬。", 
      "點檢田間快活人，未有如翁者。", 
      "禿盡兔豪錐，磨透銅臺瓦。", 
      "誰伴揚雄作解嘲，烏有先生也。"
    ], 
    "rhythmic": "卜算子"
  }, 
  {
    "author": "辛棄疾", 
    "paragraphs": [
      "珠玉作泥沙，山谷量牛馬。", 
      "試上累累丘壠看，誰是強梁者。", 
      "水浸淺深檐，山壓高低瓦。", 
      "山水朝來笑問人，翁早歸來也。"
    ], 
    "rhythmic": "卜算子"
  }, 
  {
    "author": "辛棄疾", 
    "paragraphs": [
      "千古李將軍，奪得胡兒馬。", 
      "李蔡爲人在下中，卻是封侯者。", 
      "芸草去陣根，筧竹添新瓦。", 
      "萬一朝家舉力田，捨我其誰也。"
    ], 
    "rhythmic": "卜算子"
  }, 
  {
    "author": "辛棄疾", 
    "paragraphs": [
      "池上主人，人適忘魚，魚適還忘水。", 
      "洋洋乎，翠藻青萍裏。", 
      "想魚兮、無便於此。", 
      "嘗試思，莊周正談兩事。", 
      "一明豕蝨一羊蟻。", 
      "說蟻慕於羶，於蟻棄知，又說於羊棄意。", 
      "甚蝨焚於豕獨忘之。", 
      "卻驟說於魚爲得計。", 
      "千古遺文，我不知言，以我非子。", 
      "子固非魚，噫。", 
      "魚之爲計子焉知。", 
      "河水深且廣，風濤萬傾堪依。", 
      "有網罟如雲，鵜鶘成陣，過而留泣計應非。", 
      "其外海茫茫，下有龍伯，飢時一啖千里。", 
      "更任公五十犗爲餌。", 
      "使海上人人厭腥味。", 
      "似鯤鵬、變化能幾。", 
      "東遊入海，此計直以命爲嬉。", 
      "古來謬算狂圖，五鼎烹死，指爲平地。", 
      "嗟魚欲事遠遊時。", 
      "請三思而行可矣。"
    ], 
    "rhythmic": "哨遍"
  }, 
  {
    "author": "辛棄疾", 
    "paragraphs": [
      "恨之極。", 
      "恨極銷磨不得。", 
      "萇弘事，人道後來，其血三年化爲碧。", 
      "鄭人緩也泣。", 
      "吾父攻儒助墨。", 
      "十年夢，沈痛化餘，秋柏之間既爲實。", 
      "相思重相憶。", 
      "被怨結中腸，潛動精魄。", 
      "望夫江上巖巖立。", 
      "嗟一念中變，後期長絕。", 
      "君看啓母憤所激。", 
      "又俄傾爲石。", 
      "難敵。", 
      "最多力。", 
      "甚一忿沈淵，精氣爲物。", 
      "依然困鬥牛磨角。", 
      "便影入山骨，至今雕琢。", 
      "尋思人間，只合化，夢中蝶。"
    ], 
    "rhythmic": "蘭陵王"
  }, 
  {
    "author": "辛棄疾", 
    "paragraphs": [
      "著厭霓裳素。", 
      "染胭脂、苧羅山下，浣沙溪渡。", 
      "誰與流霞千古醞，引得東風相誤。", 
      "從臾入、吳宮深處。", 
      "鬢亂釵橫渾不醒，轉越江、剗地迷歸路。", 
      "煙艇小，五湖去。", 
      "當時倩得春留住。", 
      "就錦屏一曲，種種斷腸風度。", 
      "纔是清明三月近，須要詩人妙句。", 
      "笑援筆、殷勤爲賦。", 
      "十樣蠻箋紋錯綺，粲珠璣、淵擲驚風雨。", 
      "重喚酒，共花語。"
    ], 
    "rhythmic": "賀新郎"
  }, 
  {
    "author": "辛棄疾", 
    "paragraphs": [
      "碧海成桑野。", 
      "笑人間，江翻平陸，水雲高下。", 
      "自是三山顏色好，更著雨婚煙嫁。", 
      "料未必、龍眠能畫。", 
      "擬向詩人求幼婦，倩諸君、妙手皆談馬。", 
      "須進酒，爲陶寫。", 
      "回頭鷗鷺瓢泉社。", 
      "莫吟詩、莫拋尊酒，是吾盟也。", 
      "千騎而今遮白髮，忘卻滄浪亭榭。", 
      "但記得、灞陵呵夜。", 
      "我輩從來文字飲，怕壯懷、激烈須歌者。", 
      "蟬噪也，綠陰夏。"
    ], 
    "rhythmic": "賀新郎"
  }, 
  {
    "author": "辛棄疾", 
    "paragraphs": [
      "鳥倦飛還矣。", 
      "笑淵明、瓶中儲粟，有無能幾。", 
      "蓮社高人留翁語，我醉寧論許事。", 
      "試沽酒、重斟翁喜。", 
      "一見簫然音韻古，想東籬、醉臥參差是。", 
      "千載下，竟誰似。", 
      "元龍百尺高樓裏。", 
      "把新詩、殷勤問我，停雲情味。", 
      "北夏門高從拉攞，何事須人料理。", 
      "翁曾道、繁華朝起。", 
      "塵土人言寧可用，顧青山、與我何如耳。", 
      "歌且和，楚狂子。"
    ], 
    "rhythmic": "賀新郎"
  }, 
  {
    "author": "辛棄疾", 
    "paragraphs": [
      "肘後俄生柳。", 
      "嘆人生、不如意事，十常八九。", 
      "右手淋浪纔有用，閒卻持螯左手。", 
      "謾贏得、傷今感舊。", 
      "投閣先生惟寂寞，笑是非、不了身前後。", 
      "持此語，問烏有。", 
      "青山幸自重重秀。", 
      "問新來、蕭蕭木落，頗堪秋否。", 
      "總被西風都瘦損，依舊千巖萬岫。", 
      "把萬事、無言搔首。", 
      "翁比渠儂人誰好，是我常、與我周旋久。", 
      "寧作我，一杯酒。"
    ], 
    "rhythmic": "賀新郎"
  }, 
  {
    "author": "辛棄疾", 
    "paragraphs": [
      "風狂雨橫，是邀勒園林，幾多桃李。", 
      "待上層樓無氣力，塵滿欄干誰倚。", 
      "就火添衣，移香傍枕，莫卷朱簾起。", 
      "元宵過也，春寒猶自如此。", 
      "爲問幾日新晴，鳩鳴屋上，鵲報檐前喜。", 
      "揩試老來詩句眼，要看拍堤春水。", 
      "月下憑肩，花邊繫馬，此興今休矣。", 
      "溪南酒賤，光陰只在彈指。"
    ], 
    "rhythmic": "念奴嬌"
  }, 
  {
    "author": "辛棄疾", 
    "paragraphs": [
      "洞庭春晚，舊傳恐是，人間尤物。", 
      "收拾瑤池傾國豔，來向朱欄一壁。", 
      "透戶龍香，隔簾鶯語，料得肌如血。", 
      "月妖真態，是誰教避人傑。", 
      "酒罷歸對寒窗，相留昨夜，應是梅花發。", 
      "賦了高唐猶想像，不管孤燈明滅。", 
      "半面難期，多情易感，愁點星星發。", 
      "繞樑聲在，爲伊忘味三月。"
    ], 
    "rhythmic": "念奴嬌", 
    "tags": [
      "洞庭湖"
    ]
  }, 
  {
    "author": "辛棄疾", 
    "paragraphs": [
      "是誰調護，歲寒枝、都把蒼苔封了。", 
      "茅舍疏籬江上路，清夜月高山小。", 
      "摸索應知，曹劉沈謝，何況霜天曉。", 
      "芬芳一世，料君長被花惱。", 
      "惆悵立馬行人，一枝最愛，竹外橫斜好。", 
      "我向東鄰曾醉裏，喚起詩家二老。", 
      "拄杖而今，婆娑雪裏，又識商山皓。", 
      "請君置酒，看渠與我傾倒。"
    ], 
    "rhythmic": "念奴嬌"
  }, 
  {
    "author": "辛棄疾", 
    "paragraphs": [
      "老子平生，笑盡人間，兒女怨恩。", 
      "況白頭能幾，定應獨往，青雲得意，見說長存。", 
      "抖擻衣冠，憐渠無恙，合掛當年神武門。", 
      "都如夢，算能爭幾許，雞曉鍾昏。", 
      "此心無有新冤。", 
      "況抱甕年來自灌園。", 
      "但淒涼顧影，頻悲往事，殷勤對佛，欲問前因。", 
      "卻怕青山，也妨賢路，休鬥尊前見在身。", 
      "山中友，試高吟楚些，重與招魂。"
    ], 
    "rhythmic": "沁園春"
  }, 
  {
    "author": "辛棄疾", 
    "paragraphs": [
      "有美人兮，玉佩瓊踞，吾夢見之。", 
      "問斜陽猶照，漁樵故里，長橋誰記，今故期思。", 
      "物化蒼茫，神遊彷彿，春與猿吟秋鶴飛。", 
      "還驚笑，向晴波忽見，千丈虹霓。", 
      "覺來西望崔嵬。", 
      "更上有青楓下有溪。", 
      "待空山自薦，寒泉秋菊，中流卻送，桂棹蘭旗。", 
      "萬事長嗟，百年雙鬢，吾非斯人誰與歸。", 
      "憑闌久，正清愁未了，醉墨休題。"
    ], 
    "rhythmic": "沁園春"
  }, 
  {
    "author": "辛棄疾", 
    "paragraphs": [
      "我試評君，君定何如，玉川似之。", 
      "記李花初發，乘雲共語，梅花開後，對月相思。", 
      "白髮重來，畫橋一望，秋水長天孤鶩飛。", 
      "同吟處，看佩搖明月，衣卷青霓。", 
      "相君高節崔嵬。", 
      "是此處耕巖與釣溪。", 
      "被西風吹盡，村簫社鼓，青山留得，鬆蓋雲旗。", 
      "弔古愁濃，懷人日暮，一片心從天外歸。", 
      "新詞好，似淒涼楚些，字字堪題。"
    ], 
    "rhythmic": "沁園春"
  }, 
  {
    "author": "辛棄疾", 
    "paragraphs": [
      "我醉狂吟，君作新聲，倚歌和之。", 
      "算芬芳定向，梅間得意，輕清多是，雪裏尋思。", 
      "朱雀橋邊，何人會道，野草斜陽春燕飛。", 
      "都休問，甚元無霽雨，卻有晴霓。", 
      "詩壇千丈崔嵬。", 
      "更有筆如山墨作溪。", 
      "看君才未數，曹劉敵手，風騷合受，屈宋降旗。", 
      "誰識相如，平生自許，慷慨須乘駟馬歸。", 
      "長安路，問垂虹千柱，何處曾題。"
    ], 
    "rhythmic": "沁園春"
  }, 
  {
    "author": "辛棄疾", 
    "paragraphs": [
      "落日古城角，把酒勸君留。", 
      "長安路遠，何事風雪敝貂裘。", 
      "散盡黃金身世，不管秦樓人怨，歸計狎沙鷗。", 
      "明夜扁舟去，和月載離愁。", 
      "功名事，身未老，幾時休。", 
      "詩書萬卷，致身須到古伊周。", 
      "莫學班超投筆，縱得封侯萬里，憔悴老邊州。", 
      "何處依劉客，寂寞賦《登樓》。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "官事未易了，且向酒邊來。", 
      "君如無我，問君懷抱向誰開。", 
      "但放平生丘壑，莫管旁人嘲罵，深蟄要驚雷。", 
      "白髮還自笑，何地置衰頹。", 
      "五車書，千古飲，百篇才。", 
      "新詞未到，瓊瑰先夢滿吾懷。", 
      "已過西風重九，且要黃花入手，詩興未關梅。", 
      "君要花滿縣，桃李趁時栽。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "千里渥窪種，名動帝王家。", 
      "金鑾當日奏草，落筆萬龍蛇。", 
      "帶得無邊春下，等待江山都老，教看鬢方鴉。", 
      "莫管錢流地，且擬醉黃花。", 
      "喚雙成，歌弄玉，舞綠華。", 
      "一觴爲飲千歲，江海吸流霞。", 
      "聞道清都帝所，要挽銀河仙浪，西北洗胡沙。", 
      "回首日邊去，雲裏認飛車。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "千古老蟾口，雲洞插天開。", 
      "漲痕當日何事，洶涌到崔嵬。", 
      "攫土摶沙兒戲，翠谷蒼崖幾變，風雨化人來。", 
      "萬里須臾耳，野馬驟空埃。", 
      "笑年來，蕉鹿夢，畫蛇杯。", 
      "黃花憔悴風露，野碧漲荒萊。", 
      "此會明年誰健，後日猶今視昔，歌舞只空臺。", 
      "愛酒陶元亮，無酒正徘徊。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "文字覷天巧，亭榭定風流。", 
      "平生丘壑，歲晚也作稻粱謀。", 
      "五畝園中秀野，一水田將綠繞，䆉稏不勝秋。", 
      "飯飽對花竹，可是便忘憂。", 
      "吾老矣，探禹穴，欠東遊。", 
      "君家風月幾許，白鳥去悠悠。", 
      "插架牙籤萬軸，射虎南山一騎，容我攬鬚不。", 
      "更欲勸君酒，百尺臥高樓。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "日月如磨蟻，萬事且浮休。", 
      "君看檐外江水，滾滾自東流。", 
      "風雨瓢泉夜半，花草雪樓春到，老子已菟裘。", 
      "歲晚問無恙，歸計橘千頭。", 
      "夢連環，歌《彈鋏》，賦《登樓》。", 
      "黃雞白酒，君去村社一番秋。", 
      "長劍倚天誰問，夷甫諸人堪笑，西北有神州。", 
      "此事君自了，千古一扁舟。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "說與西湖客，觀水更觀山。", 
      "淡妝濃抹西子，喚起一時觀。", 
      "種柳人今天上，對酒歌翻《水調》，醉墨卷秋瀾。", 
      "老子興不淺，歌舞莫教閒。", 
      "看尊前，輕聚散，少悲歡。", 
      "城頭無限今古，落日曉霜寒。", 
      "誰唱黃雞白酒，猶記紅旗清夜，千騎月臨關。", 
      "莫說西州路，且盡一杯看。"
    ], 
    "rhythmic": "水調歌頭", 
    "tags": [
      "西湖"
    ]
  }, 
  {
    "author": "辛棄疾", 
    "paragraphs": [
      "萬事一杯酒，長嘆復長歌。", 
      "杜陵有客，剛賦雲外築婆娑。", 
      "須信功名兒輩，誰識年來心事，古井不生波。", 
      "種種看餘發，積雪就中多。", 
      "二三子，問丹桂，倩素娥。", 
      "平生螢雪，男兒無奈五車何。", 
      "看取長安得意，莫恨春風看盡，花柳自蹉砣。", 
      "今夕且歡笑，明月鏡新磨。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "歲歲有黃菊，千載一東籬。", 
      "悠然政須兩字，長笑退之詩。", 
      "自古此山元有，何事當時才見，此意有誰知。", 
      "君起更斟酒，我醉不須辭。", 
      "回首處，雲正出，鳥倦飛。", 
      "重來樓上，一句端的與君期。", 
      "都把軒窗寫遍，更使兒童誦得，歸去來兮辭。", 
      "萬卷有時用，植杖且耘耔。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "淵明最愛菊，三徑也栽鬆。", 
      "何人收拾，千載風味此山中。", 
      "手把離騷讀遍，自掃落英餐罷，杖屨曉霜濃。", 
      "皎皎太獨立，更插萬芙蓉。", 
      "水潺湲，雲澒洞，石巃嵸。", 
      "素琴濁酒喚客，端有古人風。", 
      "卻怪青山能巧，政爾橫看成嶺，轉面已成峯。", 
      "詩句得活法，日月有新工。"
    ], 
    "rhythmic": "水調歌頭"
  }, 
  {
    "author": "辛棄疾", 
    "paragraphs": [
      "美景良辰，算只是、可人風月。", 
      "況素節揚輝，長是十分清徹。", 
      "著意登樓瞻玉兔，何人張幕遮銀闕。", 
      "倩飛簾、得得爲吹開，憑誰說。", 
      "弦與望，從園缺。", 
      "今與昨，何區別。", 
      "羨夜來手把，桂花堪折。", 
      "安得便登天柱上，從容陪伴酬佳節。", 
      "更如今，不聽麈談清，愁如發。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "點火櫻桃，照一架、荼䕷如雪。", 
      "春正好，見龍孫穿破，紫苔蒼壁。", 
      "乳燕引雛飛力弱，流鶯喚友嬌聲怯。", 
      "問春歸、不肯帶愁歸，腸千結。", 
      "層樓望，春山疊。", 
      "家何在，煙波隔。", 
      "把古今遺恨，向他誰說。", 
      "蝴碟不傳千里夢，子規叫斷三更月。", 
      "聽聲聲、枕上勸人歸，歸難得。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "漢水東流，都洗盡、髭鬍膏血。", 
      "人盡說、君家飛將，舊時英烈。", 
      "破敵金城雷過耳，談兵玉帳冰生頰。", 
      "想王郎、結髮賦從戎，傳遺業。", 
      "腰間劍，聊彈鋏。", 
      "尊中酒，堪爲別。", 
      "況故人新擁，漢壇旌節。", 
      "馬革裹屍當自誓，蛾眉伐性休重說。", 
      "但從今、記取楚樓風，裴臺月。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "風捲庭梧，黃葉墜、新涼如洗。", 
      "一笑折、秋英同賞，弄香挼蕊。", 
      "天遠難窮休久望，樓高欲下還重倚。", 
      "拼一襟、寂寞淚彈秋，無人會。", 
      "今古恨，沈荒壘。", 
      "悲歡事，隨流水。", 
      "想登樓青鬢，未堪憔悴。", 
      "極目煙橫山數點，孤舟月淡人千里。", 
      "對嬋娟、從此話離愁，金尊裏。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "紫陌飛塵，望十里、雕鞍繡轂。", 
      "春未老、已驚臺榭，瘦紅肥綠。", 
      "睡雨海棠猶倚醉，舞風楊柳難成曲。", 
      "問流鶯、能說故園無，曾相熟。", 
      "巖泉上，飛鳧浴。", 
      "巢林下，棲禽宿。", 
      "恨荼䕷開晚，謾翻船玉。", 
      "蓮社豈堪談昨夢，蘭亭何處尋遺墨。", 
      "但羈懷、空自倚鞦韆，無心蹴。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "漢節東南，看駟馬、光華周道。", 
      "須信是、七閩還有，福星來到。", 
      "庭草自生心意足，榕陰不動秋光好。", 
      "問不知，何處著君侯，蓬萊島。", 
      "還自笑，人今老。", 
      "空有恨，縈懷抱。", 
      "記江湖十載，厭持旌纛。", 
      "濩落我材無所用，易除殆類無根潦。", 
      "但欲搜、好語謝新詞，羞瓊報。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "半山佳句，最好是、吹香隔屋。", 
      "又還怪、冰霜側畔，蜂兒成簇。", 
      "更把香來薰了月，卻教影去斜侵竹。", 
      "似神清、骨冷住西湖，何由俗。", 
      "根老大，穿坤軸。", 
      "枝夭嫋，蟠龍斛。", 
      "快酒兵長俊，詩壇高築。", 
      "一再人來風味惡，兩三杯後花緣熟。", 
      "記五更、聯句失彌明，龍銜燭。"
    ], 
    "rhythmic": "滿江紅", 
    "tags": [
      "西湖"
    ]
  }, 
  {
    "author": "辛棄疾", 
    "paragraphs": [
      "老子平生，原自有、金盤華屋。", 
      "還又要、萬間寒士，眼前突兀。", 
      "一舸歸來輕似葉，兩翁相對清如鵠。", 
      "道如今、吾亦愛吾廬，多鬆菊。", 
      "人道是，荒年轂。", 
      "還又似，豐年玉。", 
      "甚等閒卻爲，鱸魚歸速。", 
      "野鶴溪邊留杖屨，行人牆外聽絲竹。", 
      "問近來、風月幾篇詩，三千軸。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "兩峽嶄巖，問誰佔、清風舊築。", 
      "更滿眼、雲來鳥去，澗紅山綠。", 
      "世上無人供笑傲，門前有客休迎肅。", 
      "怕淒涼、無物伴君時，多栽竹。", 
      "風采妙，凝冰玉。", 
      "詩句好，餘膏馥。", 
      "嘆只今人物，一夔應足。", 
      "人似秋鴻無定住，事如飛彈須園熟。", 
      "笑君侯、陪酒又陪歌，陽春曲。"
    ], 
    "rhythmic": "滿江紅"
  }, 
  {
    "author": "辛棄疾", 
    "paragraphs": [
      "千古江山，英雄無覓，孫仲謀處。", 
      "舞榭歌臺，風流總被，雨打風吹去。", 
      "斜陽草樹，尋常巷陌，人道寄奴曾住。", 
      "想當年，金戈鐵馬，氣吞萬里如虎。", 
      "元嘉草草，封狼居胥，贏得倉皇北顧。", 
      "四十三年，望中猶記，烽火揚州路。", 
      "可堪回首，佛狸祠下，一片神鴉社鼓。", 
      "憑誰問，廉頗老矣，尚能飯否。"
    ], 
    "rhythmic": "永遇樂", 
    "tags": [
      "宋詞三百首"
    ]
  }, 
  {
    "author": "辛棄疾", 
    "paragraphs": [
      "見說岷峨千古雪。", 
      "都作岷峨山上石。", 
      "君家右史老泉公，千金費盡勤收拾。", 
      "一堂真石室。", 
      "空庭更與添突兀。", 
      "記當時，長編筆硯，日日雲煙溼。", 
      "野老時逢山鬼泣。", 
      "誰夜持山去難覓。", 
      "有人依樣入明光，玉階之下巖巖立。", 
      "琅玕無數碧。", 
      "風流不數平原物。", 
      "欲重吟，青蔥玉樹，須倩子云筆。"
    ], 
    "rhythmic": "歸朝歡"
  }, 
  {
    "author": "辛棄疾", 
    "paragraphs": [
      "雁霜寒透幕。", 
      "正護月雲輕，嫩冰猶薄。", 
      "溪奩照梳掠。", 
      "想含香弄粉，豔妝難學。", 
      "玉肌瘦弱。", 
      "更重重、龍綃襯著。", 
      "倚東風，一笑嫣然，轉盼萬花羞落。", 
      "寂寞。", 
      "家山何在，雪後園林，水邊樓閣。", 
      "瑤池舊約。", 
      "鱗鴻更杖誰託。", 
      "粉蝶兒只解，尋桃覓柳，開遍南枝未覺。", 
      "但傷心，冷落黃昏，數聲畫角。"
    ], 
    "rhythmic": "瑞鶴仙"
  }, 
  {
    "author": "辛棄疾", 
    "paragraphs": [
      "東南形勝，人物風流，白頭見君恨晚。", 
      "便覺君家叔度，去人未遠。", 
      "長憐士元驥足，道直須、別駕方展。", 
      "問個裏，待怎生銷殺，胸中萬卷。", 
      "況有星辰劍履，是傳家合在，玉皇香案。", 
      "零落新詩，我欠可人消遣。", 
      "留君再三不住，便直饒、萬家淚眼。", 
      "怎抵得，這眉間、黃色一點。"
    ], 
    "rhythmic": "聲聲慢"
  }, 
  {
    "author": "辛棄疾", 
    "paragraphs": [
      "秦望山頭，看亂雲急雨，倒立江湖。", 
      "不如雲者爲雨，雨者云乎。", 
      "長空萬里，被西風、變滅須臾。", 
      "回首聽，月明天籟，人間萬竅號呼。", 
      "誰向若耶溪上，倩美人西去，麋鹿姑蘇。", 
      "至今故國人望，一舸歸歟。", 
      "歲雲暮矣，問何不、鼓瑟吹竽。", 
      "君不間，王亭謝館，冷煙寒樹啼烏。"
    ], 
    "rhythmic": "漢宮春"
  }, 
  {
    "author": "辛棄疾", 
    "paragraphs": [
      "亭上秋風，記去年嫋嫋，曾到吾廬。", 
      "山河舉目雖異，風景非殊。", 
      "功成者去，覺團扇、便與人疏。", 
      "吹不斷，斜陽依舊，茫茫禹跡都無。", 
      "千古茂陵詞在，甚風流章句，解擬相如。", 
      "只今木落江冷，眇眇愁餘。", 
      "故人書報，莫因循、忘卻蓴鱸。", 
      "誰念我，新涼燈火，一編太史公書。"
    ], 
    "rhythmic": "漢宮春"
  }, 
  {
    "author": "辛棄疾", 
    "paragraphs": [
      "心似孤僧，更茂林修竹，山上精廬。", 
      "維摩定自非病，誰遣文殊。", 
      "白頭自昔，嘆相逢、語密情疏。", 
      "傾蓋處，論心一語，只今還有公無。", 
      "最喜《陽春》妙句，被西風吹墮，金玉鏗如。", 
      "夜來歸夢江上，父老歡予。", 
      "荻花深處，喚兒童、吹火烹鱸。", 
      "歸去也，絕交何必，更修山巨源書。"
    ], 
    "rhythmic": "漢宮春"
  }, 
  {
    "author": "辛棄疾", 
    "paragraphs": [
      "達則青雲，便玉堂金馬，窮則茅廬。", 
      "逍遙小大自適，鵬鷃何殊。", 
      "君如星斗，燦中天、密密疏疏。", 
      "荒草外，自憐螢火，清光暫有還無。", 
      "千古季鷹猶在，向松江道我，問訊何如。", 
      "白頭愛山下去，翁定嗔予。", 
      "人生謾爾，豈食魚、必鱠之鱸。", 
      "還自笑，君詩頓覺，胸中萬卷藏書。"
    ], 
    "rhythmic": "漢宮春"
  }, 
  {
    "author": "辛棄疾", 
    "paragraphs": [
      "冰姿玉骨，自是清涼〔態〕。", 
      "此度濃妝爲誰改。", 
      "向竹籬茅舍，幾誤佳期。", 
      "招伊怪，滿臉顏紅微帶。", 
      "壽陽妝鑑裏，應是承恩，纖手重勻異香在。", 
      "怕等閒、春未到，雪裏先開，風流㬠、說與羣芳不解。", 
      "更總做、北人未識伊，據品調，難作杏花看待。"
    ], 
    "rhythmic": "洞仙歌"
  }, 
  {
    "author": "辛棄疾", 
    "paragraphs": [
      "賢愚相去，算其間能幾。", 
      "差以毫釐繆千里。", 
      "細思量義利，舜跖之分，孳孳者，等是雞鳴而起。", 
      "味甘終易壞，歲晚還知，君子之交淡如水。", 
      "一餉聚飛蚊，其響如雷，深自覺、昨非今是。", 
      "羨安樂窩中泰和湯，更劇飲，無過半醺而已。"
    ], 
    "rhythmic": "洞仙歌"
  }, 
  {
    "author": "辛棄疾", 
    "paragraphs": [
      "九衢中，杯逐馬，帶隨車。", 
      "問誰解、愛惜瓊華。", 
      "何如竹外，靜聽窣窣蟹行沙。", 
      "自憐是，海山頭，種玉人家。", 
      "紛如鬥，嬌如舞，才整整，又斜斜。", 
      "要圖畫，還我漁蓑。", 
      "凍吟應笑，羔兒無分謾煎茶。", 
      "起來極目，向彌茫、數盡歸鴉。"
    ], 
    "rhythmic": "上西平・金人捧露盤"
  }, 
  {
    "author": "辛棄疾", 
    "paragraphs": [
      "恨如新，新恨了，又重新。", 
      "看天上、多少浮雲。", 
      "江南好景，落花時節又逢君。", 
      "夜來風雨，春歸似欲留人。", 
      "尊如海，人如玉，詩如錦，筆如神。", 
      "能幾字、盡殷勤。", 
      "江天日暮，何時重與細論文。", 
      "綠楊陰裏，聽陽關、門掩黃昏。"
    ], 
    "rhythmic": "上西平・金人捧露盤"
  }, 
  {
    "author": "辛棄疾", 
    "paragraphs": [
      "不堪鶗鴂，早教百草放春歸。", 
      "江頭愁殺吾累。", 
      "卻覺君侯雅句，千載共心期。", 
      "便留春甚樂，樂了須悲。", 
      "瓊而素而。", 
      "被花惱、只鶯知。", 
      "正要千鍾角酒，五字栽詩。", 
      "江東日暮，道繡斧、人去未多時。", 
      "還又要、玉殿論思。"
    ], 
    "rhythmic": "婆羅門引"
  }, 
  {
    "author": "辛棄疾", 
    "paragraphs": [
      "卮酒向人時，和氣先傾倒。", 
      "最要然然可可，萬事稱好。", 
      "滑稽坐上，更對鴟夷笑。", 
      "寒與熱，總隨人，甘國老。", 
      "少年使酒，出口人嫌拗。", 
      "此個和合道理，近日方曉。", 
      "學人言語，未會十分巧。", 
      "看他門，得人憐，秦吉了。"
    ], 
    "rhythmic": "千年調"
  }, 
  {
    "author": "辛棄疾", 
    "paragraphs": [
      "暗香橫路雪垂垂。", 
      "晚風吹。", 
      "曉風吹。", 
      "花意爭春，先出歲寒枝。", 
      "畢竟一年春事了，緣太早，卻成遲。", 
      "未應全是雪霜姿。", 
      "欲開時。", 
      "未開時。", 
      "粉面朱脣，一半點胭脂。", 
      "醉裏謗花花莫恨，渾冷淡，有誰知。"
    ], 
    "rhythmic": "江神子・江城子"
  }, 
  {
    "author": "辛棄疾", 
    "paragraphs": [
      "五雲高處望西清。", 
      "玉階升。", 
      "棣華榮。", 
      "築屋溪頭，樓觀畫難成。", 
      "長夜笙歌還起問，誰放月，又西沉。", 
      "家傳《鴻寶》舊知名。", 
      "看長生。", 
      "奉嚴宸。", 
      "且把風流，水北畫耆英。", 
      "咫尺西風詩酒社，石鼎句，要彌明。"
    ], 
    "rhythmic": "江神子・江城子"
  }, 
  {
    "author": "辛棄疾", 
    "paragraphs": [
      "憶對中秋丹桂叢。", 
      "花在杯中。", 
      "月在杯中。", 
      "今宵樓上一尊同。", 
      "雲溼紗窗。", 
      "雨溼紗窗。", 
      "渾欲乘風問化工。", 
      "路也難通。", 
      "信也難通。", 
      "滿堂惟有燭花紅。", 
      "杯且從容。", 
      "歌且從容。"
    ], 
    "rhythmic": "一翦梅"
  }, 
  {
    "author": "辛棄疾", 
    "paragraphs": [
      "夜月樓臺，秋香院宇。", 
      "笑吟吟地人來去。", 
      "是誰秋到便淒涼，當年宋玉悲如許。", 
      "隨分杯盤，等閒歌舞。", 
      "問他有甚堪悲處。", 
      "思量卻也有悲時，重陽節近多風雨。"
    ], 
    "rhythmic": "踏莎行"
  }, 
  {
    "author": "辛棄疾", 
    "paragraphs": [
      "弄影闌干，吹香巖谷。", 
      "枝枝點點黃金粟。", 
      "未堪收拾付薰爐，窗前且把《離騷》讀。", 
      "奴僕葵花，兒曹金菊。", 
      "一秋風露清涼足。", 
      "傍邊只欠個姮娥，分明身在蟾宮宿。"
    ], 
    "rhythmic": "踏莎行"
  }, 
  {
    "author": "辛棄疾", 
    "paragraphs": [
      "吾道悠悠，憂心悄悄。", 
      "最無聊處秋光到。", 
      "西風林外有啼鴉，斜陽山下多衰草。", 
      "長憶商山，當年四老。", 
      "塵埃也走咸陽道。", 
      "爲誰書到便幡然，至今此意無人曉。"
    ], 
    "rhythmic": "踏莎行"
  }, 
  {
    "author": "辛棄疾", 
    "paragraphs": [
      "金印累累佩陸離。", 
      "河梁更賦斷腸詩。", 
      "莫擁旌旗真個去。", 
      "何處。", 
      "玉堂元自要論思。", 
      "且約風流三學士。", 
      "同醉。", 
      "春風看試幾槍旗。", 
      "從此酒酣明月夜。", 
      "耳熱。", 
      "那邊應是說儂時。"
    ], 
    "rhythmic": "定風波"
  }, 
  {
    "author": "辛棄疾", 
    "paragraphs": [
      "野草閒花不當春。", 
      "杜鵑卻是舊知聞。", 
      "謾道不如歸去住。", 
      "梅雨。", 
      "石榴花又是離魂。", 
      "前殿羣臣深殿女。", 
      "赭袍一點萬紅巾。", 
      "莫問興亡今幾主。", 
      "聽取。", 
      "花前毛羽已羞人。"
    ], 
    "rhythmic": "定風波"
  }, 
  {
    "author": "辛棄疾", 
    "paragraphs": [
      "菩薩叢中惠眼，碩人詩裏娥眉。", 
      "天上人間真福相，畫就描成好靨兒。", 
      "行時嬌更遲。", 
      "勸酒偏他最劣，笑時猶有些癡。", 
      "更著十年君看取，兩國夫人更是誰。", 
      "殷勤秋水詞。"
    ], 
    "rhythmic": "破陣子"
  }, 
  {
    "author": "辛棄疾", 
    "paragraphs": [
      "小靨人憐都惡瘦，曲眉天與長顰。", 
      "沈思歡事惜腰身。", 
      "枕添離別淚，粉落卻深勻。", 
      "翠袖盈盈渾力薄，玉笙嫋嫋愁新。", 
      "夕陽依舊倚窗塵。", 
      "葉紅苔鬱碧，深院斷無人。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "逗曉鶯啼聲暱暱，掩關高樹冥冥。", 
      "小渠春浪細無聲。", 
      "井牀聽夜雨，出蘚轆轤青。", 
      "碧草旋荒金谷路，烏絲重記《蘭亭》。", 
      "強扶殘醉繞雲屏。", 
      "一枝風露溼，花重入疏櫺。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "春色饒君白髮了，不妨倚綠偎紅。", 
      "翠鬟催喚出房櫳。", 
      "垂肩金縷窄，蘸甲寶杯濃。", 
      "睡起鴛鴦飛燕子，門前沙暖泥融。", 
      "畫樓人把玉西東。", 
      "舞低花外月，唱澈柳邊風。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "金谷無煙宮樹綠，嫩寒生怕春風。", 
      "博山微透暖薰籠。", 
      "小樓春色裏，幽夢雨聲中。", 
      "別浦鯉魚何日到，錦書封恨重重。", 
      "海棠花下去年逢。", 
      "也應隨分瘦，忍淚覓殘紅。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "手種門前烏桕樹，而今千尺蒼蒼。", 
      "田園只是舊耕桑。", 
      "杯盤風月夜，簫鼓子孫忙。", 
      "七十五年無事客，不妨兩鬢如霜。", 
      "綠窗剗地調紅妝。", 
      "更從今日醉，三萬六千場。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "手拈黃花無意緒，等閒行盡迴廊。", 
      "捲簾芳桂散餘香。", 
      "枯荷難睡鴨，疏雨暗池塘。", 
      "憶得舊時攜手處，如今水遠山長。", 
      "羅巾浥淚別殘妝。", 
      "舊歡新夢裏，閒處卻思量。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "冷雁寒雲渠有恨，春風自滿餘懷。", 
      "更教無日不花開。", 
      "未須愁菊盡，相次有梅來。", 
      "多病近來渾止酒，小槽空壓新醅。", 
      "青山卻自要安排。", 
      "不須連日醉，且進兩三杯。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "六十三年無限事，從頭悔恨難追。", 
      "已知六十二年非。", 
      "只應今日是，後日又尋思。", 
      "少是多非惟有酒，何須過後方知。", 
      "從今休似去年時。", 
      "病中留客飲，醉裏和人詩。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "窄樣金盃教換了，房櫳試聽珊珊。", 
      "莫教秋扇雪團團。", 
      "古今悲笑事，長付後人看。", 
      "記取桔槔春雨後，短畦菊艾相連。", 
      "拙於人處巧於天。", 
      "君看流水地，難得正方園。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "醉帽吟鞭花不住，卻招花共商量。", 
      "人生何必醉爲鄉。", 
      "從教斟酒淺，休更和詩忙。", 
      "一斗百篇風月地，饒他老子當行。", 
      "從今三萬六千場。", 
      "青青頭上發，還作柳絲長。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "祗恐牡丹留不住，與春約束分明。", 
      "未開微雨半開晴。", 
      "要花開定準，又更與花盟。", 
      "魏紫朝來將進酒，玉盤盂樣先呈。", 
      "鞓紅似向舞腰橫。", 
      "風流人不見，錦繡夜間行。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "老去渾身無著處，天教只住山林。", 
      "百年光景百年心。", 
      "更歡須嘆息，無病也呻吟。", 
      "試向浮瓜沈李處，清風散發披襟。", 
      "莫嫌淺後更頻斟。", 
      "要他詩句好，須是酒杯深。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "偶向停雲堂上坐，曉猿夜鶴驚猜。", 
      "主人何事太塵埃。", 
      "低頭還說向，被召又重來。", 
      "多謝北山山下老，殷勤一語佳哉。", 
      "借君竹杖與芒鞋。", 
      "徑須從此去，深入白雲堆。"
    ], 
    "rhythmic": "臨江仙"
  }, 
  {
    "author": "辛棄疾", 
    "paragraphs": [
      "淚眼送君傾似雨。", 
      "不折垂楊，只倩愁隨去。", 
      "有底風光留不住。", 
      "煙波萬頃春江櫓。", 
      "老馬臨流癡不渡。", 
      "應惜障泥，忘了尋春路。", 
      "身在稼軒安穩處。", 
      "書來不用多行數。"
    ], 
    "rhythmic": "蝶戀花"
  }, 
  {
    "author": "辛棄疾", 
    "paragraphs": [
      "燕語鶯啼人乍遠。", 
      "卻恨西園，依舊鶯和燕。", 
      "笑語十分愁一半。", 
      "翠圍特地春光暖。", 
      "只道書來無過雁。", 
      "不道柔腸，近日無腸斷。", 
      "柄玉莫搖湘淚點。", 
      "怕君喚作秋風扇。"
    ], 
    "rhythmic": "蝶戀花"
  }, 
  {
    "author": "辛棄疾", 
    "paragraphs": [
      "洗盡機心隨法喜。", 
      "看取尊前，秋思如春意。", 
      "誰與先生寬發齒。", 
      "醉時惟有歌而已。", 
      "歲月何須溪上記。", 
      "千古黃花，自有淵明比。", 
      "高臥石龍呼不起。", 
      "微風不動天如醉。"
    ], 
    "rhythmic": "蝶戀花"
  }, 
  {
    "author": "辛棄疾", 
    "paragraphs": [
      "何物能令公怒喜。", 
      "山要人來，人要山無意。", 
      "恰似哀箏弦下齒。", 
      "千情萬意無時已。", 
      "自要溪堂韓作記。", 
      "今代機雲，好語花難比。", 
      "老眼狂花空處起。", 
      "銀鉤未見心先醉。"
    ], 
    "rhythmic": "蝶戀花"
  }, 
  {
    "author": "辛棄疾", 
    "paragraphs": [
      "何處望神州。", 
      "滿眼風光北固樓。", 
      "千古興亡多少事，悠悠。", 
      "不盡長江袞袞流。", 
      "年少萬兜鍪。", 
      "坐斷東南戰未休。", 
      "天下英雄誰敵手。", 
      "曹劉。", 
      "生子當如孫仲謀。"
    ], 
    "rhythmic": "南鄉子", 
    "tags": [
      "長江"
    ]
  }, 
  {
    "author": "辛棄疾", 
    "paragraphs": [
      "別恨妝成白髮新。", 
      "空教兒女笑陣人。", 
      "醉尋夜雨旗亭酒，夢斷東風輦路塵。", 
      "騎騄駬，籋青雲。", 
      "看公冠佩玉階春。", 
      "忠言句句唐虞際，便是人間要路津。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "樽俎風流有幾人。", 
      "當年未遇已心親。", 
      "金陵種柳歡娛地，庾嶺逢梅寂寞濱。", 
      "樽似海，筆如神。", 
      "故人南北一般春。", 
      "玉人好把新妝樣，淡畫眉兒淺注脣。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "指點齋尊特地開。", 
      "風帆莫引酒船回。", 
      "方驚共折津頭柳，卻喜重尋嶺上梅。", 
      "催月上，喚風來。", 
      "莫愁瓶罄恥金罍。", 
      "只愁畫角樓頭起，急管哀弦次第催。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "困不成眠奈夜何。", 
      "情知歸未轉愁多。", 
      "暗將往事思量遍，誰把多情惱亂他。", 
      "些底事，誤人哪。", 
      "不成真個不思家。", 
      "嬌癡卻妒香香睡，喚起醒鬆說夢些。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "夢斷京華故倦遊。", 
      "只今芳草替人愁。", 
      "陽關莫作三疊唱，越女應須爲我留。", 
      "看逸韻，自名流。", 
      "青衫司馬且江州。", 
      "君家兄弟真堪笑，個個能修五鳳樓。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "一夜清霜變鬢絲。", 
      "怕愁剛把酒禁持。", 
      "玉人今夜相思不，想見頻將翠枕移。", 
      "真個恨，未多時。", 
      "也應香雪減些兒。", 
      "菱花照面須頻記，曾道偏宜淺畫眉。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "木落山高一夜霜。", 
      "北風驅雁又離行。", 
      "無言每覺情懷好，不飲能令興味長。", 
      "頻聚散，試思量。", 
      "爲誰春草夢池塘。", 
      "中年長作東山恨，莫遣離歌苦斷腸。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "拋卻山中詩酒窠。", 
      "卻來官府聽笙歌。", 
      "閒愁做弄天來大，白髮栽埋日許多。", 
      "新劍戟，舊風波。", 
      "天生予懶奈予何。", 
      "此身已覺渾無事，卻教兒童莫恁麼。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "桃李漫山過眼空。", 
      "也宜惱損杜陵翁。", 
      "若將玉骨冰姿比，李蔡爲人在下中。", 
      "尋驛使，寄芳容。", 
      "壠頭休放馬蹄鬆。", 
      "吾家離落黃昏後，剩有西湖處士風。"
    ], 
    "rhythmic": "鷓鴣天", 
    "tags": [
      "西湖"
    ]
  }, 
  {
    "author": "辛棄疾", 
    "paragraphs": [
      "晚歲躬耕不怨貧。", 
      "只雞斗酒聚比鄰。", 
      "都無晉宋之間事，自是羲皇以上人。", 
      "千載後，百篇存。", 
      "更無一字不清真。", 
      "若教王謝諸郎在，未抵柴桑陌上塵。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "發底青青無限春。", 
      "落紅飛雪謾紛紛。", 
      "黃花也伴秋光老，何事尊前見在身。", 
      "書萬卷，筆如神。", 
      "眼看同輩上青雲。", 
      "箇中不許兒童會，只恐功名更逼人。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "老退何曾說著官。", 
      "今朝放罪上恩寬。", 
      "便支香火真侍俸，更綴文書舊殿班。", 
      "扶病腳，洗衰顏。", 
      "快從老病借衣冠。", 
      "此身忘世渾容易，使世相忘卻自難。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "綠鬢都無白髮侵。", 
      "醉時拈筆越精神。", 
      "愛將蕪語追前事，更把梅花比那人。", 
      "回急雪，遏行雲。", 
      "近時歌舞舊時情。", 
      "君侯要識誰輕重，看取金盃幾許深。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "泉上長吟我獨清。", 
      "喜君來共雪爭明。", 
      "已驚並水鷗無色，更怪行沙蟹有聲。", 
      "添爽氣，動雄情。", 
      "奇因六出憶陳平。", 
      "卻嫌鳥雀投林去，觸破當樓雲母屏。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "莫殢春光花下游。", 
      "便須準備落花愁。", 
      "百年雨打風吹卻，萬事三平二滿休。", 
      "將擾擾，付悠悠。", 
      "此生於世百無憂。", 
      "新愁次第相拋舍，要伴春歸天盡頭。"
    ], 
    "rhythmic": "鷓鴣天"
  }, 
  {
    "author": "辛棄疾", 
    "paragraphs": [
      "暮年不賦短長詞。", 
      "和得淵明數首詩。", 
      "君自不歸歸甚易，今猶未足足何時。", 
      "偷閒定向山中老，此意須教鶴輩知。", 
      "聞道只今秋水上，故人曾榜《北山移》。"
    ], 
    "rhythmic": "瑞鷓鴣"
  }, 
  {
    "author": "辛棄疾", 
    "paragraphs": [
      "聲名少日畏人知。", 
      "老去行藏與願違。", 
      "山草舊曾呼遠志，故人今又寄當歸。", 
      "何人可覓安心法，有客來觀杜德機。", 
      "卻笑使君那得似，清江萬頃白鷗飛。"
    ], 
    "rhythmic": "瑞鷓鴣"
  }, 
  {
    "author": "辛棄疾", 
    "paragraphs": [
      "膠膠擾擾幾時休。", 
      "一出山來不自由。", 
      "秋水觀中山月夜，停雲堂下菊花秋。", 
      "隨緣道理應須會，過分功名莫強求。", 
      "先自一身愁不了，那堪愁上更添愁。"
    ], 
    "rhythmic": "瑞鷓鴣"
  }, 
  {
    "author": "張炎", 
    "paragraphs": [
      "向天涯、水流雲散，依依往事非舊。", 
      "西湖見說鷗飛去，知有海翁來否。", 
      "風雨後。", 
      "甚客裏逢春，尚記花間酒。", 
      "空嗟皓首。", 
      "對茂苑殘紅，攜歌佔地，相趁小垂手。", 
      "歸時候。", 
      "花徑青紅尚有。", 
      "好遊何事詩瘦。", 
      "龜蒙未肯尋幽興，曾戀志和漁叟。", 
      "吟嘯久。", 
      "愛如此清奇，歲晚忘年友。", 
      "呼船渡口。", 
      "嘆西出陽關，故人何處，愁在渭城柳。"
    ], 
    "rhythmic": "摸魚子", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "風月似孤山。", 
      "千樹斜橫水一環。", 
      "天與清香心獨領，怡顏。", 
      "冰雪中間屋數間。", 
      "庭戶隔塵寰。", 
      "自有云封底用關。", 
      "卻笑桃源深處隱，躋攀。", 
      "引得漁翁見不難。"
    ], 
    "rhythmic": "南鄉子"
  }, 
  {
    "author": "張炎", 
    "paragraphs": [
      "一見又天涯。", 
      "人生可嘆嗟。", 
      "想難忘、江上琵琶。", 
      "詩酒一瓢風雨外，都莫問，是誰家。", 
      "憐我鬢先華。", 
      "何愁歸路賒。", 
      "向西湖、重隱煙霞。", 
      "說與山童休放鶴，最零落，是梅花。"
    ], 
    "rhythmic": "南樓令・唐多令", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "鏤花鐫葉。", 
      "滿枝風露和香擷。", 
      "引將芳思歸吟篋。", 
      "夢與魂同，閒了弄香蝶。", 
      "小樓簾卷歌聲歇。", 
      "幽篁獨處泉嗚咽。", 
      "短箋空在愁難說。", 
      "霜角寒梅，吹碎半江月。"
    ], 
    "rhythmic": "醉落魄・一斛珠"
  }, 
  {
    "author": "張炎", 
    "paragraphs": [
      "西秦倦旅。", 
      "是幾年不聽，西湖風雨。", 
      "我託長鑱垂短髮，心事時看天語。", 
      "吟篋空隨，征衣休換，薜荔猶堪補。", 
      "山能招隱，一瓢閒掛煙樹。", 
      "方嘆舊國人稀，花間忽見，傾蓋渾如故。", 
      "客裏不須談世事，野老安知今古。", 
      "海上盟鷗，門深款竹，風月平分取。", 
      "陶然一醉，此時愁在何處。"
    ], 
    "rhythmic": "壺中天・念奴嬌", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "鬟絲溼霧，扇錦翻桃，尊前乍識歐蘇。", 
      "賦筆吟箋，光動萬顆驪珠。", 
      "英英歲華未老，怨歌長、空擊銅壺。", 
      "細看取，有飄然清氣，自與塵疏。", 
      "兩水猶存三徑，嘆綠窗窈窕，謾長新浦。", 
      "茂苑扁舟，底事夜雨江湖。", 
      "當年柳枝放卻，又不知、樊素何如。", 
      "向醉裏，暗傳香、還記也無。"
    ], 
    "rhythmic": "聲聲慢"
  }, 
  {
    "author": "張炎", 
    "paragraphs": [
      "黑雲飛起。", 
      "夜月啼湘鬼。", 
      "魂返靈根無二紙。", 
      "千古不隨流水。", 
      "香心淡染清華。", 
      "似花還似非花。", 
      "要與閒梅相處，孤山山下人家。"
    ], 
    "rhythmic": "清平樂"
  }, 
  {
    "author": "張炎", 
    "paragraphs": [
      "幾年槐市槐花冷，天風又還吹起。", 
      "故篋重尋，閒書再整，猶記燈窗滋味。", 
      "渾如夢裏。", 
      "見說道如今，早催行李。", 
      "快買扁舟，第一橋邊趁流水。", 
      "陽關須是醉酒，柳條休要折，爭似攀桂。", 
      "舊有家聲，榮看世美，方了平生英氣。", 
      "瓊林宴喜。", 
      "帶雪絮歸來，滿庭春意。", 
      "事業方新，大鵬九萬里。"
    ], 
    "rhythmic": "臺城路・齊天樂"
  }, 
  {
    "author": "張炎", 
    "paragraphs": [
      "萬塵自遠，徑鬆存、彷佛斜川深意。", 
      "烏石罔邊猶記得，竹裏吟安一字。", 
      "暗葉禽幽，虛闌荷近，暑薄遲花氣。", 
      "行行且止，枯瓢枝上閒寄。", 
      "不恨老卻流光，可憐歸未得，翻恨流水。", 
      "落落嶺頭雲尚在，一笑生涯如此。", 
      "樹老梅荒，山孤人共，隔浦船歸未。", 
      "劃然長嘯，海風吹下空翠。"
    ], 
    "rhythmic": "壺中天・念奴嬌"
  }, 
  {
    "author": "張炎", 
    "paragraphs": [
      "隱隱煙痕輕注。", 
      "拂拂脂香微度。", 
      "十二小紅樓，人與玉簫何處。", 
      "歸去。", 
      "歸去。", 
      "醉插一枝風露。"
    ], 
    "rhythmic": "如夢令"
  }, 
  {
    "author": "張炎", 
    "paragraphs": [
      "路重尋，門半掩、苔老舊時樹。", 
      "採藥雲深，童子更無語。", 
      "怪他流水迢迢，湖天日暮，想只在、蘆花多處。", 
      "謾延佇。", 
      "姓名題上芭蕉，涼夜未風雨。", 
      "賦了秋聲，還賦斷腸句。", 
      "幾回獨立長橋，扁舟欲喚，待招取、白鶴歸去。"
    ], 
    "rhythmic": "祝英臺近"
  }, 
  {
    "author": "張炎", 
    "paragraphs": [
      "不是瀟湘風雨。", 
      "不是洞庭煙樹。", 
      "醉倒古乾坤，人在孤篷來處。", 
      "休去。", 
      "休去。", 
      "見說桃源無路。"
    ], 
    "rhythmic": "如夢令", 
    "tags": [
      "洞庭湖"
    ]
  }, 
  {
    "author": "張炎", 
    "paragraphs": [
      "琴書半室。", 
      "向桂邊偶然，一見秋色。", 
      "老樹香遲，清露綴花疑滴。", 
      "山翁翻笑如泥醉，笑生平、無此狂逸。", 
      "晉人遊處，幽情付與，酒尊吟筆。", 
      "任蕭散、披襟岸幘。", 
      "嘆千古猶今，休問何夕。", 
      "發短霜濃，卻恐浩歌消得。", 
      "明年野客重來此，探枝頭、幾分消息。", 
      "望西樓遠，西湖更遠，也尋梅驛。"
    ], 
    "rhythmic": "桂枝香", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "春樹江東。", 
      "吟正遠、清氣竟入崆峒。", 
      "問餘棲處，只在縹緲山中。", 
      "此去山中何所有，芰荷制了集芙蓉。", 
      "且扶筇。", 
      "倦遊萬里，獨對青松。", 
      "行藏也須在我，笑晉人爲菊，出岫方濃。", 
      "淡然無心，古意且許誰同。", 
      "飛符夜深潤物，自呼起蒼龍雨太空。", 
      "舒還卷，看滿樓依舊，霽日光風。"
    ], 
    "rhythmic": "瑤臺聚八仙・新雁過妝樓"
  }, 
  {
    "author": "張炎", 
    "paragraphs": [
      "近水橫斜。", 
      "先得月、玉樹宛若籠紗。", 
      "散跡苔裀，墨暈淨洗鉛華。", 
      "誤入羅浮身外夢，似花又卻似非花。", 
      "探寒葩。", 
      "倩人醉裏，扶過溪沙。", 
      "竹籬幾番倦倚，看乍無乍有，如寄生涯。", 
      "更好一枝，時到素壁檐牙。", 
      "香深與春暗卻，且休把江頭千樹誇。", 
      "東家女，試淡妝顛倒，難勝西家。"
    ], 
    "rhythmic": "瑤臺聚八仙・新雁過妝樓"
  }, 
  {
    "author": "張炎", 
    "paragraphs": [
      "老圃堪嗟。", 
      "深夜雨、紫英猶傲霜華。", 
      "暖宿籬根，飛去想怯寒沙。", 
      "採摘浮杯如戲水，晚香淡似夜來些。", 
      "背風斜。", 
      "翠苔徑裏，描繡人誇。", 
      "白頭共開笑口，看試妝滿插，雲髻雙丫。", 
      "蝶也休愁，不是舊日疏葩。", 
      "連枝願爲比翼，問因甚寒城獨自花。", 
      "悠然意，對九江山色，還醉陶家。"
    ], 
    "rhythmic": "瑤臺聚八仙・新雁過妝樓"
  }, 
  {
    "author": "張炎", 
    "paragraphs": [
      "花氣烘人尚暖，珠光出海猶寒。", 
      "如今賀老見應難。", 
      "解道江南腸斷。", 
      "謾擊銅壺浩嘆，空存錦瑟誰彈。", 
      "莊生蝴蝶夢春還。", 
      "簾外一聲鶯喚。"
    ], 
    "rhythmic": "西江月"
  }, 
  {
    "author": "張炎", 
    "paragraphs": [
      "繡屏開了。", 
      "驚詩夢、嬌聲啼破春悄。", 
      "隱將譜字轉清圓，正杏樑聲繞。", 
      "看帖帖、蛾眉淡掃。", 
      "不知能聚愁多少。", 
      "嘆客裏淒涼，尚記得當年雅音，低唱還好。", 
      "同是流落殊鄉，相逢何晚，坐對被真花惱。", 
      "貞元朝士已無多，但暮煙衰草。", 
      "未忘得春風窈窕。", 
      "卻憐張緒如今老。", 
      "且慰我留連意，莫說西湖，那時蘇小。"
    ], 
    "rhythmic": "霜葉飛", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "濟楚衣裳眉目秀。", 
      "活脫梨園，子弟家聲舊。", 
      "諢砌隨機開笑口。", 
      "筵前戲諫從來有。", 
      "戛玉敲金裁錦繡。", 
      "引得傳情，惱得嬌娥瘦。", 
      "離合悲歡成正偶。", 
      "明珠一顆盤中走。"
    ], 
    "rhythmic": "蝶戀花"
  }, 
  {
    "author": "張炎", 
    "paragraphs": [
      "見梅花、斜倚竹籬邊。", 
      "休道北枝寒。", 
      "□□□翠袖，情隨眼盼，愁接眉彎。", 
      "一串歌珠清潤，綰結玉連環。", 
      "蘇小無尋處，元在人間。", 
      "何事淒涼蚓竅，向尊前一笑，歌倒狂瀾。", 
      "嘆從來古雅，欲覓賞音難。", 
      "有如此、和聲軟語，甚韓湘、風雪度藍關。", 
      "君知否，挽櫻評柳，卻是香山。"
    ], 
    "rhythmic": "甘州・八聲甘州"
  }, 
  {
    "author": "張炎", 
    "paragraphs": [
      "俯長江、不佔洞庭波，山拔地形高。", 
      "對扶疏古木，浮圖倒影，勢壓雄濤。", 
      "門掩翠微僧院，應有月明敲。", 
      "物換堂安在，斷碣閒拋。", 
      "不識廬山真面，是誰將此屋，突兀林坳。", 
      "上層臺回首，萬境入詩豪。", 
      "響天心、數聲長嘯，任清風、吹頂發蕭騷。", 
      "憑欄久，青琴何處，獨立瓊瑤。"
    ], 
    "rhythmic": "甘州・八聲甘州", 
    "tags": [
      "廬山", 
      "長江", 
      "洞庭湖"
    ]
  }, 
  {
    "author": "張炎", 
    "paragraphs": [
      "屋上青山。", 
      "青未了、凌虛試一憑欄。", 
      "亂峯疊嶂，無限古色蒼寒。", 
      "正喜雲閒雲又去，片雲未識我心閒。", 
      "對林巒。", 
      "底須謝屐，何用躋攀。", 
      "三十六梯眺遠，任半空笑語，飛落人間。", 
      "賦筆吟箋，塵事竟不相關。", 
      "朝來自然氣爽，更好是秋屏宜晚看。", 
      "蓬壺裏，有天開圖畫，休喚邊鸞。"
    ], 
    "rhythmic": "瑤臺聚八仙・新雁過妝樓"
  }, 
  {
    "author": "張炎", 
    "paragraphs": [
      "長流萬里。", 
      "與沈沈滄海，平分一水。", 
      "孤白爭流蟾不沒，影落潛蛟驚起。", 
      "瑩玉懸秋，綠房迎曉，樓觀光疑洗。", 
      "紫簫聲嫋，四檐吹下清氣。", 
      "遙睇浪擎空明，古愁休問，消長盈虛理。", 
      "風入蘆花歌忽斷，知有漁舟閒艤。", 
      "露已沾衣，鷗猶棲草，一片瀟湘意。", 
      "人方酣夢，長翁元自如此。"
    ], 
    "rhythmic": "壺中天・念奴嬌"
  }, 
  {
    "author": "張炎", 
    "paragraphs": [
      "翠屏缺處添奇觀，修眉遠浮孤碧。", 
      "天影微茫，煙痕黯淡，不與千峯同色。", 
      "憑高望極。", 
      "向簾幕中間，冷光流入。", 
      "料得吟僧，數株松下坐蒼石。", 
      "泉源猶是故跡。", 
      "煮茶曾味古，還記遊歷。", 
      "調水符閒，登山屐在，卻倚闌干斜日。", 
      "輕陰易□。", 
      "看飄忽風雲，晦明朝夕。", 
      "爲我飛來，傍江橫峭壁。"
    ], 
    "rhythmic": "臺城路・齊天樂"
  }, 
  {
    "author": "張炎", 
    "paragraphs": [
      "下臨無地手捫天。", 
      "上雲煙。", 
      "俯山川。", 
      "棲止危巢，不隔道林禪。", 
      "坐處清高風雨隔，全萬境，一壺懸。", 
      "我來直欲挾飛仙。", 
      "海爲田。", 
      "是何年。", 
      "如此江聲，嘯詠白鷗前。", 
      "老樹無根雲懵懂，憑寄語、米家船。"
    ], 
    "rhythmic": "江城子"
  }, 
  {
    "author": "張炎", 
    "paragraphs": [
      "風雷開萬象，散天影、入虛壇。", 
      "看峭壁重雲，奇峯獻玉，光洗琅玕。", 
      "青苔古痕暗裂，映參差、石乳倒懸山。", 
      "那得虛無幻境，元來透澈玄關。", 
      "躋攀。", 
      "竟日忘還。", 
      "空翠滴、逼衣寒。", 
      "想邃宇陰陰，爐存太乙，難覓飛丹。", 
      "泠然洞靈去遠，甚千年、都不到人間。", 
      "見說尋真有路，也須容我清閒。"
    ], 
    "rhythmic": "木蘭花慢"
  }, 
  {
    "author": "張炎", 
    "paragraphs": [
      "扁舟忽過蘆花浦。", 
      "閒情便隨鷗去。", 
      "水國吹簫，虹橋問月，西子如今何許。", 
      "危欄謾撫。", 
      "正獨立蒼茫，半空飛露。", 
      "倒影虛明，洞庭波映廣寒府。", 
      "魚龍吹浪自舞。", 
      "渺然凌萬頃，如聽風雨。", 
      "夜氣浮山，晴暉蕩日，一色無尋秋處。", 
      "驚鳧自語。", 
      "尚記得當時，故人來否。", 
      "勝景平分，此心遊太古。"
    ], 
    "rhythmic": "臺城路・齊天樂", 
    "tags": [
      "洞庭湖"
    ]
  }, 
  {
    "author": "張炎", 
    "paragraphs": [
      "千里行秋，支筇背錦，頓懷清友。", 
      "殊鄉聚首。", 
      "愛吟猶自詩瘦。", 
      "山人不解思猿鶴，笑問我、韋娘在否。", 
      "記長堤畫舫，花柔春鬧，幾番攜手。", 
      "別後都依舊。", 
      "但靖節門前，近來無柳。", 
      "盟鷗尚有。", 
      "可憐西塞漁叟。", 
      "斷腸不恨江南老，恨落葉、飄零最久。", 
      "倦遊處，減羈愁，猶未消磨是酒。"
    ], 
    "rhythmic": "月下笛"
  }, 
  {
    "author": "張炎", 
    "paragraphs": [
      "桃花零落玄都觀，劉郎此情誰語。", 
      "鬢髮蕭疏，襟懷淡薄，空賦天涯羈旅。", 
      "離情萬縷。", 
      "第一是難招，舊鷗今雨。", 
      "錦瑟年華，夢中猶記豔遊處。", 
      "依依心事最苦。", 
      "片帆渾是月，獨抱悽楚。", 
      "屋破容秋，牀空對雨，迷卻青門瓜圃。", 
      "初荷未暑。", 
      "嘆極目煙波，又歌南浦。", 
      "燕忽歸來，翠簾深幾許。"
    ], 
    "rhythmic": "臺城路・齊天樂"
  }, 
  {
    "author": "張炎", 
    "paragraphs": [
      "兩翦秋痕，平分水影，炯然冰潔。", 
      "未識新愁，眉心倩人貼。", 
      "無端醉裏，通一笑、柔花盈睫。", 
      "癡絕。", 
      "不解送情，倚銀屏斜瞥。", 
      "長歌短舞，換羽移宮，飄飄步迴雪。", 
      "扶嬌倚扇，欲把豔懷說。", 
      "□□杜郎重到，只慮空江桃葉。", 
      "但數峯猶在，如傍那家風月。"
    ], 
    "rhythmic": "惜紅衣"
  }, 
  {
    "author": "張炎", 
    "paragraphs": [
      "江上相逢，更秉燭、渾疑夢裏。", 
      "寂寞久，瑟弦塵斷，爲君重理。", 
      "紫綬金章都莫問，醉中□送揶揄鬼。", 
      "看滿頭、白雪欲消難，春風起。", 
      "雲一片，身千里。", 
      "漂泊地，東西水。", 
      "嘆十年不見，我生能幾。", 
      "慷慨悲歌驚淚落，古人未必皆如此。", 
      "想今人、愁似古人多，如何是。"
    ], 
    "rhythmic": "滿江紅"
  }, 
  {
    "author": "張炎", 
    "paragraphs": [
      "奚囊謝屐。", 
      "向芙蓉城下，□□遊歷。", 
      "江上沙鷗何所似，白髮飄飄行客。", 
      "曠海乘風，長波垂釣，欲把珊瑚拂。", 
      "近來楊柳，卻憐渾是秋色。", 
      "日暮空想佳人，楚芳難贈，煙水分明隔。", 
      "老病孤舟天地裏，惟有歌聲消得。", 
      "故國荒城，斜陽古道，可奈花狼藉。", 
      "他時一笑，似曾何處相識。"
    ], 
    "rhythmic": "壺中天・念奴嬌"
  }, 
  {
    "author": "張炎", 
    "paragraphs": [
      "無邊香色。", 
      "記涉江自採，錦機雲密。", 
      "翦翦紅衣，學舞波心舊曾識。", 
      "一見依然似語，流水遠、幾回空憶。", 
      "看□□、倒影窺妝，玉潤露痕溼。", 
      "閒立。", 
      "翠屏側。", 
      "愛向人弄芳，背酣斜日。", 
      "料應太液。", 
      "三十六宮土花碧。", 
      "清與凌風更爽，無數滿汀洲如昔。", 
      "泛片葉、煙浪裏，臥橫紫笛。"
    ], 
    "rhythmic": "紅情・暗香"
  }, 
  {
    "author": "張炎", 
    "paragraphs": [
      "碧圓自潔。", 
      "向淺洲遠渚，亭亭清絕。", 
      "猶有遺簪，不展秋心，能卷幾多炎熱。", 
      "鴛鴦密語同傾蓋，且莫與、浣紗人說。", 
      "恐怨歌、忽斷花風，碎卻翠雲千疊。", 
      "回首當年漢舞，怕飛去、謾皺留仙裙摺。", 
      "戀戀青衫，猶染枯香，還嘆鬢絲飄雪。", 
      "盤心清露如鉛水，又一夜、西風吹折。", 
      "喜靜看、匹練秋光，倒瀉半湖明月。"
    ], 
    "rhythmic": "綠意・疏影", 
    "tags": [
      "宋詞三百首"
    ]
  }, 
  {
    "author": "張炎", 
    "paragraphs": [
      "黃金誰解教歌舞。", 
      "留得當時譜。", 
      "斷情殘意落人間。", 
      "漢上行雲迷卻、舊巫山。", 
      "妝樓何處尋樊素。", 
      "空誤周郎顧。", 
      "一簾秋雨翦燈看。", 
      "無限羈愁分付、玉簫寒。"
    ], 
    "rhythmic": "虞美人"
  }, 
  {
    "author": "張炎", 
    "paragraphs": [
      "清氣崖深，斜陽木末。", 
      "松風泉水聲相答。", 
      "光浮碗麪啜先春，何須美酒吳姬壓。", 
      "頭上烏巾，鬢邊白髮。", 
      "數間破屋從蕪沒。", 
      "山中有此玉川人，相思一夜梅花發。"
    ], 
    "rhythmic": "踏莎行"
  }, 
  {
    "author": "張炎", 
    "paragraphs": [
      "晴野事春遊。", 
      "老去尋詩苦未休。", 
      "一似浣花溪上路，清幽。", 
      "菸草纖纖水自流。", 
      "何處偶遲留。", 
      "猶未忘情是酒籌。", 
      "童子策驢人已醉，知不。", 
      "醉裏眉攢萬國愁。"
    ], 
    "rhythmic": "南鄉子"
  }, 
  {
    "author": "張炎", 
    "paragraphs": [
      "憶得沈香歌斷後，深宮客夢迢遙。", 
      "研池殘墨濺花妖。", 
      "青山人獨自，早不侶漁樵。", 
      "石壁蒼寒巾尚掛，松風頂上飄飄。", 
      "神仙那肯混塵囂。", 
      "詩魂元在此，空向水中招。"
    ], 
    "rhythmic": "臨江仙"
  }, 
  {
    "author": "張炎", 
    "paragraphs": [
      "雲冷未全開。", 
      "檐冰雨沍苔。", 
      "入花根、曖意先回。", 
      "一夜綠房迎曉白，空憶遍、嶺頭梅。", 
      "如幻舊情懷。", 
      "尋春上吹臺。", 
      "正泥深、十二香街。", 
      "且問謝家池畔草，春必定、幾時來。"
    ], 
    "rhythmic": "南樓令・唐多令"
  }, 
  {
    "author": "張炎", 
    "paragraphs": [
      "步高寒、下觀浮遠，清暉隔斷風雨。", 
      "醉魂誤入滁陽路。", 
      "落莫不知何處。", 
      "欄屢拊。", 
      "又卻是，秋城自有芙蓉主。", 
      "重遊倦旅。", 
      "對萬壑千巖，長江巨浪，空翠灑衣履。", 
      "景如許。", 
      "都被樓臺佔取。", 
      "晴嵐暖靄朝暮。", 
      "乾坤靜裏閒居賦。", 
      "評泊水經茶譜。", 
      "留勝侶。", 
      "更底用，林泉曳杖尋桑苧。", 
      "休休訪古。", 
      "看排闥青來，書牀嘯詠，莫向惠峯去。"
    ], 
    "rhythmic": "摸魚子", 
    "tags": [
      "長江"
    ]
  }, 
  {
    "author": "張炎", 
    "paragraphs": [
      "清時樂事中園賦，怡情楚花湘草。", 
      "秀色通簾，生香聚酒，修景常留池沼。", 
      "閒居自好。", 
      "奈車馬喧塵，未教閒了。", 
      "把菊清遊，冷紅飛下洞庭曉。", 
      "尋泉同步翠杳。", 
      "更將秋共遠，書畫船小。", 
      "款竹誰家，盟鷗某水，白月光涵圓嶠。", 
      "天浮浩渺。", 
      "稱綠髮飄飄，溯風舒嘯。", 
      "緩築堤沙，渭濱人未老。"
    ], 
    "rhythmic": "臺城路・齊天樂", 
    "tags": [
      "洞庭湖"
    ]
  }, 
  {
    "author": "張炎", 
    "paragraphs": [
      "溫泉浴罷，酣酒才蘇，洗妝猶溼。", 
      "落暮雲深，瑤臺月下逢太白。", 
      "素衣初染天香，尋東風傾國。", 
      "惆悵東欄，炯然玉樹獨立。", 
      "只恐江空，頓忘卻、錦袍清逸。", 
      "柳迷歸院，欲遠花妖未得。", 
      "誰寫一枝淡雅，傍沈香亭北。", 
      "說與鶯鶯，怕人錯認秋色。"
    ], 
    "rhythmic": "華胥引"
  }, 
  {
    "author": "張炎", 
    "paragraphs": [
      "松風掩晝隱深清。", 
      "流水自泠泠。", 
      "一從柯爛歸來後，愛絃聲。", 
      "不愛枰聲。", 
      "頗笑山中散木，翻憐爨下勞薪。", 
      "透雲遠響正丁丁。", 
      "孤鳳劃然鳴。", 
      "疑行嶺上千秋雪，語高寒、相應何人。", 
      "回首更無尋處，一江風雨潮生。"
    ], 
    "rhythmic": "風入松"
  }, 
  {
    "author": "張炎", 
    "paragraphs": [
      "萬里一飛篷。", 
      "吟老丹楓。", 
      "潮生潮落海門東。", 
      "三兩點鷗沙外月，閒意誰同。", 
      "一色與天通。", 
      "絕去塵紅。", 
      "漁歌忽斷荻花風。", 
      "煙水自流心不競，長笛霜空。"
    ], 
    "rhythmic": "浪淘沙"
  }, 
  {
    "author": "張炎", 
    "paragraphs": [
      "林霏散浮暝，河漢空雲，都緣水國秋清。", 
      "綠房一夜迎向曉，海影飛落寒冰。", 
      "蓬萊在何處，但危峯縹緲，玉籟無聲。", 
      "文簫素約，料相逢、依舊花陰。", 
      "登眺尚餘佳興，零露下衣襟，欲醉還醒。", 
      "明月明年此夜，頡頏萬里，同此陰晴。", 
      "霓裳夢斷，到如今、不許人聽。", 
      "正婆娑桂底，誰家弄笛，風起潮生。"
    ], 
    "rhythmic": "夜飛鵲・夜飛鵲慢"
  }, 
  {
    "author": "張炎", 
    "paragraphs": [
      "晴嵐暖翠護煙霞。", 
      "喬木晉人家。", 
      "幽居只恐歸圖畫，喚樵青、多種桑麻。", 
      "門掩推敲古意，泉分冷淡生涯。", 
      "無邊風月樂年華。", 
      "留客可茶瓜。", 
      "任他車馬雖嫌僻，笑喧喧、流水寒鴉。", 
      "小隱正宜深靜，休栽湖上梅花。"
    ], 
    "rhythmic": "風入松"
  }, 
  {
    "author": "張炎", 
    "paragraphs": [
      "野色驚秋，隨意散愁，踏碎黃葉。", 
      "誰家籬院閒花，似語試妝嬌怯。", 
      "行行步影，未教背寫腰肢，一搦猶立門前雪。", 
      "依約鏡中春，又無端輕別。", 
      "癡絕。", 
      "漢皋何處，解佩何人，底須情切。", 
      "空引東鄰，遺恨丁香空結。", 
      "十年舊夢，謾餘恍惚雲窗，可憐不是當時蝶。", 
      "深夜醉醒來，好一庭風月。"
    ], 
    "rhythmic": "石州慢"
  }, 
  {
    "author": "張炎", 
    "paragraphs": [
      "百花開後。", 
      "一朵疑堆繡。", 
      "絕色年年常似舊。", 
      "因甚不隨春瘦。", 
      "脂痕淡約蜂黃。", 
      "可憐獨倚新妝。", 
      "太白醉遊何處，定應忘了沈香。"
    ], 
    "rhythmic": "清平樂"
  }, 
  {
    "author": "張炎", 
    "paragraphs": [
      "獨殿春光，此花開後無花了。", 
      "丹青人巧。", 
      "不許芳心老。", 
      "密影翻階，曾爲尋詩到。", 
      "竹西好。", 
      "採香歌杳。", 
      "十里紅樓小。"
    ], 
    "rhythmic": "點絳脣"
  }, 
  {
    "author": "張炎", 
    "paragraphs": [
      "雅淡淺深黃，顧影敧秋雨。", 
      "碧帶猶皴筍指痕，不解擎芳醑。", 
      "休唱古陽關，如把相思鑄。", 
      "卻憶銅盤露已乾，愁在傾心處。"
    ], 
    "rhythmic": "卜算子"
  }, 
  {
    "author": "張炎", 
    "paragraphs": [
      "花佔枝頭忺日焙。", 
      "金汞初抽，火鼎鉛華退。", 
      "還似瘢痕塗獺髓。", 
      "胭脂淡抹微酣醉。", 
      "數朵折來春檻外。", 
      "欲染清香，只許梅相對。", 
      "不是臨風珠蓓蕾。", 
      "山童隔竹休敲碎。"
    ], 
    "rhythmic": "蝶戀花"
  }, 
  {
    "author": "張炎", 
    "paragraphs": [
      "遍插茱萸。", 
      "人何處、客裏頓懶攜壺。", 
      "雁影涵秋，絕似暮雨相呼。", 
      "料得曾留堤上月，舊家伴侶有書無。", 
      "謾嗟吁。", 
      "數聲怨抑，翻致無書。", 
      "誰識飄零萬里，更可憐倦翼，同此江湖。", 
      "飲啄關心，知是近日何如。", 
      "陶潛尚存菊徑，且休羨松風陶隱居。", 
      "沙汀冷，揀寒枝、不似煙水黃蘆。"
    ], 
    "rhythmic": "新雁過妝樓"
  }, 
  {
    "author": "張炎", 
    "paragraphs": [
      "中峯壁立，掛飛來孤劍。", 
      "蒼雪紛紛墮晴蘚。", 
      "自當年詩酒，客裏相逢，春尚好，鷗散煙波茂苑。", 
      "只今誰最老，種玉人間，消得梅花共清淺。", 
      "問我入山期，但恐山深，松風把紅塵吹斷。", 
      "望蓬萊、知隔幾重雲，料只隔中間，白雲一片。"
    ], 
    "rhythmic": "洞仙歌"
  }, 
  {
    "author": "張炎", 
    "paragraphs": [
      "門前山可久長看。", 
      "留住白雲難。", 
      "溪虛卻與雲相傍，對白雲、何必深山。", 
      "爽氣潛生樹石，晴光竟入欄干。", 
      "舊家三徑竹千竿。", 
      "蒼雪拂衣寒。", 
      "綠蓑青笠玄真子，釣風波、不是真閒。", 
      "得似壺中日月，依然只在人間。"
    ], 
    "rhythmic": "風入松"
  }, 
  {
    "author": "張炎", 
    "paragraphs": [
      "淡色分山曉氣浮。", 
      "疏林猶剩葉，不多秋。", 
      "林深彷佛昔曾遊。", 
      "頻喚酒，漁屋岸西頭。", 
      "不擬此凝眸。", 
      "朦朧清影裏，過扁舟。", 
      "行行應到白萍洲。", 
      "煙水冷，傳語舊沙鷗。"
    ], 
    "rhythmic": "小重山"
  }, 
  {
    "author": "張炎", 
    "paragraphs": [
      "拂袖入山阿。", 
      "深隱松蘿。", 
      "掬流洗耳厭塵多。", 
      "石上一般清意味，不羨漁蓑。", 
      "日月靜中過。", 
      "俗□消磨。", 
      "風瓢分付與清波。", 
      "卻笑唐求因底事，無奈詩何。"
    ], 
    "rhythmic": "浪淘沙"
  }, 
  {
    "author": "張炎", 
    "paragraphs": [
      "爭棋賭墅意欣然。", 
      "心似遊絲揚碧天。", 
      "只爲當時一著玄。", 
      "笑苻堅。", 
      "百萬軍聲屐齒前。"
    ], 
    "rhythmic": "憶王孫"
  }, 
  {
    "author": "張炎", 
    "paragraphs": [
      "秦地瓜分候已故。", 
      "不學淵明，種秫辭歸去。", 
      "薄有田園還種取。", 
      "養成碧玉甘如許。", 
      "卜隱青門真得趣。", 
      "蕙帳空閒，鶴怨來何暮。", 
      "莫說蝸名催及戍。", 
      "長安城下鋤煙雨。"
    ], 
    "rhythmic": "蝶戀花"
  }, 
  {
    "author": "張炎", 
    "paragraphs": [
      "苔徑獨行清晝。", 
      "瑟瑟松風如舊。", 
      "出岫本無心，遲種門前楊柳。", 
      "回首。", 
      "回首。", 
      "籬下白衣來否。"
    ], 
    "rhythmic": "如夢令"
  }, 
  {
    "author": "張炎", 
    "paragraphs": [
      "山人去後知何處，風月清虛。", 
      "來往無拘。", 
      "戲引兒孫樂有餘。", 
      "懸崖掛樹如相語，常守枯株。", 
      "久與人疏。", 
      "閒了當年一卷書。"
    ], 
    "rhythmic": "醜奴兒・採桑子"
  }, 
  {
    "author": "張炎", 
    "paragraphs": [
      "空色莊嚴玉版師。", 
      "老斑遮護錦繃兒。", 
      "只愁一夜被風吹。", 
      "潤處似沾篔穀雨，斫來如帶渭川泥。", 
      "從空托出鎮帷犀。"
    ], 
    "rhythmic": "浣溪沙"
  }, 
  {
    "author": "張炎", 
    "paragraphs": [
      "轡搖銜鐵。", 
      "蹴踏平原雪。", 
      "勇趁軍聲曾汗血。", 
      "閒過昇平時節。", 
      "茸茸春草天涯。", 
      "涓涓野水晴沙。", 
      "多少驊騮老去，至今猶困鹽車。"
    ], 
    "rhythmic": "清平樂"
  }, 
  {
    "author": "張炎", 
    "paragraphs": [
      "二分春到柳，青未了，欲婆娑。", 
      "甚書劍飄零，身猶是客，歲月頻過。", 
      "西湖故園在否，怕東風、今日落梅多。", 
      "抱瑟空行古道，盟鷗頓冷清波。", 
      "知麼。", 
      "老子狂歌。", 
      "心未歇，鬢先斑。", 
      "嘆敝卻貂裘，驅車萬里，風雪關河。", 
      "燈前恍疑夢醒，好依然、只著舊漁蓑。", 
      "流水桃花漸暖，酒船不去如何。"
    ], 
    "rhythmic": "木蘭花慢", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "去來心。", 
      "短長亭。", 
      "只隔中間一片雲。", 
      "不知何處尋。", 
      "悶還顰。", 
      "恨還瞋。", 
      "同是天涯流落人。", 
      "此情煙水深。"
    ], 
    "rhythmic": "長相思"
  }, 
  {
    "author": "張炎", 
    "paragraphs": [
      "湖上景消磨。", 
      "飄零有夢過。", 
      "問堤邊、春事如何。", 
      "可是而今張緒老，見說道、柳無多。", 
      "客裏醉時歌。", 
      "尋思安樂窩。", 
      "買扁舟、重緝漁蓑。", 
      "欲趁桃花流水去，又卻怕、有風波。"
    ], 
    "rhythmic": "南樓令・唐多令"
  }, 
  {
    "author": "張炎", 
    "paragraphs": [
      "一犁初卸。", 
      "息影斜陽下。", 
      "角上漢書何不掛。", 
      "老子近來慵跨。", 
      "煙村草樹離離。", 
      "臥看流水忘歸。", 
      "莫飲山中清味，怕教洗耳人知。"
    ], 
    "rhythmic": "清平樂"
  }, 
  {
    "author": "張炎", 
    "paragraphs": [
      "近日衰遲，但隨分、蝸涎自足。", 
      "底須共、紅塵爭道，頓荒鬆菊。", 
      "壯志已荒圯上履，正音恐是溝中木。", 
      "又安知、幕下有詞人，歸心速。", 
      "書尚在，憐魚腹。", 
      "珠何處，驚魚目。", 
      "且依然詩思，灞橋人獨。", 
      "不用回頭看墮甑，不愁抱石疑非玉。", 
      "忽一聲、長嘯出山來，黃粱熟。"
    ], 
    "rhythmic": "滿江紅"
  }, 
  {
    "author": "張炎", 
    "paragraphs": [
      "梅失黃昏，雁驚白晝，脈脈斜飛雲表。", 
      "絮不生萍，水疑浮玉，此景正宜舒嘯。", 
      "記夜悄、曾乘興，何必見安道。", 
      "系船好。", 
      "想前村、未知甚處。", 
      "吟思苦，誰遊灞橋路杳。", 
      "清飲一瓢寒，又何妨、分傍茶竈。", 
      "野屋蕭蕭，任樓中、低唱人笑。", 
      "漸東風解凍，怕有桃花流到。"
    ], 
    "rhythmic": "法曲獻仙音"
  }, 
  {
    "author": "張炎", 
    "paragraphs": [
      "昨夜藍田採玉遊。", 
      "向陽瑤草帶花收。", 
      "如今風雨不須愁。", 
      "零落依稀傾鑿落，碎瓊重疊綴搔頭。", 
      "白雲黃鶴思悠悠。"
    ], 
    "rhythmic": "浣溪沙"
  }, 
  {
    "author": "張炎", 
    "paragraphs": [
      "半面妝凝鏡裏春。", 
      "同心帶舞掌中身。", 
      "因沾弱水褪精神。", 
      "冷豔喜尋梅共笑，枯香羞與佩同紉。", 
      "湘皋猶有未歸人。"
    ], 
    "rhythmic": "浣溪沙"
  }, 
  {
    "author": "張炎", 
    "paragraphs": [
      "竹外橫枝，並欄干、試數風才一信。", 
      "麼禽對語，彷佛醉眠初醒。", 
      "遙知是雪，甚都把、暮寒消盡。", 
      "清更潤。", 
      "明月飛來，瘦卻舊時疏影。", 
      "東閣謾撩詩興。", 
      "料西湖樹老，難認和靖。", 
      "晴窗自好，勝事每來獨領。", 
      "融融向暖，笑塵世、萬花猶冷。", 
      "須釀成、一點春腴，暗香在鼎。"
    ], 
    "rhythmic": "一枝春", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "白髮已如此，歲序更駸駸。", 
      "化機消息，壯生天籟雍門琴。", 
      "頗笑論文說劍，休問高車駟馬，袞袞□黃金。", 
      "蟻在元無夢，水競不流心。", 
      "絕交書，招隱操，惡圓箴。", 
      "世塵空擾，脫巾掛壁且鬆陰。", 
      "誰對紫微閣下，我對白萍洲畔，朝市與山林。", 
      "不用一錢買，風月短長吟。"
    ], 
    "rhythmic": "水調歌頭"
  }, 
  {
    "author": "張炎", 
    "paragraphs": [
      "聚首不多時。", 
      "煙波又別離。", 
      "有黃金、應鑄相思。", 
      "折得梅花先寄我，山正在、裏湖西。", 
      "風雪脆荷衣。", 
      "休教鷗鷺知。", 
      "鬢絲絲、猶混塵泥。", 
      "何日束書歸舊隱，只恐怕、種瓜遲。"
    ], 
    "rhythmic": "南樓令・唐多令"
  }, 
  {
    "author": "張炎", 
    "paragraphs": [
      "愛此碧相依。", 
      "卜築西園隱逸時。", 
      "三徑成陰門可款，幽棲。", 
      "蒼雪紛紛冷不飛。", 
      "青眼舊心知。", 
      "瘦節終看歲晚期。", 
      "人在清風來往處，吟詩。", 
      "更好梅花著一枝。"
    ], 
    "rhythmic": "南鄉子"
  }, 
  {
    "author": "張炎", 
    "paragraphs": [
      "清明時節雨聲譁。", 
      "潮擁渡頭沙。", 
      "翻被梨花冷看，人生苦戀天涯。", 
      "燕簾鶯戶，雲窗霧閣，酒醒啼鴉。", 
      "折得一枝楊柳，歸來插向誰家。"
    ], 
    "rhythmic": "朝中措"
  }, 
  {
    "author": "張炎", 
    "paragraphs": [
      "西園冷罥鞦韆索，雨透花顰。", 
      "雨過花皴。", 
      "近覺江南無好春。", 
      "杜郎不恨尋芳晚，夢裏行雲。", 
      "陌上行塵。", 
      "最是多愁老得人。"
    ], 
    "rhythmic": "採桑子"
  }, 
  {
    "author": "張炎", 
    "paragraphs": [
      "鈿車驕馬錦相連。", 
      "香塵逐管絃。", 
      "瞥然飛過水鞦韆。", 
      "清明寒食天。", 
      "花貼貼，柳懸懸。", 
      "鶯房幾醉眠。", 
      "醉中不信有啼鵑。", 
      "江南二十年。"
    ], 
    "rhythmic": "阮郎歸"
  }, 
  {
    "author": "張炎", 
    "paragraphs": [
      "艾蒳香消火未殘。", 
      "便能晴去不多寒。", 
      "冶遊天氣卻身閒。", 
      "帶雨移花渾懶看，應時插柳日須攀。", 
      "最堪惆悵是東欄。"
    ], 
    "rhythmic": "浣溪沙"
  }, 
  {
    "author": "張炎", 
    "paragraphs": [
      "向人圓月轉分明。", 
      "簫鼓又逢迎。", 
      "風吹不老蛾兒鬧，繞玉梅、猶戀香心。", 
      "報道依然放夜，何妨款曲行春。", 
      "錦燈重見麗繁星。", 
      "水影動梨雲。", 
      "今朝準擬花朝醉，奈今宵、別是光陰。", 
      "簾底聽人笑語，莫教遲了□青。"
    ], 
    "rhythmic": "風入松"
  }, 
  {
    "author": "張炎", 
    "paragraphs": [
      "瑤草收香，琪花采汞。", 
      "冰輪碾處芳塵動。", 
      "竹爐湯暖火初紅，玉纖調罷歌聲送。", 
      "麾去茶經，襲藏酒頌。", 
      "一杯清味佳賓共。", 
      "從來採藥得長生，藍橋休被瓊漿弄。"
    ], 
    "rhythmic": "踏莎行"
  }, 
  {
    "author": "張炎", 
    "paragraphs": [
      "樓上誰將玉笛吹。", 
      "山前水闊暝雲低。", 
      "勞勞燕子人千里，落落梨花雨一枝。", 
      "修禊近，賣餳時。", 
      "故鄉惟有夢相隨。", 
      "夜來折得江頭柳，不是蘇堤也皺眉。"
    ], 
    "rhythmic": "鷓鴣天"
  }, 
  {
    "author": "張炎", 
    "paragraphs": [
      "又孤吟、灞橋深雪，千山絕盡飛鳥。", 
      "梅花也著東風笑，一夜瘦添多少。", 
      "春悄悄。", 
      "正斷夢愁詩，忘卻池塘草。", 
      "前村路杳。", 
      "看野水流冰，舟閒渡口，何必見安道。", 
      "慵登眺。", 
      "脈脈霏霏未了。", 
      "寒威猶自清峭。", 
      "終須幾日開晴去，無奈此時懷抱。", 
      "空暗惱。", 
      "料酒興歌情，未肯隨人老。", 
      "惜花起早。", 
      "拚醉□忘歸，接䍦更好，一笑任傾倒。"
    ], 
    "rhythmic": "摸魚子"
  }, 
  {
    "author": "張炎", 
    "paragraphs": [
      "老子今年，多準備、吟箋賦筆。", 
      "還自喜、錦囊添富，頓非疇昔。", 
      "書冊琴棋清隊仗，雲山水竹閒蹤跡。", 
      "任醉筇、遊屐過平生，千年客。", 
      "回首夢，東隅失。", 
      "乘興去，桑榆得。", 
      "且怡然一笑，探梅消息。", 
      "天下神仙何處有，神仙只向人間覓。", 
      "折梅花、橫掛酒壺歸，白鷗識。"
    ], 
    "rhythmic": "滿江紅"
  }, 
  {
    "author": "張炎", 
    "paragraphs": [
      "錦街穿戲鼓，聽鐵馬、響春冰。", 
      "甚舞繡歌雲，歡情未足，早已收燈。", 
      "從今便須勝賞，步青青、野色一枝藤。", 
      "落魄花間酒侶，溫存竹裏吟朋。", 
      "休憎。", 
      "短髮鬅鬙。", 
      "遊興懶、我何曾。", 
      "任蹴踏芳塵，尋蕉覆鹿，自笑無能。", 
      "清狂尚如舊否，倚東風、嘯詠古蘭陵。", 
      "十里梅花霽雪，水邊樓觀先登。"
    ], 
    "rhythmic": "木蘭花慢"
  }, 
  {
    "author": "張炎", 
    "paragraphs": [
      "江南無賀老，看萬壑、出清冰。", 
      "想柳思周情，長歌短詠，密與傳燈。", 
      "山川潤分秀色，稱醉揮、健筆剡溪藤。", 
      "一語不談俗事，幾人來結吟朋。", 
      "堪憎。", 
      "我發鬅鬙。", 
      "頻賦曲、舊時曾。", 
      "但春蚓秋蛩，寒籬晚砌，頗嘆非能。", 
      "何如種瓜種秫，帶一鋤、歸去隱東陵。", 
      "野嘯天風兩耳，翠微深處孫登。"
    ], 
    "rhythmic": "木蘭花慢"
  }, 
  {
    "author": "張炎", 
    "paragraphs": [
      "寒食不多時。", 
      "燕燕才歸。", 
      "杏花零落水痕肥。", 
      "淺碧分山初過雨，一霎晴暉。", 
      "閒折小桃枝。", 
      "蝶也相隨。", 
      "晚妝不合整蛾眉。", 
      "驀忽思量張敞畫，又被愁知。"
    ], 
    "rhythmic": "浪淘沙"
  }, 
  {
    "author": "張炎", 
    "paragraphs": [
      "一點白鷗何處去，半江潮落沙虛。", 
      "淡黃柳上月痕初。", 
      "暇觀情悄悄，凝想步徐徐。", 
      "每一相思千里夢，十年有此相疏。", 
      "休休寄雁問何如。", 
      "如何休寄雁，難寫絕交書。"
    ], 
    "rhythmic": "臨江仙"
  }, 
  {
    "author": "張炎", 
    "paragraphs": [
      "繞枝倦鵲，鬢蕭蕭、肯信如今猶客。", 
      "風雪荷衣寒葉補，一點燈花懸壁。", 
      "萬里舟車，十年書劍，此意青天識。", 
      "泛然身世，故家休問清白。", 
      "卻笑醉倒衰翁，石牀飛夢，不入槐安國。", 
      "只恐溪山遊未了，莫嘆飄零南北。", 
      "滾滾江橫，嗚嗚歌罷，渺渺情何極。", 
      "正無聊賴，天風吹下孤笛。"
    ], 
    "rhythmic": "壺中天・念奴嬌"
  }, 
  {
    "author": "張炎", 
    "paragraphs": [
      "晚晴薄。", 
      "一片杏花零落。", 
      "縱是東風渾未惡。", 
      "二分春過卻。", 
      "可怪寒生池閣。", 
      "下了重重簾幕。", 
      "忽見舊巢還是錯。", 
      "燕歸何處著。"
    ], 
    "rhythmic": "謁金門"
  }, 
  {
    "author": "張炎", 
    "paragraphs": [
      "採芳人杳。", 
      "頓覺遊情少。", 
      "客裏看春多草草。", 
      "總被詩愁分了。", 
      "去年燕子天涯。", 
      "今年燕子誰家。", 
      "三月休聽夜雨，如今不是催花。"
    ], 
    "rhythmic": "清平樂"
  }, 
  {
    "author": "張炎", 
    "paragraphs": [
      "門掩新陰孤館靜。", 
      "楊花卻解來相趁。", 
      "幾日方知因酒病。", 
      "無憀甚。", 
      "脫巾掛壁將書枕。", 
      "見說紅堆滿徑。", 
      "不知何處遊人盛。", 
      "自笑扁舟猶未定。", 
      "清和近。", 
      "尋詩已約蘭陵令。"
    ], 
    "rhythmic": "漁家傲"
  }, 
  {
    "author": "張炎", 
    "paragraphs": [
      "辛苦移家聊處靜。", 
      "掃除花徑歌聲趁。", 
      "也學維摩閒示病。", 
      "迂疏甚。", 
      "松風兩耳和衣枕。", 
      "頗倦扶筇尋捷徑。", 
      "東牆藹藹紅香盛。", 
      "少待搖人波自定。", 
      "蓬壺近。", 
      "且呼白鶴招韓令。"
    ], 
    "rhythmic": "漁家傲"
  }, 
  {
    "author": "張炎", 
    "paragraphs": [
      "苔根抱古，透陽春、挺挺林間英物。", 
      "隔水笛聲那得到，斜日空明絕壁。", 
      "半樹籬邊，一枝竹外，冷豔凌蒼雪。", 
      "淡然相對，萬花無此清傑。", 
      "還念庾嶺幽情，江南聊折，贈行人應發。", 
      "寂寂西窗閒弄影，深夜寒燈明滅。", 
      "且浸芳壺，休簪短帽，照見蕭蕭發。", 
      "幾時歸去，朗吟湖上香月。"
    ], 
    "rhythmic": "壺中天・念奴嬌"
  }, 
  {
    "author": "張炎", 
    "paragraphs": [
      "曾記宴蓬壺。", 
      "尋思認得無。", 
      "醉歸來、事已模糊。", 
      "忽對畫圖如夢寐，又因甚、下清都。", 
      "拍手笑相呼。", 
      "應書縮地符。", 
      "恐人間、天上同途。", 
      "隔水一聲何處笛，正月滿、洞庭湖。"
    ], 
    "rhythmic": "南樓令・唐多令", 
    "tags": [
      "洞庭湖"
    ]
  }, 
  {
    "author": "張炎", 
    "paragraphs": [
      "丹丘瑤草。", 
      "不許秋風掃。", 
      "記得對花曾被惱。", 
      "猶似前時春好。", 
      "湘皋閒立雙清。", 
      "相看波冷無聲。", 
      "獨說長生未老，不知老卻梅兄。"
    ], 
    "rhythmic": "清平樂"
  }, 
  {
    "author": "張炎", 
    "paragraphs": [
      "回首欲婆娑。", 
      "淡掃修蛾。", 
      "盈盈不語奈情何。", 
      "應恨梅兄礬弟遠，雲隔山阿。", 
      "弱水夜寒多。", 
      "帶月曾過。", 
      "羽衣飛過染餘波。", 
      "白鶴難招歸未得，天闊星河。"
    ], 
    "rhythmic": "浪淘沙"
  }, 
  {
    "author": "張炎", 
    "paragraphs": [
      "縹緲波明洛浦，依稀玉立湘皋。", 
      "獨將蘭蕙入離騷。", 
      "不識山中瑤草。", 
      "月照英翹楚楚，江空醉魄陶陶。", 
      "猶疑顏色尚清高。", 
      "一笑出門春老。"
    ], 
    "rhythmic": "西江月"
  }, 
  {
    "author": "張炎", 
    "paragraphs": [
      "異鄉倦旅，問扁舟東下，歸期何日。", 
      "琴劍空隨身萬里，天地誰非行客。", 
      "李杜飄零，羊曇悲感，回首俱陳跡。", 
      "羈懷難寫，豆蟲吟破孤寂。", 
      "柳外門掩疏陰，佳人何處，溪上蘋花白。", 
      "留得一方無用月，隱隱山陽聞笛。", 
      "舊雨不來，風流雲散，惟有長相憶。", 
      "雁書休寄，寸心分付梅驛。"
    ], 
    "rhythmic": "壺中天・念奴嬌"
  }, 
  {
    "author": "張炎", 
    "paragraphs": [
      "聽江湖、夜雨十年燈，孤影尚中州。", 
      "對荒涼茂苑，吟情渺渺，心事悠悠。", 
      "見說寒梅猶在，無處認西樓。", 
      "招取樓邊月，同載扁舟。", 
      "明日琴書何處，正風前墮葉，草外閒鷗。", 
      "甚消磨不盡，惟有古今愁。", 
      "總休問、西湖南浦，漸春來、煙水入天流。", 
      "清遊好，醉招黃鶴，一嘯清秋。"
    ], 
    "rhythmic": "甘州・八聲甘州", 
    "tags": [
      "西湖"
    ]
  }, 
  {
    "author": "張炎", 
    "paragraphs": [
      "愛閒能有幾人來。", 
      "松下獨徘徊。", 
      "清虛冷淡神仙事，笑名場、多少塵埃。", 
      "漱齒石邊危坐，洗心易裏舒懷。", 
      "劃然長嘯白雲堆。", 
      "更待月明□。", 
      "一瓢春水山中飲，喜無人、踏破蒼苔。", 
      "開了桃花半樹，此遊不是天台。"
    ], 
    "rhythmic": "風入松"
  }, 
  {
    "author": "張炎", 
    "paragraphs": [
      "一瓢飲水曲肱眠。", 
      "此樂不知年。", 
      "今朝忽上龍峯頂，卻原來、有此甘泉。", 
      "洗卻平生塵土，慵遊萬里山川。", 
      "照人如鑑止如淵。", 
      "古竇暗涓涓。", 
      "當時桑苧今何在，想松風、吹斷茶煙。", 
      "著我白雲堆裏，安知不是神仙。"
    ], 
    "rhythmic": "風入松"
  }, 
  {
    "author": "張炎", 
    "paragraphs": [
      "玉立水雲鄉。", 
      "爾我相忘。", 
      "披離寒羽庇風霜。", 
      "不趁白鷗遊海上，靜看魚忙。", 
      "應笑我淒涼。", 
      "客路何長。", 
      "猶將孤影侶斜陽。", 
      "花底鵷行無認處，卻對秋塘。"
    ], 
    "rhythmic": "浪淘沙"
  }, 
  {
    "author": "陳義", 
    "paragraphs": [
      "天生體態腰肢細。", 
      "新詞唱徹歌聲利。", 
      "出口便清奇。", 
      "揚塵簌簌飛。", 
      "主人恩義重。", 
      "宴出紅妝寵。", 
      "便要賞新荷。", 
      "時光也不多。"
    ], 
    "rhythmic": "菩薩蠻"
  }, 
  {
    "author": "陳義", 
    "paragraphs": [
      "去年共飲菖蒲酒。", 
      "今年卻向僧房守。", 
      "好事更多磨。", 
      "教人沒奈何。", 
      "主人恩義重。", 
      "知我心頭痛。", 
      "待要賞新荷。", 
      "爭知疾愈麼。"
    ], 
    "rhythmic": "菩薩蠻"
  }, 
  {
    "author": "梅嬌", 
    "paragraphs": [
      "一種陽和，玉英初縱，雪天分外精神。", 
      "冰肌肉骨，別是一家春。", 
      "樓上笛聲三弄，百花都未知音。", 
      "明窗畔，臨風對月，曾結歲寒盟。", 
      "笑杏花何太晚，遲疑不發，等待春深。", 
      "只宜遠望，舉目似燒林。", 
      "麗質芳姿雖好，一時取媚東君。", 
      "爭如我，青青結子，金鼎內調羹。"
    ], 
    "rhythmic": "滿庭芳"
  }, 
  {
    "author": "杏俏", 
    "paragraphs": [
      "景傍清明，日和風暖，數枝濃淡胭脂。", 
      "春來早起，惟我獨芳菲。", 
      "門外幾番雨過，似佳人、細膩香肌。", 
      "堪賞處，玉樓人醉，斜插滿頭歸。", 
      "梅花何太早，消疏骨肉，葉密花稀。", 
      "不逢媚景，開後甚孤棲。", 
      "恐怕百花笑你，甘心受、雪壓霜欺。", 
      "爭如我，年年得意，占斷踏青時。"
    ], 
    "rhythmic": "滿庭芳"
  }, 
  {
    "author": "蘇小娘", 
    "paragraphs": [
      "炎炎暑氣時，流光閃爍，閒扃深院。", 
      "水閣涼亭，半開簾幕遙觀。", 
      "灼灼榴花吐豔。", 
      "細雨灑、小荷香淺。", 
      "樹影竹影，清涼瀟灑，枕簟搖紈扇。", 
      "堪嘆浮世忙如箭。", 
      "對良辰歡樂，莫辭頻勸。", 
      "遇酒逢歌，恣情遂意迷戀。", 
      "須信人生聚散。", 
      "奈區區、利牽名絆。", 
      "少年未倦。", 
      "良天皓月金尊滿。"
    ], 
    "rhythmic": "飛龍宴"
  }, 
  {
    "author": "張魁", 
    "paragraphs": [
      "鳳髻堆鴉，香酥瑩膩。", 
      "雨中花佔街前地。", 
      "弓鞋溼透立多時，無人爲問深深意。", 
      "眉上新愁，手中文字。", 
      "如何不倩鱗鴻去。", 
      "想伊只訴薄情人，官中不管閒公事。"
    ], 
    "rhythmic": "踏莎行"
  }, 
  {
    "author": "張樞密", 
    "paragraphs": [
      "星冠懶帶，鶴氅慵披，色心頓起蘭房。", 
      "離了三清歸去，作個新郎。", 
      "良宵自有佳景，更燒甚、清香德香。", 
      "瑤臺上，便玉皇親詔，也則尋常。", 
      "常觀裏、孤孤令令，爭如赴鴛闈，夜夜成雙。", 
      "救苦天尊，你且遠離他方。", 
      "更深酒闌歌罷，殢玉人、雲雨交相。", 
      "問則甚，咱門這裏拜章。"
    ], 
    "rhythmic": "聲聲慢"
  }, 
  {
    "author": "申二官人", 
    "paragraphs": [
      "蔥草身才、燈心腳手。", 
      "閒時與蝶花間走。", 
      "有時跌倒屋檐頭，蜘蛛網裏翻筋斗。", 
      "水馬馳來，藕絲纏就。", 
      "鵝毛般上三杯酒。", 
      "等閒試把秤兒秤，平盤分上何曾有。"
    ], 
    "rhythmic": "踏莎行"
  }, 
  {
    "author": "楊島仙", 
    "paragraphs": [
      "待得團圓時候，樽前問這時節。"
    ], 
    "rhythmic": "失調名"
  }, 
  {
    "author": "吳德遠", 
    "paragraphs": [
      "過平康巷陌綺羅叢。", 
      "贏得佳人，妙舞豔歌，爭勸金鍾。"
    ], 
    "rhythmic": "失調名"
  }, 
  {
    "author": "連靜女", 
    "paragraphs": [
      "朦朧月影，黯淡花陰，獨立等多時。", 
      "只恐冤家誤約，又怕他、側近人知。", 
      "千回作念，萬般思憶，心下暗猜疑。", 
      "驀地偷來廝見，抱著郎、語顫聲低。", 
      "輕移蓮步，暗褪羅裳，攜手過廊西。", 
      "已是更闌人靜，粉郎恣意憐伊。", 
      "霎時雲雨，半晌歡娛，依舊兩分飛。", 
      "去也回眸告道，待等奴、兜上鞋兒。"
    ], 
    "rhythmic": "失調名"
  }, 
  {
    "author": "連靜女", 
    "paragraphs": [
      "人道有情須有夢，無夢豈無情。", 
      "夜夜相思直到明。", 
      "有夢怎生成。", 
      "伊若忽然來夢裏，鄰笛又還驚。", 
      "笛裏聲聲不忍聽。", 
      "渾是斷腸聲。"
    ], 
    "rhythmic": "武陵春"
  }, 
  {
    "author": "楚娘", 
    "paragraphs": [
      "去年梅雪天，千里人歸遠。", 
      "今歲雪梅天，千里人追怨。", 
      "鐵石作心腸，鐵石剛猶軟。", 
      "江海比君恩，江海深猶淺。"
    ], 
    "rhythmic": "生查子"
  }, 
  {
    "author": "謝福娘", 
    "paragraphs": [
      "閒傍藥欄西。", 
      "正是春光三月時。", 
      "深紫淺紅光照眼，依稀。", 
      "有似西施醉枕敧。", 
      "摘放膽瓶兒。", 
      "冷豔幽光映酒卮。", 
      "曾記古人題品語，祆知。", 
      "今夜花王得豔妻。"
    ], 
    "rhythmic": "南歌子"
  }, 
  {
    "author": "張時", 
    "paragraphs": [
      "暖日未斜西。", 
      "正是迷花殢酒時。", 
      "紅藥雕闌呈冷豔，依稀。", 
      "花重枝柔壓半敧。", 
      "相對耍猴兒。", 
      "一捻幽芳勸酒卮。", 
      "魏紫姚黃來覷着，方知。", 
      "準擬今宵醉伴妻。"
    ], 
    "rhythmic": "南歌子"
  }, 
  {
    "author": "雙漸", 
    "paragraphs": [
      "碧紗低映秦娥面，咫尺暗香濃。", 
      "瑤池春晚，長天共恨，煙鎖芙蓉。", 
      "夭桃再賞，流鶯聲巧，不待春工。", 
      "樽前潛想，櫻桃破處，得似香紅。"
    ], 
    "rhythmic": "人月圓"
  }, 
  {
    "author": "黃夫人", 
    "paragraphs": [
      "先自春光似酒濃。", 
      "時聽鶯語透簾櫳。", 
      "小橋楊柳飄香絮，山寺緋桃散落紅。", 
      "鶯漸老，蝶西東。", 
      "春歸難覓恨無窮。", 
      "侵階草色迷朝雨，滿地梨花逐曉風。"
    ], 
    "rhythmic": "鷓鴣天"
  }, 
  {
    "author": "劉使君", 
    "paragraphs": [
      "平生性格，隨分好些春色。", 
      "沉醉戀花陌。", 
      "雖然年老心未老，滿頭花壓巾帽側。", 
      "鬢如霜，須似雪，自嗟惻。", 
      "幾個相知勸我染，幾個相知勸我摘。", 
      "染摘有何益。", 
      "當初怕成短命鬼，如今已過中年客。", 
      "且留些，妝晚景，儘教白。"
    ], 
    "rhythmic": "醉亭樓"
  }, 
  {
    "author": "李氏2", 
    "paragraphs": [
      "無力薔薇帶雨低。", 
      "多情蝴蝶趁花飛。", 
      "流水飄香乳燕啼。", 
      "南浦魂銷春不管，東陽衣減鏡仙知。", 
      "小樓今夜月依依。"
    ], 
    "rhythmic": "浣溪沙"
  }, 
  {
    "author": "朱希真", 
    "paragraphs": [
      "苦汝臨期話別，與君挽手叮嚀。", 
      "歸期誓約十餘朝，去後又經三四月，魚沉雁杳，空倚著六曲闌干。", 
      "鳳只鸞孤，謾獨宿半牀衾枕。", 
      "欲寄花牌傳密意，奈無黃耳堪憑。", 
      "待修錦字訴離情。"
    ], 
    "rhythmic": "失調名"
  }, 
  {
    "author": "朱希真", 
    "paragraphs": [
      "王孫去後無芳草，綠遍書階。", 
      "塵滿妝臺。", 
      "粉面羞搽淚滿腮。", 
      "教我甚情懷。", 
      "去時梅蕊全然少，等到花開花已成梅。", 
      "梅子青青又待黃。", 
      "兀自未歸來。"
    ], 
    "rhythmic": "採桑子"
  }, 
  {
    "author": "張幼謙", 
    "paragraphs": [
      "同年同日又同窗。", 
      "不似鸞凰。", 
      "誰似鸞凰。", 
      "石榴樹下事匆忙。", 
      "驚散鴛鴦。", 
      "拆散鴛鴦。", 
      "一年不到讀書堂。", 
      "教不思量。", 
      "怎不思量。", 
      "朝朝暮暮只燒香。", 
      "有分成雙。", 
      "願早成雙。"
    ], 
    "rhythmic": "一翦梅"
  }, 
  {
    "author": "張幼謙", 
    "paragraphs": [
      "天有神。", 
      "地有神。", 
      "海誓山盟字字真。", 
      "如今墨尚新。", 
      "過一春。", 
      "又一春。", 
      "不解金錢變作銀。", 
      "如何忘卻人。"
    ], 
    "rhythmic": "長相思"
  }, 
  {
    "author": "張幼謙", 
    "paragraphs": [
      "去時不由人，歸怎由人也。", 
      "羅帶同心結到成，底事教┾舍。", 
      "心是十分真，情沒些兒假。", 
      "若道歸遲打棹篦，甘受三千下。"
    ], 
    "rhythmic": "卜算子"
  }, 
  {
    "author": "羅惜惜", 
    "paragraphs": [
      "幸得那人歸，怎便教來也。", 
      "一日相思十二辰，真是情難捨。", 
      "本是好因緣，又怕因緣假。", 
      "若是教隨別個人，相見黃泉下。"
    ], 
    "rhythmic": "卜算子"
  }, 
  {
    "author": "蕭回", 
    "paragraphs": [
      "金陵故國。", 
      "極目長江浩渺，千重隔。", 
      "山無際，臨湍怒濤磧。", 
      "俯春城葦寂。", 
      "芳晝迤邐，一簇煙村將晚，嚴光舊臺側。", 
      "何處倦遊客。", 
      "對此景惹起離懷，頓覺舊日意，魂黯愁積。", 
      "幽恨綿綿，何計消溺。", 
      "回首洛城東，千里暮雲碧。"
    ], 
    "rhythmic": "應景樂", 
    "tags": [
      "長江"
    ]
  }, 
  {
    "author": "春娘", 
    "paragraphs": [
      "胡虜中原亂似麻。", 
      "此景依稀似永嘉。", 
      "丁珠片玉落泥沙。", 
      "何時返翠華。", 
      "呈祥鸞鳳失仙槎。", 
      "因循離恨加。", 
      "前生應是負償他。", 
      "思量無岸涯。"
    ], 
    "rhythmic": "阮郎歸"
  }, 
  {
    "author": "張生2", 
    "paragraphs": [
      "一望朱樓巧小，四邊繡幕低垂。", 
      "個人活脫似楊妃。", 
      "倚遍闌干十二。", 
      "最苦兩雙情眼，難禁四隻愁眉。", 
      "無言回首日沉西。", 
      "不道一聲安置。"
    ], 
    "rhythmic": "西江月"
  }, 
  {
    "author": "張生2", 
    "paragraphs": [
      "杏火無煙燒斷腸。", 
      "織成春恨切，柳絲長。", 
      "當時誰是種花郎。", 
      "卻不教，柳近杏花傍。", 
      "柳道不須忙。", 
      "春深須是有，絮飛揚。", 
      "等閒撲着杏腮香。", 
      "恁時節，選甚隔池塘。"
    ], 
    "rhythmic": "小重山"
  }, 
  {
    "author": "鄭雲娘", 
    "paragraphs": [
      "一片冰輪皎潔，十分桂魄婆娑。", 
      "不施方便是何如。", 
      "莫是嫦娥妒我。", 
      "雖則清光可愛，奈緣好事多磨。", 
      "仗誰傳與片雲呵。", 
      "遮取霎時則個。"
    ], 
    "rhythmic": "西江月"
  }, 
  {
    "author": "呂岩", 
    "paragraphs": [
      "暫遊大庾。", 
      "白鶴飛來誰共語。", 
      "嶺畔人家。", 
      "曾見寒梅幾度花。", 
      "春來春去。", 
      "人在落花流水處。", 
      "花滿前溪。", 
      "藏盡神仙人不知。"
    ], 
    "rhythmic": "減字木蘭花"
  }, 
  {
    "author": "呂岩", 
    "paragraphs": [
      "二月江南山水路。", 
      "李花零落春無主。", 
      "一個魚兒無覓處。", 
      "風和雨。", 
      "玉龍生甲歸天去。"
    ], 
    "rhythmic": "漁家傲"
  }, 
  {
    "author": "呂岩", 
    "paragraphs": [
      "瑤池上，瑞霧靄羣仙。", 
      "素練金童鏘鳳板，青衣玉女嘯鸞笙。", 
      "身在大羅天。", 
      "沉醉處，縹緲玉京山。", 
      "唱徹步虛清燕罷，不知今夕是何年。", 
      "海水又桑田。"
    ], 
    "rhythmic": "望江南・憶江南"
  }, 
  {
    "author": "呂岩", 
    "paragraphs": [
      "落日斜，西風冷。", 
      "幽人今夜來不來，教人立盡梧桐影。"
    ], 
    "rhythmic": "梧桐影"
  }, 
  {
    "author": "呂岩", 
    "paragraphs": [
      "秋風吹渭水，落葉滿長安。", 
      "黃塵車馬道、獨清閒。", 
      "自然爐鼎，虎繞與龍盤。", 
      "九轉丹砂就，琴心三疊，蕊宮看舞胎仙。", 
      "任萬釘、寶帶貂蟬。", 
      "富貴欲薰天。", 
      "黃粱炊未熟、夢驚殘。", 
      "是非海里，直道作人難。", 
      "袖手江南去，白蘋紅寥，又尋湓浦廬山。"
    ], 
    "rhythmic": "促拍滿路花", 
    "tags": [
      "廬山"
    ]
  }, 
  {
    "author": "呂岩", 
    "paragraphs": [
      "七返還丹，在人先須，煉已待時。", 
      "正一陽初動，中宵漏永，溫溫鉛鼎，光透簾幃。", 
      "造化爭馳，虎龍交合，進火工夫猶鬥危。", 
      "曲江上，看月華瑩靜，有個烏飛。", 
      "當時。", 
      "自飲刀圭。", 
      "又誰信無中養就兒。", 
      "辨水源清濁，木金間隔，不因師指，此事難知。", 
      "道要玄微，天機深遠，下手速修猶太遲。", 
      "蓬萊路，仗三千行滿，動步雲歸。"
    ], 
    "rhythmic": "沁園春"
  }, 
  {
    "author": "呂岩", 
    "paragraphs": [
      "我有屋三間。", 
      "柱用八山。", 
      "週迴四壁海遮攔。", 
      "萬象森羅爲斗栱，瓦蓋青天。", 
      "無漏得多年。", 
      "結就因緣。", 
      "修成功行滿三千。", 
      "降得火龍伏得虎，陸地通仙。"
    ], 
    "rhythmic": "浪淘沙"
  }, 
  {
    "author": "呂岩", 
    "paragraphs": [
      "別無巧妙，與你方兒一個。", 
      "子後午前定息坐。", 
      "夾脊雙門崑崙過。", 
      "恁時得氣力，思量我。"
    ], 
    "rhythmic": "失調名"
  }, 
  {
    "author": "呂岩", 
    "paragraphs": [
      "坎離乾兌分子午。", 
      "但認取、自家宗祖。", 
      "煉甲庚、更降龍虎。", 
      "地雷震動山頭雨。", 
      "要澆灌、黃芽出土。", 
      "有人若問是誰傳，但說道、先生姓呂。"
    ], 
    "rhythmic": "步蟾宮"
  }, 
  {
    "author": "呂岩", 
    "paragraphs": [
      "落日數聲啼鳥，香風滿路吹花。", 
      "道人邀我煮新茶。", 
      "盪滌胸中瀟灑。", 
      "世事不堪回首，夢魂猶繞天涯。", 
      "鳳停橋畔即吾家，管甚月明今夜。"
    ], 
    "rhythmic": "西江月"
  }, 
  {
    "author": "呂岩", 
    "paragraphs": [
      "琳館清標，瓊臺麗質，何年天上飛來。", 
      "揚州暫倚，后土爲深栽。", 
      "獨立乾坤一樹，春風佔、萬朵齊開。", 
      "天然巧，蕊珠圓簇，玉瓣輕裁。", 
      "見一花九朵，類玲瓏玉斝，錯落瓊杯。", 
      "得滿盛香露，洗盪塵埃。", 
      "是真元孕育，有仙風道骨，豈是凡胎。", 
      "問真宰，難留下土，攜而上蓬萊。"
    ], 
    "rhythmic": "沁園春"
  }, 
  {
    "author": "海哥", 
    "paragraphs": [
      "海哥風措。", 
      "被漁人、下網打住。", 
      "將在帝城中，每日教言語。", 
      "甚時節、放我歸去。", 
      "龍王傳語。", 
      "這裏思量你。", 
      "千回萬度。", 
      "螃蟹最恓惶，鮎魚尤憂慮。"
    ], 
    "rhythmic": "失調名"
  }, 
  {
    "author": "何仙姑", 
    "paragraphs": [
      "千門萬戶，盡七顛八倒，掘地尋天。", 
      "真個玄妙，返作笑胡言。", 
      "無爲大道人行少，向捏怪途中有萬千。", 
      "傷感。", 
      "蜣轉卻做靈丹。", 
      "無奈傷嗟最苦，又不知端的，枉棄了家緣。", 
      "時間清淨，豈解汞收鉛。", 
      "心思意想，何曾遣暫閤眼。", 
      "陰魔作睡纏。", 
      "展轉。", 
      "越思深返作仇冤。", 
      "誰信無中生有，有中生無，萬派歸源。"
    ], 
    "rhythmic": "八聲甘州"
  }, 
  {
    "author": "宋媛", 
    "paragraphs": [
      "雲破蟾光穿曉戶。", 
      "敧枕淒涼，多少傷心處。", 
      "惟有相思情最苦。", 
      "檀郎咫尺千山阻。", 
      "莫學飛花兼落絮。", 
      "搖盪春風，迤邐拋人去。", 
      "結盡寸腸千萬縷。", 
      "如今認得先辜負。"
    ], 
    "rhythmic": "蝶戀花"
  }, 
  {
    "author": "宋媛", 
    "paragraphs": [
      "東風成陣送春歸。", 
      "庭花高下飛。", 
      "柔條繚繞入簾幃。", 
      "斑斑裝舞衣。", 
      "雲鬢亂，坐偷啼。", 
      "郎來何負期。", 
      "人生恰似這芳菲。", 
      "芳菲能幾時。"
    ], 
    "rhythmic": "阮郎歸"
  }, 
  {
    "author": "吳城小龍女", 
    "paragraphs": [
      "簾捲曲欄獨倚。", 
      "江展暮天無際。", 
      "淚眼不曾晴，家在吳頭楚尾。", 
      "數點雪花亂委。", 
      "撲漉沙鷗驚起。", 
      "詩句欲成時，沒入蒼煙叢裏。"
    ], 
    "rhythmic": "清平樂令・清平樂"
  }, 
  {
    "author": "蔡真人", 
    "paragraphs": [
      "闌干曲，紅揚繡簾旌。", 
      "花嫩不禁纖手捻，被風吹去意還驚。", 
      "眉黛蹙山青。", 
      "鏗鐵板，閒引步虛聲。", 
      "塵世無人知此曲，卻騎黃鶴上瑤京。", 
      "風冷月華清。"
    ], 
    "rhythmic": "望江南・憶江南"
  }, 
  {
    "author": "懶堂女子", 
    "paragraphs": [
      "綠淨湖光，淺寒先到芙蓉島。", 
      "謝池幽夢屬才郎，幾度生春草。", 
      "塵世多情易老。", 
      "更那堪、秋風嫋嫋。", 
      "曉來羞對，香芷汀洲，枯荷池沼。", 
      "恨鎖橫波，遠山淺黛無人掃。", 
      "湘江人去嘆無依，此意從誰表。", 
      "喜趁良宵月皎。", 
      "況難逢、人間兩好。", 
      "莫辭沉醉，醉入屏山，只愁天曉。"
    ], 
    "rhythmic": "燭影搖紅"
  }, 
  {
    "author": "巫山神女", 
    "paragraphs": [
      "瑤闕瓊宮，高枕巫山十二。", 
      "睹瞿塘、千載灩灩雲濤沸。", 
      "異景無窮好，閒吟滿酌金卮。", 
      "憶前時。", 
      "楚襄王，曾來夢中相會。", 
      "吾正鬢亂釵橫，斂霞衣雲縷。", 
      "向前低揖。", 
      "問我仙職。", 
      "桃杏遍開，綠草萋萋鋪地。", 
      "燕子來時，向巫山、朝朝行雨暮行雲，有閒時，只恁畫堂高枕。"
    ], 
    "rhythmic": "惜奴嬌"
  }, 
  {
    "author": "巫山神女", 
    "paragraphs": [
      "繞繞雲梯，上徹青霄霞外。", 
      "與諸仙同飲，鎮長春醉。", 
      "虎嘯猿吟，碧桃香異風飄細。", 
      "希奇。", 
      "想人間難識，這般滋味。", 
      "姮娥奏樂簫韶，有仙音異品，自然清脆。", 
      "遏住行雲不敢飛。", 
      "空凝滯。", 
      "好是波瀾澄湛，一溪香水。"
    ], 
    "rhythmic": "惜奴嬌"
  }, 
  {
    "author": "巫山神女", 
    "paragraphs": [
      "山染青螺縹渺，人間難陟。", 
      "有珍珠光照，晝夜無休息。", 
      "仙景無極。", 
      "欲言時。", 
      "汝等何知。", 
      "且修心，要觀遊，亦非。", 
      "大段難易。", 
      "下俯浮生，尚自爭名逐利。", 
      "豈不省，來歲擾擾兵戈起。", 
      "天慘雲愁，念時衰如何是。", 
      "使我輩、終日蓬宮下淚。"
    ], 
    "rhythmic": "惜奴嬌"
  }, 
  {
    "author": "巫山神女", 
    "paragraphs": [
      "再啓諸公，百歲還如電急。", 
      "高名顯位瞬息爾。", 
      "泛水輕漚，霎那間、難久立。", 
      "畫燭當風裏。", 
      "安能久之。", 
      "速往茅峯割愛，休名避世。", 
      "等功成、須有上真相引指。", 
      "放死求生，施良藥、功無比。", 
      "千萬記。", 
      "此個奇方第一。"
    ], 
    "rhythmic": "惜奴嬌"
  }, 
  {
    "author": "巫山神女", 
    "paragraphs": [
      "方結實累累。", 
      "翠枝交映，蟠桃顆顆，仙味真香美。", 
      "遂命雙成，持靈刀割來，耳服一粒，令我延年萬歲。", 
      "堪笑東方，便啓私心盜餌。", 
      "使宮中仙伴，遞互相尤殢。", 
      "無奈雙成，向王母高陳之。", 
      "遂指方，偷了蟠桃是你。"
    ], 
    "rhythmic": "惜奴嬌"
  }, 
  {
    "author": "巫山神女", 
    "paragraphs": [
      "紫雲絳靄，高擁瑤砌。", 
      "曉光中、無限剖列。", 
      "肅整天仙隊。", 
      "又有殊音欲舉，聲還止。", 
      "朝罷時。", 
      "亦有清香飄世。", 
      "玉駕才興，高上真仙盡退。", 
      "有瓊花如雪，散漫飛空裏。", 
      "玉女金童，捧丹文、傳仙誨。", 
      "撫諸仙，早起勞卿過耳。"
    ], 
    "rhythmic": "惜奴嬌"
  }, 
  {
    "author": "巫山神女", 
    "paragraphs": [
      "光陰奇。", 
      "扶桑宮裏。", 
      "日月常晝，風物鮮明可愛。", 
      "無陰晦。", 
      "大帝頻鑾於瑤池。", 
      "朱闌外，乘鳳飛。", 
      "教主開顏命醉。", 
      "寶樂齊吹。", 
      "盡是瓊姿天妓。", 
      "每三杯，須用聖母親來揖。", 
      "異果名花幾千般，香盈袂。", 
      "意欲歸。", 
      "卻乘鸞車鳳翼。"
    ], 
    "rhythmic": "惜奴嬌"
  }, 
  {
    "author": "巫山神女", 
    "paragraphs": [
      "顯煥明霞，萬丈祥雲高布，望仙官衣帶，曳曳臨香砌。", 
      "玉獸齊焚，滿高穹、盤龍勢。", 
      "大帝起。", 
      "玉女金童遍侍。", 
      "奉敕宣言，甚荷諸仙厚意。", 
      "復回奏，感恩頓首皆躬袂。", 
      "奏畢還宮，尚依然雲霞密，奇更異。", 
      "非我君，何聞耳。"
    ], 
    "rhythmic": "惜奴嬌"
  }, 
  {
    "author": "巫山神女", 
    "paragraphs": [
      "吾歸矣。", 
      "仙宮久離。", 
      "洞戶無人管之。", 
      "專俟吾歸。", 
      "欲要開金燧。", 
      "千萬頻修己。", 
      "言訖無忘之。", 
      "哩囉哩。", 
      "此去無由再至。", 
      "事冗難言，爾輩須能自會。", 
      "汝之言，還便是如吾意。", 
      "大抵方寸平平，無憂耳。", 
      "雖改易之。", 
      "愁何畏。"
    ], 
    "rhythmic": "惜奴嬌"
  }, 
  {
    "author": "玉英", 
    "paragraphs": [
      "塞上早春時。", 
      "暖律猶微。", 
      "柳舒金線拂回堤。", 
      "料得江鄉應更好，開盡梅溪。", 
      "晝漏漸遲遲。", 
      "愁損仙機。", 
      "幾回無語斂雙眉。", 
      "憑遍闌干十二曲，日下樓西。"
    ], 
    "rhythmic": "浪淘沙"
  }, 
  {
    "author": "紫姑", 
    "paragraphs": [
      "繡簾垂，畫堂悄，寒風淅瀝。", 
      "遙天萬里，黯淡同雲冪冪。", 
      "漸紛紛、六花零亂散空碧。", 
      "姑射宴瑤池，把碎玉、零珠拋擲。", 
      "林巒望中，高下瓊瑤一白。", 
      "嚴子陵釣臺迷蹤跡。", 
      "追惜。", 
      "燕然畫角，寶鑰珊瑚，是時丞相，虛作銀城換得。", 
      "當此際、偏宜訪袁安宅。", 
      "醺醺醉了，任他金釵舞困，玉壺頻側。", 
      "又是東君，暗遣花神，先報南國。", 
      "昨夜江梅，漏泄春消息。"
    ], 
    "rhythmic": "白苧"
  }, 
  {
    "author": "清源真君", 
    "paragraphs": [
      "才舉意，玄象照離宮。", 
      "坎女離男金水火，幾多鐵騎漫英雄。", 
      "最苦是雲中。", 
      "遼陽鶴，驚起老蒼龍。", 
      "四海九州沾惠澤，狼煙影里弄清風。", 
      "堪作主人公。"
    ], 
    "rhythmic": "望江南・憶江南"
  }, 
  {
    "author": "李季萼", 
    "paragraphs": [
      "東風忽起黃昏雨。", 
      "紅紫飄殘香滿路。", 
      "憑闌空有惜春心，濃綠滿枝無處訴。", 
      "春光揹我堂堂去。", 
      "縱有黃金難買住。", 
      "欲將春去問殘花，花亦不言春已暮。"
    ], 
    "rhythmic": "木蘭花・玉樓春"
  }, 
  {
    "author": "隨車娘子", 
    "paragraphs": [
      "別酒未斟心先醉。", 
      "忽聽陽關辭故里。", 
      "揚鞭勒馬到皇都，三題盡，當際會。", 
      "穩跳龍門三級水。", 
      "天意令吾先送喜。", 
      "不審君侯知得未。", 
      "蔡邕博識爨桐聲，君揹負，只此是。", 
      "酒滿金盃來勸你。"
    ], 
    "rhythmic": "天仙子"
  }, 
  {
    "author": "紫姑", 
    "paragraphs": [
      "睹嬌紅細捻。", 
      "是西子、當日留心千葉。", 
      "西都競栽接。", 
      "賞園林臺榭，何妨日涉。", 
      "輕羅慢褶。", 
      "費多少、陽和調燮。", 
      "向曉來、露浥芳苞，一點醉紅潮頰。", 
      "雙靨。", 
      "姚黃國豔，魏紫天香，倚風羞怯。", 
      "雲鬢試插。", 
      "引動狂蜂浪蝶。", 
      "況東君開宴，賞心樂事，莫惜獻酬頻疊。", 
      "看相將，紅藥翻階，尚餘侍妾。"
    ], 
    "rhythmic": "瑞鶴仙"
  }, 
  {
    "author": "玉真", 
    "paragraphs": [
      "已謝芳華更不留。", 
      "幾經秋。", 
      "故宮臺榭只荒邱。", 
      "忍回頭。", 
      "塞外風霜家萬里，望中愁。", 
      "楚魂湘血恨悠悠。", 
      "此生休。"
    ], 
    "rhythmic": "楊柳枝"
  }, 
  {
    "author": "乩仙", 
    "paragraphs": [
      "淒涼天氣，淒涼院落，淒涼時候。", 
      "孤鴻叫斜月，伴寒燈殘漏。", 
      "落盡梧桐秋影瘦。", 
      "菱鑑古、畫眉難就。", 
      "重陽又近也，對黃花依舊。"
    ], 
    "rhythmic": "憶少年"
  }, 
  {
    "author": "乩仙", 
    "paragraphs": [
      "鸞輿初駕，牛車齊發，隱隱鵲橋咿軋。", 
      "尤雲殢雨正歡濃，但只怕、來朝初八。", 
      "霞垂彩幔，月明銀燭，馥郁香噴金鴨。", 
      "年年此際一相逢，未審是、甚時結煞。"
    ], 
    "rhythmic": "鵲橋仙"
  }, 
  {
    "author": "琴精", 
    "paragraphs": [
      "音音音。", 
      "音音你負心。", 
      "你真負心。", 
      "孤負我到如今。", 
      "記的年時，低低唱、淺淺斟。", 
      "一曲值千金。", 
      "如今寂寞古牆陰。", 
      "秋風荒草白雲深。", 
      "斷橋流水何處尋。", 
      "悽悽切切，冷冷清清，教奴怎禁。"
    ], 
    "rhythmic": "千金意"
  }, 
  {
    "author": "珍娘", 
    "paragraphs": [
      "溪霧溪煙溪景新。", 
      "溶溶春水浸春雲。", 
      "碧琉璃底靜無塵。", 
      "風揚遊絲隨蝶翅，雨飄飛絮溼鴛脣。", 
      "桃花片片送殘春。"
    ], 
    "rhythmic": "浣溪沙"
  }, 
  {
    "author": "劉清之", 
    "paragraphs": [
      "江南十月春風早。", 
      "見枝上、梅英小。", 
      "愛日初升清霧曉。", 
      "繡筵中啓，星圖高掛，膝下斑衣繞。", 
      "今年獻壽多歡笑。", 
      "弄玉新將二雛好。", 
      "此曲尊前何所禱。", 
      "十分康樂，十分強健，一樹莊椿老。"
    ], 
    "rhythmic": "青玉案"
  }, 
  {
    "author": "劉燾", 
    "paragraphs": [
      "念誰伴、茜裙翠袖。"
    ], 
    "rhythmic": "玉交枝・憶秦娥"
  }, 
  {
    "author": "田爲", 
    "paragraphs": [
      "映竹園啼烏。"
    ], 
    "rhythmic": "失調名"
  }, 
  {
    "author": "崔中", 
    "paragraphs": [
      "自己陽生，正是中虛，靜極動時。", 
      "默地雷微震，衝開玉戶，天心朗徹，放下簾幃。", 
      "真火衝融，靈泉復湊，不昧谷神何險危。", 
      "自然妙，若三川龍躍，九萬鵬飛。", 
      "中中二土成圭。", 
      "意眷戀濃如母護兒。", 
      "這恍惚真容，不空不色，窈冥妙象，無識無知。", 
      "命住丹圓，全真體道，奪志精修休自遲。", 
      "收功了，把三才全理，一貫全歸。"
    ], 
    "rhythmic": "沁園春"
  }, 
  {
    "author": "何鋤翁", 
    "paragraphs": [
      "二氣旋還，三宮升降，往來於是無窮。", 
      "透關神水，鉛汞過三峯。", 
      "返復周流八脈，戊己煉、陰虎陽龍。", 
      "凝情處，金光朗朗，身外見形容。", 
      "靈光，真造化，天機深遠，推測難通。", 
      "算利名酒色，恰似秋風。", 
      "大道玄爐進火，三田內養出神功。", 
      "功成後，金書來詔，平步赴瑤宮。"
    ], 
    "rhythmic": "滿庭芳"
  }, 
  {
    "author": "無名氏", 
    "paragraphs": [
      "紅牙板歇。", 
      "韶聲斷、六麼初徹。", 
      "小槽酒滴真珠竭。", 
      "紫玉甌圓，淺浪泛春雪。", 
      "香芽嫩蕊清心骨。", 
      "醉中襟量與天闊。", 
      "夜闌似覺歸仙闕。", 
      "走馬章臺，踏碎滿街月。"
    ], 
    "rhythmic": "醉落魄・一斛珠"
  }, 
  {
    "author": "無名氏", 
    "paragraphs": [
      "浪蕊浮花，當不住、晚風吹了。", 
      "微雨過，池塘飛絮，一簾晴畫。", 
      "寂寂山光春似夢，依依草色薰如酒。", 
      "近新來、怕上小紅樓，憑闌眺。", 
      "心事阻，詩情少。", 
      "東皇去，良辰杳。", 
      "想故園閒趣，水村煙柳。", 
      "此日鵑聲天不管，當年燕子人何有。", 
      "嘆江南、離別酒初醒，頻回首。"
    ], 
    "rhythmic": "滿江紅"
  }, 
  {
    "author": "無名氏", 
    "paragraphs": [
      "三級掀騰波浪，一堂慶會風雲。", 
      "快乘霹靂化龍門。", 
      "頭角人中有分。", 
      "誰狀箇中佳致，須還筆掃千軍。", 
      "是他畫手亦通神。", 
      "同向來春奪迅。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "身稟五行正氣，此心如鑑光明。", 
      "不從龜鶴問年齡。", 
      "萬物有衰有盛。", 
      "多謝道人著眼，我於身世常輕。", 
      "任從性巧與心靈，此事從來分定。"
    ], 
    "rhythmic": "西江月"
  }, 
  {
    "author": "無名氏", 
    "paragraphs": [
      "真個美。", 
      "水墨觀音難比。", 
      "聞道觀音誰不害。", 
      "見來須頂禮。", 
      "徐步金蓮滿地。", 
      "那更蘭心聰慧。", 
      "一曲清歌離皓齒。", 
      "樑塵飛不已。"
    ], 
    "rhythmic": "謁金門"
  }, 
  {
    "author": "無名氏", 
    "paragraphs": [
      "邦人前世條緣，福星遇得長庚李。", 
      "光芒初照，一聲霹靂，重開天地。", 
      "試問年來，民間安枕，伊誰之賜。", 
      "有青天白日，和風甘雨，公如父、氏如子。", 
      "今度虎牌重到，感皇恩、歡聲千里。", 
      "袞歸未晚，紗籠人物，御屏名字。", 
      "碧嶂長春，清江不盡，棠陰堪憩。", 
      "願年年把酒，慶公初度，祝公千歲。"
    ], 
    "rhythmic": "水龍吟"
  }, 
  {
    "author": "無名氏", 
    "paragraphs": [
      "個個修行，人人咽納，誰悟真道。", 
      "曲徑多岐，旁門小法，誤了人多少。", 
      "容成豈是，神仙究竟，採藥謾多爐竈。", 
      "忽一朝，脫卻桶底，性根壞倒。", 
      "爭如內觀，無爲清淨，學取本來莊老。", 
      "匹配陰陽，抽添鉛汞，八卦爲端表。", 
      "人生如夢，流年似箭，回首也須聞早。", 
      "貪迷戀，春花秋月，何時是了。"
    ], 
    "rhythmic": "永遇樂"
  }, 
  {
    "author": "無名氏", 
    "paragraphs": [
      "萬法由心，應觀法界，一切心造。", 
      "老子瞿曇，同歸去揆，不離心是道。", 
      "自從識得，坎離交濟，煉藥粗知昏曉。", 
      "雲騰雨飛，蟾宮兔走，丹闕更無煩惱。", 
      "氣中真液，液中真氣，和合不多不少。", 
      "種出黃芽，煉成赤水，龍虎交圍繞。", 
      "七返九還，工夫到後，還我舊時年少。", 
      "待三千、功圓行滿，恁時是了。"
    ], 
    "rhythmic": "永遇樂"
  }, 
  {
    "author": "無名氏", 
    "paragraphs": [
      "學道修心，存神煉性，直要輕舉。", 
      "補腦還精，流水不腐，戶樞終不蠹。", 
      "日魂月魄，摶歸爐鼎，真氣自然流聚。", 
      "把心猿縛住，意馬追回，迥無塵慮。", 
      "定中明有，陽龍陰火，水火透時爲度。", 
      "八段奇文，千口活法，向上有一路。", 
      "呂公高尚，未離人世，有分也須相遇。", 
      "約十洲三島，驂鸞跨鶴，大家同去。"
    ], 
    "rhythmic": "永遇樂"
  }, 
  {
    "author": "無名氏", 
    "paragraphs": [
      "養水養精，養神養血，先須養氣。", 
      "日月陰陽，六爻八卦，細看參同契。", 
      "靈軀靈寶，千言萬語，不過坎離兩字。", 
      "向崑崙頂上，返本還元，要明終始。", 
      "一身雖小，如同天地，八萬四千餘裏。", 
      "玄牝之門，生生萬化，都在沖和內。", 
      "此真真外，別無真諦，方信道一而已。", 
      "異時見鍾呂，如有未明，請師指示。"
    ], 
    "rhythmic": "永遇樂"
  }, 
  {
    "author": "無名氏", 
    "paragraphs": [
      "至道不遙只在邇。", 
      "毫釐差失如千里。", 
      "道是難來元卻易。", 
      "如相契。", 
      "一超直入如來地。", 
      "水火交時爲既濟。", 
      "三尸六賊都回避。", 
      "只此長生仍久視。", 
      "身口意。", 
      "化成一點沖和氣。"
    ], 
    "rhythmic": "漁家傲"
  }, 
  {
    "author": "無名氏", 
    "paragraphs": [
      "神是性兮氣是命。", 
      "神不外馳氣自定。", 
      "幸有崔公入藥鏡。", 
      "如究竟。", 
      "全真固蒂歸根靜。", 
      "主客內明方外應。", 
      "靈臺粲發天光瑩。", 
      "兩個壺中一片景。", 
      "急修省。", 
      "莫待臨渴去掘井。"
    ], 
    "rhythmic": "漁家傲"
  }, 
  {
    "author": "無名氏", 
    "paragraphs": [
      "精養靈根神守氣。", 
      "天然子母何曾離。", 
      "晝夜六時長在意。", 
      "三田內。", 
      "溫溫天地中和水。", 
      "十二樓前白雪膩。", 
      "九宮臺畔黃芽遂。", 
      "日月山頭朝上帝。", 
      "神光起。", 
      "騰身直出煙霄外。"
    ], 
    "rhythmic": "漁家傲"
  }, 
  {
    "author": "無名氏", 
    "paragraphs": [
      "我有光珠無買價。", 
      "光明常照芝田下。", 
      "更沒之乎並者也。", 
      "知音寡。", 
      "世間誰是能行者。", 
      "一萬精光渾守舍。", 
      "四百四病都齊罷。", 
      "透出火龍歸造化。", 
      "回仙駕。", 
      "更無一點塵隨馬。"
    ], 
    "rhythmic": "漁家傲"
  }, 
  {
    "author": "無名氏", 
    "paragraphs": [
      "抱元能守一，四大自輕安。", 
      "心中須返照，幾曾閒。", 
      "金烏銜耀，飛入爛銀盤。", 
      "心心心是道，只在心心，更於何處求仙。", 
      "又何須衣冕，燕處欲超然。", 
      "榮華能幾日，便凋殘。", 
      "修真甚易，積行累功難。", 
      "勸君強爲善，五濁三途，便爲雲島神山。"
    ], 
    "rhythmic": "促拍滿路花"
  }, 
  {
    "author": "無名氏", 
    "paragraphs": [
      "人能常清靜，天滌悉皆歸。", 
      "一真含衆妙，入希夷。", 
      "昭文不會，氣候有成虧。", 
      "妄心寂滅盡，困睡飢餐，更無作用施爲。", 
      "自然，爐鼎就，光彩透簾幃。", 
      "玉池神水涌，上生肥。", 
      "如人飲水，冷暖自家知。", 
      "自家性命事，自家了得，自家性命便宜。"
    ], 
    "rhythmic": "促拍滿路花"
  }, 
  {
    "author": "無名氏", 
    "paragraphs": [
      "若論修養事，知有幾多門。", 
      "諦當歸宿處，是靈根。", 
      "至真至道，簡易合乾坤。", 
      "坎離並水火，止是筌蹄，粹然一點長存。", 
      "箇中如薦得，悟了五千言。", 
      "金晶飛肘後，透崑崙。", 
      "清江九曲，一棹破煙昏。", 
      "水擊三千里，九萬鵬程，化成元是冥鯤。"
    ], 
    "rhythmic": "促拍滿路花"
  }, 
  {
    "author": "衣白山人", 
    "paragraphs": [
      "一粒金丹，大如黍米，定中降胎。", 
      "運陰陽根本，東龍西虎，結凝金水，擇地深栽。", 
      "九載無虧，三田功滿，卦氣周圓爐鼎開。", 
      "偷元化，用自然宗祖，全在靈臺。", 
      "真才。", 
      "休戀塵埃。", 
      "況穎悟明堂嬰未孩。", 
      "幸淮濱相遇，靈丹付了，親留玄旨，期進仙階。", 
      "此去何時，水雲高會，更上煙霞岐路哉。", 
      "人間世，任王侯貴顯，同委蒿萊。"
    ], 
    "rhythmic": "沁園春"
  }, 
  {
    "author": "呂岩", 
    "paragraphs": [
      "鼎裏坎離，壺中天地，滿懷風月，一吸虛空。", 
      "塵寰裏，何人識我，開口問鴻濛。", 
      "雲中。", 
      "三弄笛，岳陽樓外，天遠霞紅。", 
      "笑騎黃鶴，暫過海陵東。", 
      "拂袖呵呵歸去，鑾和玉珮，風響喬松。", 
      "君若要，知吾蹤跡，試與問仙翁。"
    ], 
    "rhythmic": "失調名", 
    "tags": [
      "岳陽樓"
    ]
  }, 
  {
    "author": "呂岩", 
    "paragraphs": [
      "葆煉中分相火，行持外借方鞋。", 
      "清虛爽徹御□□。", 
      "□□□□□□。", 
      "□□□□□□，□□靈寶爲胎。", 
      "十分無極至真來。", 
      "恍惚芝駢羽蓋。"
    ], 
    "rhythmic": "西江月"
  }, 
  {
    "author": "呂岩", 
    "paragraphs": [
      "一日清歡何往，十年舊事重拈。", 
      "細風斜日到江南。", 
      "春滿平湖瀲灩。", 
      "黃簡手題龍篆，綠輿前控鸞驂。", 
      "玉清真軿署仙銜。", 
      "列職靈臺書監。"
    ], 
    "rhythmic": "西江月"
  }, 
  {
    "author": "呂岩", 
    "paragraphs": [
      "乾坤未裂。", 
      "有物如何別。", 
      "解把鴻濛擘破，說不知、知不說。", 
      "妙訣。", 
      "真難徹。", 
      "知音世所絕。", 
      "要識陰陽顛倒，月中日、日中月。"
    ], 
    "rhythmic": "霜天曉角"
  }, 
  {
    "author": "熊禾", 
    "paragraphs": [
      "舊事憑誰訴。", 
      "記錦宮、初試濃妝，前身天女。", 
      "玉輦行春嬌侍夜，浴殿溫泉輕注。", 
      "一點點、猩紅啼吐。", 
      "繡屋篝香春睡足，細溫存，怕遣驚風雨。", 
      "春孟散，暗凝佇。", 
      "韶華寂寞今何許。", 
      "想故宮、柳亦凝愁，倚欄停舞。", 
      "欲趁啼鵑歸月下，可奈川回山阻。", 
      "倩萬里、鵠來銜子。", 
      "工部無詩雖結恨，道無香、更恨癡人語。", 
      "拌絕豔，付黃土。"
    ], 
    "rhythmic": "賀新郎"
  }, 
  {
    "author": "李之儀", 
    "paragraphs": [
      "清潤奇峯名韞玉，溫其質並瓊瑤。", 
      "中分瀑布寫雲濤。", 
      "雙巒呈翠色，氣象兩相高。", 
      "珍重幽人誠好事，綠窗聊助風騷。", 
      "寄言俗客莫相嘲。", 
      "物輕人意重，千里贈鵝毛。"
    ], 
    "rhythmic": "臨江仙"
  }, 
  {
    "author": "李之儀", 
    "paragraphs": [
      "勻妝了。", 
      "揹人微笑。", 
      "風入玲瓏罩。"
    ], 
    "rhythmic": "點絳脣"
  }, 
  {
    "author": "葉夢得", 
    "paragraphs": [
      "何處難忘酒，朱夏日偏長。", 
      "湖山地勝瀟湘，十里芰荷香。", 
      "柳外新蟬驚晚，樓上疏簾垂翠，簟枕晚生涼。", 
      "紈扇搖霜月，曲水泛流觴。", 
      "流年去，今古夢，幾千場。", 
      "虛名浮利，輸卻幾許好時光。", 
      "幸有碧雲深處，存取朱顏綠鬢，流落又何妨。", 
      "莫厭人世間，頻入醉中鄉。", 
      "藺卿全璧我蹉跎。"
    ], 
    "rhythmic": "水調歌頭"
  }, 
  {
    "author": "黃庭堅", 
    "paragraphs": [
      "屋角數聲鴉噪柳。"
    ], 
    "rhythmic": "失調名"
  }, 
  {
    "author": "黃庭堅", 
    "paragraphs": [
      "舊家楊柳依依綠，長鎖春來庭院。"
    ], 
    "rhythmic": "失調名"
  }, 
  {
    "author": "黃庭堅", 
    "paragraphs": [
      "輕風嫋斷沈煙炷。", 
      "霏微盡日寒塘雨。", 
      "殘繡沒心情。", 
      "鳥啼花外聲。", 
      "離愁難自制。", 
      "年少乖盟誓。", 
      "寂寞掩朱門。", 
      "羅衣空淚痕。"
    ], 
    "rhythmic": "菩薩蠻"
  }, 
  {
    "author": "黃庭堅", 
    "paragraphs": [
      "盪漾生涯身已老。", 
      "短蓑箬笠扁舟小。", 
      "深入水雲人不到。", 
      "吟復笑。", 
      "一輪明月長相照。", 
      "誰謂阿師來問道。", 
      "一橈直與傳心要。", 
      "船子踏翻纔是了。", 
      "波渺渺。", 
      "長鯨萬古無人釣。"
    ], 
    "rhythmic": "漁家傲"
  }, 
  {
    "author": "黃叔達", 
    "paragraphs": [
      "落帽晚風回。", 
      "又報黃花一番開。", 
      "扶杖老人心未老，堪咍。", 
      "漫有才情付與誰。", 
      "芳意正徘徊。", 
      "傳與西風且慢吹。", 
      "明日餘尊還共倒，重來。", 
      "未必秋香一夜衰。"
    ], 
    "rhythmic": "南鄉子"
  }, 
  {
    "author": "盼盼", 
    "paragraphs": [
      "少年看花雙鬢綠。", 
      "走馬章臺管絃逐。", 
      "而今老更惜花深，終日看花看不足。", 
      "坐中美女顏如玉。", 
      "爲我一歌金縷曲。", 
      "歸時壓得帽檐敧，頭上春風紅蔌蔌。"
    ], 
    "rhythmic": "惜花容"
  }, 
  {
    "author": "晁端禮", 
    "paragraphs": [
      "錦堂深，獸爐輕噴沈煙。", 
      "紫檀槽、金泥花面，美人斜抱當筵。", 
      "掛羅綬、素肌瑩玉，近鸞翅、雲鬢梳蟬。", 
      "玉筍輕攏，龍香細抹，鳳凰飛出四條弦。", 
      "碎牙板、煩襟消盡，秋氣滿庭軒。", 
      "今宵月，依稀向人，欲鬥嬋娟。", 
      "變新聲、能翻往事，眼前風景依然。", 
      "路漫漫、漢妃出塞，夜悄悄、商婦移船。", 
      "馬上愁思，江邊怨感，分明都向曲中傳。", 
      "困無力、勸人金盞，須要倒垂蓮。", 
      "拼沈醉，身世恍然，一夢遊仙。"
    ], 
    "rhythmic": "綠頭鴨・多麗"
  }, 
  {
    "author": "晁端禮", 
    "paragraphs": [
      "晚雲收，淡天一片琉璃。", 
      "爛銀盤、來從海底，皓色千里澄輝。", 
      "瑩無塵、素娥淡佇，靜可數、丹桂參差。", 
      "玉露初零，金風未凜，一年無似此佳時。", 
      "露坐久，疏瑩時度，烏鵲正南飛。", 
      "瑤臺冷，欄干憑暖，玉下遲遲。", 
      "念佳人，音塵別後，對此應解相思。", 
      "最關情、漏聲正永，暗斷腸、花影偷移。", 
      "料得來宵，清光未減，陰晴天氣又爭知。", 
      "共凝戀、如今別後，還是隔年期。", 
      "人強健，清尊素影，長願相隨。"
    ], 
    "rhythmic": "綠頭鴨・多麗", 
    "tags": [
      "宋詞三百首"
    ]
  }, 
  {
    "author": "晁端禮", 
    "paragraphs": [
      "高陽方面，河間都會，三關地最稱雄。", 
      "粉堞萬層，金城百雉，樓橫一帶長虹。", 
      "煙素斂晴空。", 
      "正望迷平野，目斷飛鴻。", 
      "易水風煙，范陽山色有無中。", 
      "安邊暫倚元戎。", 
      "看綸巾對酒，羽扇搖風。", 
      "金勒少年，吳鉤壯士，寧論衛霍前功。", 
      "乃眷在清衷。", 
      "恐鳳池虛久，歸去匆匆。", 
      "幸有佳人錦瑟，玉筍且輕攏。"
    ], 
    "rhythmic": "望海潮"
  }, 
  {
    "author": "晁端禮", 
    "paragraphs": [
      "夜來深雪前村路，應是早梅初綻。", 
      "故人贈我，江頭春信，南枝向暖。", 
      "疏影橫斜，暗香浮動，月明溪淺。", 
      "向亭邊驛畔，行人立馬，頻回首、空腸斷。", 
      "別有玉溪仙館。", 
      "壽陽人、初勻妝面。", 
      "天教佔了，百花頭上，和羹未晚。", 
      "最是關情處，高樓上、一聲羌管。", 
      "仗誰人向道，何如留取，倚朱欄看。"
    ], 
    "rhythmic": "水龍吟"
  }, 
  {
    "author": "晁端禮", 
    "paragraphs": [
      "嶺梅香雪飄零盡，繁杏枝頭猶未。", 
      "小桃一種，妖嬈偏佔，春工用意。", 
      "微噴丹砂，半含朝露，粉牆低倚。", 
      "似誰家丱女，嬌癡怨別，空凝睇、東風裏。", 
      "好是佳人半醉。", 
      "近橫波、一枝爭媚。", 
      "元都觀裏，武陵溪上，空隨流水。", 
      "惆悵如紅雨，風不定、五更天氣。", 
      "念當年門裏，如今陌上，灑離人淚。"
    ], 
    "rhythmic": "水龍吟"
  }, 
  {
    "author": "晁端禮", 
    "paragraphs": [
      "小桃零落春將半。", 
      "雙燕卻來池館。", 
      "名園相倚，初開繁杏，一枝遙見。", 
      "竹外斜穿，柳間深映，粉愁香怨。", 
      "任紅敧宋玉，牆頭千里，曾牽惹、人腸斷。", 
      "常記山城斜路，噴清香、日遲風暖。", 
      "春陰挫後，馬前惆悵，滿枝紅淺。", 
      "深院簾垂雨，愁人處、碎紅千片。", 
      "料明年更發，多應更好，約鄰翁看。"
    ], 
    "rhythmic": "水龍吟"
  }, 
  {
    "author": "晁端禮", 
    "paragraphs": [
      "倦遊京洛風塵，夜來病酒無人問。", 
      "九衢雪小，千門月淡，元宵燈近。", 
      "香散眉梢，凍消池面，一番春信。", 
      "記南樓醉裏，西城宴闕，都不管、人春困。", 
      "屈指流年未幾，早人驚、潘郎雙鬢。", 
      "當時體態，如今情緒，多應瘦損。", 
      "馬上牆頭，縱教瞥見，也難相認。", 
      "憑欄干，但有盈盈淚眼，把羅襟搵。"
    ], 
    "rhythmic": "水龍吟"
  }, 
  {
    "author": "晁端禮", 
    "paragraphs": [
      "霖雨成功，堂稱繼美，舊說安陽家世。", 
      "峻嶽降神，長庚應夢，佳辰況當秋霽。", 
      "玉函金篆，帝錫與、壽眉齯齒。", 
      "向清時、便告老，盡取貂蟬輕棄。", 
      "把朝庭舊勳屈指。", 
      "有誰人似此，能全終始。", 
      "謗書頓釋，先芬未泯，君王自爲知己。", 
      "看花臨水。", 
      "算已號、醉吟居士。", 
      "奈蒼生，尚滿望、謝公重起。"
    ], 
    "rhythmic": "上林春・一落縈"
  }, 
  {
    "author": "晁端禮", 
    "paragraphs": [
      "伊洛清波，嵩山秀色，共與皇家爲瑞。", 
      "挺生異質，親逢盛旦，簪纓舊傳家世。", 
      "雁爐煙裏，罩一段、照人清氣。", 
      "燦金章、映紫綬，自是真官標緻。", 
      "把朝廷縉紳屈指。", 
      "有誰人似得，多才多藝。", 
      "片言悟主，封侯賜璧，君王自爲知己。", 
      "暫來臥治。", 
      "況廊廟、正多虛位。", 
      "看登庸，輔聖主、萬年康濟。"
    ], 
    "rhythmic": "上林春・一落縈"
  }, 
  {
    "author": "晁端禮", 
    "paragraphs": [
      "天與疏慵，人憐憔悴，分甘拋棄簪纓。", 
      "有時乘興，波上葉舟輕。", 
      "十里橫塘過雨，荷香細、蘋末風清。", 
      "真如畫，殘霞淡日，偏向柳梢明。", 
      "凝情。", 
      "塵網外，鱸魚旋鱠。", 
      "芳酒深傾。", 
      "又算來、何須身後浮名。", 
      "無限滄浪好景，蓑笠下、且遣餘生。", 
      "長歌去，機心盡矣，鷗鷺莫相驚。"
    ], 
    "rhythmic": "滿庭芳"
  }, 
  {
    "author": "晁端禮", 
    "paragraphs": [
      "綠繞羣峯，紅搖千柄，夜來暑雨初收。", 
      "共君乘興，輕舸信悠悠。", 
      "且盡一尊別酒，荷香裏、滿酌輕謳。", 
      "明朝去，征帆夜落，何處好汀洲。", 
      "風流。", 
      "吾小阮，朝辭東觀，夕向南州。", 
      "況聖時、爭教賈傅淹留。", 
      "若過尋陽亭上，琵琶淚、莫灑清秋。", 
      "堤邊柳，從今愛惜，留待系歸舟。"
    ], 
    "rhythmic": "滿庭芳"
  }, 
  {
    "author": "晁端禮", 
    "paragraphs": [
      "北渚澄蘭，南山凝翠，望中渾似仙鄉。", 
      "萬家煙靄，朱戶鎖垂楊。", 
      "好是飛泉漱玉，迴環遍、小曲深坊。", 
      "西風裏，芙蕖帶雨，飄散滿城香。", 
      "微涼。", 
      "湖上好，橋虹倒影，月練飛光。", 
      "命玳簪促席，雲鬢分行。", 
      "誰似風流太守，端解道、春草池塘。", 
      "須留戀，神京縱好，此地也難忘。"
    ], 
    "rhythmic": "滿庭芳"
  }, 
  {
    "author": "晁端禮", 
    "paragraphs": [
      "雪滿貂裘，風搖金轡，笑看錦帶吳鉤。", 
      "照人清鬢，年少定封侯。", 
      "此去馬啼何處，山萬疊、濟水南州。", 
      "君知否，盧郎未老，曾是恣狂遊。", 
      "風流。", 
      "佳麗地，十年屈指，一夢迴頭。", 
      "最難忘，西湖北渚澄秋。", 
      "玉砌雕欄好在，桃共李、能憶人不。", 
      "衰翁也，多情爲我，將恨寄紅樓。"
    ], 
    "rhythmic": "滿庭芳", 
    "tags": [
      "西湖"
    ]
  }, 
  {
    "author": "晁端禮", 
    "paragraphs": [
      "淺約鴉黃，輕勻螺黛，故教取次梳妝。", 
      "減輕琶面，新樣小鸞凰。", 
      "每爲花嬌玉嫩，容對客、斜倚銀牀。", 
      "春來病，蘭薰半歇，一管舞衣裳。", 
      "悲涼。", 
      "人事改，三春穠豔，一夜繁霜。", 
      "似人歸洛浦，雲散高唐。", 
      "痛念你、平生分際，辜負我、臨老風光。", 
      "羅裙在，憑誰爲我，求取返魂香。"
    ], 
    "rhythmic": "滿庭芳"
  }, 
  {
    "author": "晁端禮", 
    "paragraphs": [
      "倦貳文昌，樂請左符，雙旌去指東藩。", 
      "有腰金新寵，晝錦榮觀。", 
      "獨步文章，家傳素業，世寶青氈。", 
      "動歡聲和氣，里巷初驚，侍從衣冠。", 
      "朱門映柳，綺窗臨水，盛遊應記當年。", 
      "端解道、香留羅襪，墨在蠻箋。", 
      "惆悵江邊側帽，尋似花底遺鞭。", 
      "不如沈醉，莫思身外，且鬥樽前。"
    ], 
    "rhythmic": "雨中花・夜行船"
  }, 
  {
    "author": "晁端禮", 
    "paragraphs": [
      "豆蔻梢頭，鴛鴦帳裏，揚州一夢初驚。", 
      "憶當時相見，雙眼偏明。", 
      "南浦綠波，西城楊柳，痛悔多情。", 
      "望徵鞍不見，況是幷州，自古高城。", 
      "幾多映月憑肩私語，傍花和淚深盟。", 
      "爭信道、三年虛負，一事無成。", 
      "瑤珮空傳好好，秦箏聞說瓊瓊。", 
      "此心在了，半邊明鏡，終遇今生。"
    ], 
    "rhythmic": "雨中花・夜行船"
  }, 
  {
    "author": "晁端禮", 
    "paragraphs": [
      "流水知音，輕裘共敝，相逢才換星霜。", 
      "多少風亭棋酒，畫閣絲簧。", 
      "纖指聲猶餘響，紅粉淚已成行。", 
      "悵綠波浦上，芳草堤邊，又整歸航。", 
      "新移檻竹，手種庭花，未容爛熳飛觴。", 
      "歸去也、重趨丹禁，密侍清光。", 
      "醉帽斜縈御柳，朝衣濃惹天香。", 
      "帝城春好，多應不念，水郭漁鄉。"
    ], 
    "rhythmic": "雨中花・夜行船"
  }, 
  {
    "author": "晁端禮", 
    "paragraphs": [
      "記紅顏日、向瑤階，得俊飲、散蓬壺。", 
      "繡鞍縱驕馬，故墜鞭柳徑，緩轡花衢。", 
      "斗帳蘭釭曲，曾是振、聲名上都。", 
      "醉倒旗亭，更深未歸，笑倩人扶。", 
      "光陰到今二紀，算難尋前好，懶訪仙居。", 
      "近來似聞道，向霧關雲洞，自樂清虛。", 
      "月帔與星冠，不念我、華鬚皓鬢。", 
      "縱教重有相逢，似得舊時無。"
    ], 
    "rhythmic": "玉樓宴"
  }, 
  {
    "author": "晁端禮", 
    "paragraphs": [
      "正中秋初過，淡碧雲容，嫩涼天氣。", 
      "紫府真仙，暫謫居塵世。", 
      "慕道高情，照人清骨，是壽星標緻。", 
      "德在民心，勳藏帝室，清芬相繼。", 
      "庭有芝蘭，世調鼎鼐，晉美烏衣，漢稱韋氏。", 
      "未必當時，解功成身退。", 
      "天下蒼生，未知此意，望謝公重起。", 
      "善頌陰資，何須更覓，西山靈劑。"
    ], 
    "rhythmic": "醉蓬萊"
  }, 
  {
    "author": "晁端禮", 
    "paragraphs": [
      "看梅梢初動，池面冰澌，小春時候。", 
      "當日生賢，慶黃家忠厚。", 
      "龍種殊常，照人眉宇，似汝陽端秀。", 
      "世取賢科，臚傳聖語，增光華胃。", 
      "天漢靈源，最爲親近，茅土真封，舊相傳授。", 
      "開府新恩，拜除書非久。", 
      "鳴佩拖紳，曳香搖翠，向畫堂稱壽。", 
      "物外光陰，樽前笑語，年年依舊。"
    ], 
    "rhythmic": "醉蓬萊"
  }, 
  {
    "author": "晁端禮", 
    "paragraphs": [
      "乍酒醒孤館，夢斷幽窗，嫩涼天氣。", 
      "瀟灑情懷，想鄉關迢遞。", 
      "一枕清風，半簾殘月，是悶人滋味。", 
      "南浦離多，東陽帶緩，新來憔悴。", 
      "因念當時，亂花深徑，畫楫環溪，屢陪歡醉。", 
      "蹤跡飄流，頓相望千里。", 
      "水遠山高，雁沈魚阻，奈信音難寄。", 
      "吟社闌珊，酒徒零落，重尋無計。"
    ], 
    "rhythmic": "醉蓬萊"
  }, 
  {
    "author": "晁端禮", 
    "paragraphs": [
      "天錫禹圭堯瑞，君王受釐，未央宮殿。", 
      "三五慶元宵，掃春寒、花外蕙風輕扇。", 
      "龍闕前瞻，鳳樓背聳，中有鰲峯見。", 
      "漸紫宙、星河晚。", 
      "放桂華浮動，金蓮開遍。", 
      "御簾卷。", 
      "須臾萬樂喧天，羣仙扶輦。", 
      "雲間，都人望天表，正仙葩競插，異香飄散。", 
      "春宵苦長短。", 
      "指花陰，愁聽漏傳銀箭。", 
      "京國繁華，太平盛事，野老何因見。", 
      "但時效華封祝，願歲歲聞道，金輿遊宴。", 
      "暗魂斷。", 
      "天涯望極長安遠。"
    ], 
    "rhythmic": "金人捧露盤"
  }, 
  {
    "author": "晁端禮", 
    "paragraphs": [
      "宮梅弄粉，御柳搖金，又喜皇州春早。", 
      "盛世生賢，真仙應運，當日來從三島。", 
      "車馬喧青曉。", 
      "看千鍾賜飲，中人傳詔。", 
      "最好是、芝蘭並砌，鳴佩腰金，綵衣相照。", 
      "爐煙嫋。", 
      "高堂半卷珠簾，神仙飄緲。", 
      "須信槐庭蔭美，鳳沼波澄，屈指十年三到。", 
      "九敘重歌，元圭再錫，已把成功來告。", 
      "四海瞻儀表。", 
      "慶君臣會集，詩符天保。", 
      "況自有、仙風道骨，玉函金篆，陰功須報。", 
      "方知道。", 
      "八千歲月椿難老。"
    ], 
    "rhythmic": "玉女搖仙佩"
  }, 
  {
    "author": "晁端禮", 
    "paragraphs": [
      "輕衫短帽，重入長安道。", 
      "屈指十年中，一回來、一回漸老。", 
      "朋遊在否，落托更能無，朱弦悄。", 
      "知音少。", 
      "撥斷相思調。", 
      "花邊柳外，瀟灑愁重到。", 
      "深院鎖春風，悄無人、桃花自笑。", 
      "金釵一股，擬欲問音塵，天杳杳。", 
      "波渺渺。", 
      "何處尋蓬島。"
    ], 
    "rhythmic": "驀山溪"
  }, 
  {
    "author": "晁端禮", 
    "paragraphs": [
      "欄干十二，倚遍還重倚。", 
      "一曲一般愁，對芳草、傷春千里。", 
      "綺窗深處，還解憶人無，碧雲辭，紅葉字。", 
      "曾仗東風寄。", 
      "繚牆深院，無路通深意。", 
      "縱使得新聲，又爭知、相如名字。", 
      "從來風韻，瀟灑不禁愁，拈梨花，看菊蕊。", 
      "應也成憔悴。"
    ], 
    "rhythmic": "驀山溪"
  }, 
  {
    "author": "晁端禮", 
    "paragraphs": [
      "廣寒宮殿，千里同雲曉。", 
      "飛雪滿空來，翦雲英、羣仙齊到。", 
      "亂飄僧舍，密處灑歌樓，閒日少。", 
      "風光好。", 
      "且共賓朋笑。", 
      "華堂深處，滿滿觥船掉。", 
      "梅蕊拆來看，已偷得、春風些小。", 
      "綺羅香暖，不怕卷珠簾，沈醉了。", 
      "樽前倒。", 
      "紅袖休來叫。"
    ], 
    "rhythmic": "驀山溪"
  }, 
  {
    "author": "晁端禮", 
    "paragraphs": [
      "春來心事，分付千鍾酒。", 
      "午醉夢還醒，兩眉愁、才消又有。", 
      "天涯遠夢，歸路日中迷，楚雲深，孤館靜，瀟灑梨花手。", 
      "迴文歌罷，幽恨新兼舊。", 
      "簾影卷斜陽，亂紅飛、風搖暮柳。", 
      "獨攜此意，和淚上層樓，盡平蕪，窮遠目，認斷千山首。"
    ], 
    "rhythmic": "驀山溪"
  }, 
  {
    "author": "晁端禮", 
    "paragraphs": [
      "嫩柳初搖翠。", 
      "怪朝來早有，飛花零墜。", 
      "洞門斜開，珠簾初卷，驚起謝娘吟綴。", 
      "蕊珠宮殿曉，誰亂把、雲英揉碎。", 
      "氣候晚，被寒風捲渡，龍沙千里。", 
      "沈醉。", 
      "深院裏。", 
      "粉面照人，疑是瑤池會。", 
      "潤拂爐煙，寒欺酒力，低壓管絃聲沸。", 
      "豔陽過半也，應是好、郊原新霽。", 
      "待更與上層樓，遍倚欄干十二。"
    ], 
    "rhythmic": "喜遷鶯"
  }, 
  {
    "author": "晁端禮", 
    "paragraphs": [
      "佇立蘅皋暮，凍雲乍斂，霜飆微列。", 
      "悵飲杯深，陽關聲苦，愁見畫船催發。", 
      "夜來紅淚燭，還解惜、王孫輕別。", 
      "悵望處，乍金絲冷落，蘭薰銷歇。", 
      "聞說。", 
      "歸興切。", 
      "華鬢未生，得意濃時節。", 
      "畫楫門開，斑衣追逐，曉日鳳凰雙闕。", 
      "帝城春信早，隨處有、江梅攀折。", 
      "爛熳賞，也多應忘了，東堂風月。"
    ], 
    "rhythmic": "喜遷鶯"
  }, 
  {
    "author": "晁端禮", 
    "paragraphs": [
      "清和時序。", 
      "望桂影漸生，薰風微度。", 
      "挺秀金芝，傳芳玉葉，天上瑞麟重睹，競爽謝庭蘭玉，信美西壅鴛鴦。", 
      "慶門裏，把丹枝爭折，青雲平步。", 
      "聲譽。", 
      "喧盛世，人詠少年，古錦囊中句。", 
      "藝祖諸孫，宗王賢子，偏愛汝陽眉宇。", 
      "畫堂令辰稱壽，願與岡陵同固。", 
      "更看取，繼汧公勳業，東平茅土。"
    ], 
    "rhythmic": "喜遷鶯"
  }, 
  {
    "author": "晁端禮", 
    "paragraphs": [
      "絡緯催涼，斷虹收雨，庭梧報秋。", 
      "繞郡城、千頃煙波綠，正魚肥酒美，名冠東州。", 
      "芰荷風細，蒹葭煙淡，宛在瀟湘南岸頭。", 
      "凝望處，似桃源洞口，初泛蘭舟。", 
      "賢侯。", 
      "醞藉風流。", 
      "向庭訟閒時多宴遊。", 
      "有信陵家世，梁園客右，才華高掩，沈謝何劉。", 
      "政聲朝奏，除書夕至，即看歸趨丹鳳樓。", 
      "須眷戀，況新堂瑩澈，好共遲留。"
    ], 
    "rhythmic": "沁園春"
  }, 
  {
    "author": "晁端禮", 
    "paragraphs": [
      "憶昔紅顏日，金玉等泥沙。", 
      "青樓紫陌，惟解惜月與貪花。", 
      "誰信如今憔悴，塵暗金徽玉軫，蘚污匣中蛇。", 
      "一事都無就，雙鬢只堪嗟。", 
      "恨無情，烏與兔，送年華。", 
      "不如歸去，無限雲水好生涯。", 
      "未用輕蓑短棹，猶有青鞋黃帽，行處即吾家。", 
      "回首人間世，幽意在青霞。"
    ], 
    "rhythmic": "水調歌頭"
  }, 
  {
    "author": "晁端禮", 
    "paragraphs": [
      "流水漂花，記同尋閬苑，曾宴桃源。", 
      "痛飲狂歌，金盞倒垂蓮。", 
      "未省負、佳時良夜，爛遊風月三年。", 
      "別後空報瑤琴，誰聽朱弦。", 
      "風流少年儒將，有威名震虜，談笑安邊。", 
      "寄我新詩，何事賦歸田。", 
      "想歌酒、情懷如舊，後房應也依然。", 
      "此外莫問升沈，且鬥樽前。"
    ], 
    "rhythmic": "金盞倒垂蓮"
  }, 
  {
    "author": "晁端禮", 
    "paragraphs": [
      "楓葉初丹，蘋花漸老，蘅皋誰系扁舟。", 
      "故人思我，徵棹少淹留。", 
      "一尊瀲灩西風裏，共醉倒、同銷萬古愁。", 
      "況今宵自有，明月照人，逼近中秋。", 
      "常愛短李家聲，金閨彥士，才高沈謝何劉。", 
      "片帆初卷，歌吹是揚州。", 
      "此心自難拘形役，恨未能、相從爛熳遊。", 
      "酒醒時，路遙人遠，爲我頻上高樓。"
    ], 
    "rhythmic": "百寶裝・新燕過妝樓"
  }, 
  {
    "author": "晁端禮", 
    "paragraphs": [
      "淡淡春陽天氣，夜來一霎，微雨初晴。", 
      "向暖猶寒，時候又是清明。", 
      "亂沾衣、桃花雨鬧，微弄袖、楊柳風輕。", 
      "曉鶯聲。", 
      "喚回幽夢，猶困春酲。", 
      "牽縈。", 
      "傷春懷抱，東郊煙暖，南浦波平。", 
      "況有良朋，載酒同放彩舟行。", 
      "勸人歸、啼禽有意，催棹去、煙水無情。", 
      "黯銷凝。", 
      "暮雲回首，何處高城。"
    ], 
    "rhythmic": "玉胡蝶・玉蝴蝶"
  }, 
  {
    "author": "晁端禮", 
    "paragraphs": [
      "苦春宵漏短，夢迴晚、酒醒遲。", 
      "正小雨初收，餘寒未放，怯試單衣。", 
      "嬌癡。", 
      "最尤殢處，被羅襟、印了宿妝眉。", 
      "瀟灑春工鬥巧，算來不在花枝。", 
      "芳菲。", 
      "正好踏春，攜素手、暫分飛。", 
      "料恨月愁花，多應瘦損，風柳腰肢。", 
      "歸期。", 
      "況春未老，過南園、尚及牡丹時。", 
      "拼卻欄邊醉倒，共伊插滿頭歸。"
    ], 
    "rhythmic": "木蘭花・玉樓春"
  }, 
  {
    "author": "晁端禮", 
    "paragraphs": [
      "斷魂凝睇。", 
      "望故國迢迢，倦搖徵轡。", 
      "恨滿西風，有千里雲山，萬重煙水。", 
      "遙夜枕冷衾寒，數更籌無寐。", 
      "想伊家、應也背著孤燈，暗彈珠淚。", 
      "屈指。", 
      "重算歸期，知他是何時見去裏。", 
      "翻思繡閣舊時，無一事，只管愛爭閒氣。", 
      "及至恁地單棲，卻千般追悔。", 
      "從今後，彼此記取，厭厭況味。"
    ], 
    "rhythmic": "金盞子"
  }, 
  {
    "author": "晁端禮", 
    "paragraphs": [
      "年時此際，向扁舟同載。", 
      "風送征帆暮天外。", 
      "對沙汀宿鷺，與波上輕鷗，雙雙處，相喚相呼自在。", 
      "如今重整棹，煙景依然，誰念輕分繡羅帶。", 
      "向蓬窗獨坐，不覺徊徨，鷗與鷺、想一齊驚怪。", 
      "怎生得、今宵夢還家，又譬如秉燭，夜闌相對。"
    ], 
    "rhythmic": "洞仙歌"
  }, 
  {
    "author": "晁端禮", 
    "paragraphs": [
      "帝裏重陽好。", 
      "又對短髮來吹帽。", 
      "滿目風光還似舊，奈樽前人老。", 
      "暗憶當年，伴侶同傾倒。", 
      "誇俊遊、爭買千金笑。", 
      "到如今憔悴，恰似華胥一覺。", 
      "此恨何時了。", 
      "舊遊屈指愁重到。", 
      "小曲深坊閒信馬，掩朱扉悄悄。", 
      "怎得個多情，爲我傳音耗。", 
      "但向伊、耳邊輕輕道。", 
      "道近來應是，望了盧郎年少。"
    ], 
    "rhythmic": "安公子"
  }, 
  {
    "author": "晁端禮", 
    "paragraphs": [
      "丹扆疏恩，慶闈受命，聖朝廣孝非常。", 
      "大邑高封，名兼壽考輝光。", 
      "閭巷相傳盛事，煥絲五色成章。", 
      "崇新棟，天語榮誇，共瞻積善華堂。", 
      "靈龜薦祉，紫鸞稱壽，千鍾泛酒，百和焚香。", 
      "況有新教歌舞，妙選絲篁。", 
      "餘慶從今沓至，看兒孫、朱紫成行。", 
      "聞說道，賢得陰功，姓名仍在仙鄉。"
    ], 
    "rhythmic": "慶壽光"
  }, 
  {
    "author": "晁端禮", 
    "paragraphs": [
      "鴛瓦霜輕，玳簾風細，高門瑞氣非煙。", 
      "積厚源深，有長庚應夢，喬嶽生賢。", 
      "妙齡秀髮，慶謝庭、蘭玉爭妍。", 
      "名動縉紳，況文章政術，俱是家傳。", 
      "別有陰功厚德，向東州、治獄平反。", 
      "玉函高篆，仙風道骨，錫與長年。", 
      "最好素秋新霽，對畫堂、高啓賓筵。", 
      "何妨縱樂笙歌，剩舉觥船。"
    ], 
    "rhythmic": "黃鸝繞碧樹"
  }, 
  {
    "author": "晁端禮", 
    "paragraphs": [
      "龍閣先芬，鳳毛榮繼，當世英妙。", 
      "峻嶽儲靈，長庚應夢，還慶佳辰到。", 
      "黃花浥露，碧瓦凝霜，香馥郡齊清曉。", 
      "憶當年、青雲平步，共喜驟躋華要。", 
      "陰功厚德，玉符金篆，錫與世間難老。", 
      "注意方濃，分符屢請，雅志人應少。", 
      "棠陰無訟，樂府新教，正醉山頻倒。", 
      "有誰萊衣遊戲，萱堂壽考。"
    ], 
    "rhythmic": "永遇樂"
  }, 
  {
    "author": "晁端禮", 
    "paragraphs": [
      "五兩風輕，移舟向、斜陽島外。", 
      "最好是、瀟湘煙景，自然心會。", 
      "倒影芙蓉明鏡底，更折花嗅西風裏。", 
      "待問君、明日向何州，東南指。", 
      "人生事，誰如意。", 
      "剩拼取，尊前醉。", 
      "想升沈有命，去來非己。", 
      "菊老鬆深三徑在，田園已有歸來計。", 
      "問甚時、重此望歸舟，遠相對。"
    ], 
    "rhythmic": "滿江紅"
  }, 
  {
    "author": "晁端禮", 
    "paragraphs": [
      "燕子來時，清明過了，桃花亂飄紅雨。", 
      "倦客淒涼，千里雲山將暮。", 
      "淚眸回望，人在玉樓深處。", 
      "向此多應念遠，憑欄無語。", 
      "芳菲可惜輕負。", 
      "空鞭弄遊絲，帽衝飛絮。", 
      "恨滿東風，誰識此時情緒。", 
      "數聲啼鳥，勸我不如歸去。", 
      "縱寫香箋，仗誰寄與。"
    ], 
    "rhythmic": "春晴"
  }, 
  {
    "author": "晁端禮", 
    "paragraphs": [
      "滿浦亭前楊柳，一年兩度攀條。", 
      "瞬息光陰都幾許，離情常是迢迢。", 
      "須信沈腰易瘦，爭教潘鬢相饒。", 
      "不忍重尋香徑，還來獨立溪橋。", 
      "唯有無情東去水，來時曾傍蘭橈。", 
      "今夜欲求好夢，望中莫遣魂銷。"
    ], 
    "rhythmic": "河滿子"
  }, 
  {
    "author": "晁端禮", 
    "paragraphs": [
      "又是青春將暮。", 
      "望極桃溪歸路。", 
      "洞戶悄無人，空鎖一庭紅雨。", 
      "凝佇。", 
      "凝佇。", 
      "人面不知何處。"
    ], 
    "rhythmic": "醉桃源・阮郎歸"
  }, 
  {
    "author": "晁端禮", 
    "paragraphs": [
      "謫仙海上駕鯨魚。", 
      "談笑下蓬壺。", 
      "神寒骨重真男子，是我家、千里龍駒。", 
      "經綸器業，文章光焰，流輩更誰如。", 
      "淵明元與世情疏。", 
      "鬆菊愛吾廬。", 
      "他年定契非熊卜，也未應、鶴髮樵漁。", 
      "手栽露桃，親移雲杏，真是種星榆。"
    ], 
    "rhythmic": "一叢花"
  }, 
  {
    "author": "晁端禮", 
    "paragraphs": [
      "蜀錦滿林花，三年重到。", 
      "應被花枝笑人老。", 
      "半開微謝，佔得幾多時好。", 
      "便須拼痛飲、花前倒。", 
      "醉中但記，紅圍綠繞。", 
      "人面花光鬥相照。", 
      "繚牆重院，愛惜遮藏須早。", 
      "免如攀折柳，臨官道。"
    ], 
    "rhythmic": "感皇恩"
  }, 
  {
    "author": "晁端禮", 
    "paragraphs": [
      "柳條弄色梅飄粉。", 
      "還是元宵近。", 
      "小樓深巷月朧明，記得恁時風景。", 
      "庭花影轉，珠簾人靜，依舊厭厭悶。", 
      "如今對酒翻成恨。", 
      "春瘦羅衣褪。", 
      "王孫何處草萋萋，辜負小歡幽興。", 
      "誰知此際，有人燈下，偷把歸期問。"
    ], 
    "rhythmic": "御街行"
  }, 
  {
    "author": "晁端禮", 
    "paragraphs": [
      "萱草欄干，榴花庭院。", 
      "悄無人語重簾卷。", 
      "屏山掩夢不多時，斜風雨細江南岸。", 
      "晝漏初傳，林鶯百囀。", 
      "日長暗記殘香篆。", 
      "洞房消息有誰知，幾回欲問樑間燕。"
    ], 
    "rhythmic": "踏莎行"
  }, 
  {
    "author": "晁端禮", 
    "paragraphs": [
      "柳暗重門，花深小院。", 
      "盆池昨夜新荷卷。", 
      "銀牀斜倚小屏風，吳波澄淡春山遠。", 
      "紈扇風輕，薰爐煙斷。", 
      "日高睡起眉山淺。", 
      "塵侵鸞鏡懶勻妝，誰人與整釵頭燕。"
    ], 
    "rhythmic": "踏莎行"
  }, 
  {
    "author": "晁端禮", 
    "paragraphs": [
      "衰柳殘荷，長山遠水。", 
      "扁舟盪漾煙波裏。", 
      "離杯莫厭百分斟，船頭轉便三千里。", 
      "紅日初斜，西風漸起。", 
      "琵琶休灑青衫淚。", 
      "區區遊宦亦何爲，林泉早作歸來計。"
    ], 
    "rhythmic": "踏莎行"
  }, 
  {
    "author": "晁端禮", 
    "paragraphs": [
      "瀲灩長波迎鷁首。", 
      "雨淡煙輕，過了清明候。", 
      "岸草汀花渾似舊。", 
      "行人只是添清瘦。", 
      "瀋水香消羅袂透。", 
      "雙櫓聲中，午夢初驚後。", 
      "枕上懵騰猶病酒。", 
      "捲簾數盡長堤柳。"
    ], 
    "rhythmic": "蝶戀花"
  }, 
  {
    "author": "晁端禮", 
    "paragraphs": [
      "骨秀肌香冰雪瑩。", 
      "瀟灑風標，賦得溫柔性。", 
      "鬆髻遺鈿慵不整。", 
      "花時長是厭厭病。", 
      "枕上曉來殘酒醒。", 
      "一帶屏山，千里江南景。", 
      "指點菸村橫小艇。", 
      "何時攜手重尋勝。"
    ], 
    "rhythmic": "蝶戀花"
  }, 
  {
    "author": "晁端禮", 
    "paragraphs": [
      "花倚東風柳弄春。", 
      "分明淺笑與輕嚬。", 
      "更憶當時聲細細，偎人。", 
      "秦箏輕襯砑羅裙。", 
      "別後此歡誰更共。", 
      "春夢。", 
      "只憑胡蝶伴飛魂。", 
      "獨倚高樓還日暮。", 
      "情緒。", 
      "浮煙漠漠雨昏昏。"
    ], 
    "rhythmic": "定風波"
  }, 
  {
    "author": "晁端禮", 
    "paragraphs": [
      "幽香閒豔露華濃。", 
      "晚妝慵。", 
      "略勻紅。", 
      "春困厭厭，常愛鬢雲鬆。", 
      "早是自來蓮步小，新樣子，爲誰弓。", 
      "畫堂西下小欄東。", 
      "醉醒中。", 
      "苦匆匆。", 
      "捲上珠簾，依舊半牀空。", 
      "香灺滿爐人未寢，花弄月，竹搖風。"
    ], 
    "rhythmic": "江城子"
  }, 
  {
    "author": "晁端禮", 
    "paragraphs": [
      "石榴雙葉憶同尋。", 
      "卜郎心。", 
      "向誰深。", 
      "長恁嬌癡，尤殢怎生禁。", 
      "內樣雙眉新畫得，還印了，在羅襟。", 
      "相思幽怨付鳴琴。", 
      "望來音。", 
      "久沈沈。", 
      "若論當初，誰信有如今。", 
      "瘦盡標容羞見也，明鏡子，任塵侵。"
    ], 
    "rhythmic": "江城子"
  }, 
  {
    "author": "晁端禮", 
    "paragraphs": [
      "今夜征帆何處落，煙村幾點人家。", 
      "莫驚雙淚向風斜。", 
      "漁人西塞曲，商女後庭花。", 
      "從此五湖歸去好，一杯酒送生涯。", 
      "多情猶解惜年華。", 
      "春閨重見處，霜鬢不須嗟。"
    ], 
    "rhythmic": "臨江仙"
  }, 
  {
    "author": "晁端禮", 
    "paragraphs": [
      "去路湘桃破萼，歸時乳燕巢樑。", 
      "不成一事又還鄉。", 
      "也是經春遊蕩。", 
      "香爐重燃鸂鶒，羅衾再拂鴛鴦。", 
      "今宵應解話愁腸。", 
      "指點塵生繡帳。"
    ], 
    "rhythmic": "西江月"
  }, 
  {
    "author": "晁端禮", 
    "paragraphs": [
      "洛浦神仙流品，姑山冰雪肌膚。", 
      "誰家池館雨晴初。", 
      "腸斷風標白鷺。", 
      "國豔枉教無語，玉顏不待施朱。", 
      "採菱人散夜蟾孤。", 
      "冷落西溪風露。"
    ], 
    "rhythmic": "西江月"
  }, 
  {
    "author": "晁端禮", 
    "paragraphs": [
      "紅窗小艇雨餘天。", 
      "李郭未神仙。", 
      "片時篷底幽夢，即是五湖船。", 
      "追往事，惜流年。", 
      "恨風煙。", 
      "向人依舊，兩行垂楊，一片新蟬。"
    ], 
    "rhythmic": "訴衷情"
  }, 
  {
    "author": "晁端禮", 
    "paragraphs": [
      "吳宮絕豔楚宮腰。", 
      "怯掛紫檀槽。", 
      "纖纖玉筍輕拈，鶯語弄春嬌。", 
      "鬆鈿帶，嚲金翹。", 
      "暗香飄。", 
      "紅牙拍碎，絳蠟燒殘，月淡天高。"
    ], 
    "rhythmic": "訴衷情"
  }, 
  {
    "author": "晁端禮", 
    "paragraphs": [
      "金盆水冷又重煨。", 
      "不肯傍妝臺。", 
      "從教髻鬟鬆慢，斜嚲捲雲釵。", 
      "蓮步穩，黛眉開。", 
      "後園回。", 
      "手挼柳帶，鬢插梅梢，探得春來。"
    ], 
    "rhythmic": "訴衷情"
  }, 
  {
    "author": "晁端禮", 
    "paragraphs": [
      "朦朧月午。", 
      "點滴梨花雨。", 
      "青翼欺人多謾語。", 
      "消息知他真否。", 
      "獸爐鴛被重薰。", 
      "故將燈火挑昏。", 
      "最恨西風搖幕，誤人幾度迎門。"
    ], 
    "rhythmic": "清平樂"
  }, 
  {
    "author": "晁端禮", 
    "paragraphs": [
      "深沈玉宇。", 
      "枕簟清無暑。", 
      "睡起花陰初轉午。", 
      "一霎飛雲過雨。", 
      "雨餘隱隱殘雷。", 
      "夕陽卻照庭槐。", 
      "莫把繡簾垂下，妨它雙燕歸來。"
    ], 
    "rhythmic": "清平樂"
  }, 
  {
    "author": "晁端禮", 
    "paragraphs": [
      "瑣窗朱戶。", 
      "曾是嬌眠處。", 
      "只有餘香留得住。", 
      "滿地花鈿翠羽。", 
      "三年宋玉東鄰。", 
      "斷腸月夕煙春。", 
      "看取畫屏深處，題詩欲付何人。"
    ], 
    "rhythmic": "清平樂"
  }, 
  {
    "author": "晁端禮", 
    "paragraphs": [
      "清樽泛菊。", 
      "共剪西窗燭。", 
      "一抹朱弦新按曲。", 
      "更遣歌喉細逐。", 
      "明朝匹馬西風。", 
      "黃雲衰草重重。", 
      "試問劍歌悲壯，何如玉指輕攏。"
    ], 
    "rhythmic": "清平樂"
  }, 
  {
    "author": "晁端禮", 
    "paragraphs": [
      "誤入仙家小洞來。", 
      "碧桃花落亂浮杯。", 
      "滿身羅綺裛香煤。", 
      "醉倒任眠深逕裏，醒時須插滿頭歸。", 
      "更收餘蕊釀新醅。"
    ], 
    "rhythmic": "浣溪沙"
  }, 
  {
    "author": "晁端禮", 
    "paragraphs": [
      "紫蔓凝陰綠四垂。", 
      "暗香撩亂撲羅衣。", 
      "醉眠惟有落花知。", 
      "玉筍纖纖初嗅罷，烏雲娜娜亂簪時。", 
      "此般風韻雅相宜。"
    ], 
    "rhythmic": "浣溪沙"
  }, 
  {
    "author": "晁端禮", 
    "paragraphs": [
      "閬苑瑤臺指舊居。", 
      "當年一念別仙都。", 
      "慶門曾夢得明珠。", 
      "賦畀已教塵累淺，修持更與俗緣疏。", 
      "慧心從此悟真如。"
    ], 
    "rhythmic": "浣溪沙"
  }, 
  {
    "author": "晁端禮", 
    "paragraphs": [
      "似火山榴映翠娥。", 
      "依依香汗浥輕羅。", 
      "惱人無奈是橫波。", 
      "金鑿落傾歡事少，玉搔頭嫋悶時多。", 
      "不留人住意如何。"
    ], 
    "rhythmic": "浣溪沙"
  }, 
  {
    "author": "晁端禮", 
    "paragraphs": [
      "一見郎來雙眼明。", 
      "春風樓上玉簫聲。", 
      "誰信同心雙結子、苦難成。", 
      "瑤珮空傳張好好，鈿箏誰繼薛瓊瓊。", 
      "若是今生無此分、有來生。"
    ], 
    "rhythmic": "浣溪沙"
  }, 
  {
    "author": "晁端禮", 
    "paragraphs": [
      "清潤風光雨後天。", 
      "薔薇花謝綠窗前。", 
      "碧琉璃瓦欲生煙。", 
      "十里閒情憑蝶夢，一春幽怨付鯤弦。", 
      "小樓今夜月重圓。"
    ], 
    "rhythmic": "浣溪沙"
  }, 
  {
    "author": "晁端禮", 
    "paragraphs": [
      "晝漏遲遲出建章。", 
      "驚回殘夢日猶長。", 
      "風微歌吹度昭陽。", 
      "瀋水燒殘金鴨冷，胭脂勻罷紫綿香。", 
      "一枝花影上東廊。"
    ], 
    "rhythmic": "浣溪沙"
  }, 
  {
    "author": "晁端禮", 
    "paragraphs": [
      "湘簟紗廚午睡醒。", 
      "起來庭院雨初晴。", 
      "夕陽偏向柳梢明。", 
      "懶炷薰爐瀋水冷，罷搖紈扇晚涼生。", 
      "莫將閒事惱卿卿。"
    ], 
    "rhythmic": "浣溪沙"
  }, 
  {
    "author": "晁端禮", 
    "paragraphs": [
      "薄衾小枕重門閉。", 
      "孤燈照著人無寐。", 
      "風雨夜來多。", 
      "春寒可奈何。", 
      "深閨香暖處。", 
      "還解憐人否。", 
      "只道不來歸。", 
      "那知心似飛。"
    ], 
    "rhythmic": "菩薩蠻"
  }, 
  {
    "author": "晁端禮", 
    "paragraphs": [
      "午陰未轉晴窗暖。", 
      "無風著地楊花滿。", 
      "睡起日猶長。", 
      "捲簾紅杏香。", 
      "春心無處定。", 
      "又作花時病。", 
      "芳草伴離愁。", 
      "綿綿早晚休。"
    ], 
    "rhythmic": "菩薩蠻"
  }, 
  {
    "author": "晁端禮", 
    "paragraphs": [
      "百花未報芳菲信。", 
      "一枝探得春風近。", 
      "只有雪爭光。", 
      "更無花似香。", 
      "孤標天賦與。", 
      "冷豔誰能顧。", 
      "庭院好深藏。", 
      "莫教開路傍。"
    ], 
    "rhythmic": "菩薩蠻"
  }, 
  {
    "author": "晁端禮", 
    "paragraphs": [
      "捲簾風入雙雙燕。", 
      "燕雙雙入風簾卷。", 
      "明月曉啼鶯。", 
      "鶯啼曉月明。", 
      "斷腸空望遠。", 
      "遠望空腸斷。", 
      "樓上幾多愁。", 
      "愁多几上樓。"
    ], 
    "rhythmic": "菩薩蠻"
  }, 
  {
    "author": "晁端禮", 
    "paragraphs": [
      "遠山眉映橫波臉。", 
      "臉波橫映眉山遠。", 
      "雲鬢插花新。", 
      "新花插鬢雲。", 
      "斷魂離思遠。", 
      "遠思離魂斷。", 
      "門掩未黃昏。", 
      "昏黃未掩門。"
    ], 
    "rhythmic": "菩薩蠻"
  }, 
  {
    "author": "晁端禮", 
    "paragraphs": [
      "正向溪堂歡笑。", 
      "忽驚傳新詔。", 
      "馬啼準擬樂郊行，又卻近、長安道。", 
      "鸛鵲樓邊初到。", 
      "未花殘鶯老。", 
      "崔徽歌舞有餘風，應忘了、東平好。"
    ], 
    "rhythmic": "一落索"
  }, 
  {
    "author": "晁端禮", 
    "paragraphs": [
      "木蘭舟穩桃花浪。", 
      "重到清溪上。", 
      "劉郎惆悵武陵迷。", 
      "無限落英飛絮、水東西。", 
      "玉觴瀲灩誰相送。", 
      "一覺揚州夢。", 
      "不知何物最多情。", 
      "惟有南山不改、舊時青。"
    ], 
    "rhythmic": "虞美人"
  }, 
  {
    "author": "晁端禮", 
    "paragraphs": [
      "短亭過盡長亭到。", 
      "未忍過徵棹。", 
      "天涯自是別離身。", 
      "更折一枝楊柳、贈行人。", 
      "淮陰堤上殘陽裏，暮草連空翠。", 
      "一樽別酒苦匆匆。", 
      "還似隴頭流水、各西東。"
    ], 
    "rhythmic": "虞美人"
  }, 
  {
    "author": "晁端禮", 
    "paragraphs": [
      "傷春懷抱。", 
      "清明過後鶯聲老。", 
      "勸君莫向愁人道。", 
      "又被香輪，碾破青青草。", 
      "夜來風雨連清曉。", 
      "鞦韆院落無人到。", 
      "夢迴酒醒愁多少。", 
      "猶賴春寒，未放花開了。"
    ], 
    "rhythmic": "一斛珠"
  }, 
  {
    "author": "晁端禮", 
    "paragraphs": [
      "建溪靈草已先嚐。", 
      "歡意尚難忘。", 
      "未放笙歌，暫留簪珮。", 
      "猶有紫芝湯。", 
      "醉中纖手殷勤捧，欲去斷人腸。", 
      "絳蠟迎歸，繡鞍扶下，笑語盡聞香。"
    ], 
    "rhythmic": "少年遊"
  }, 
  {
    "author": "晁端禮", 
    "paragraphs": [
      "多情應解，留連春意，滿地縈花惹絮。", 
      "王孫何在不歸來，又遍滿、閒門要路。", 
      "咸陽原上，姑蘇臺下，腸斷綠波南浦。", 
      "迢迢歸思碧連雲，解送我、春山盡處。"
    ], 
    "rhythmic": "鵲橋仙"
  }, 
  {
    "author": "晁端禮", 
    "paragraphs": [
      "洞戶深沈，起來閒繞回郎轉。", 
      "鳳簫聲遠。", 
      "小院楊花滿。", 
      "舊曲重尋，移遍秦箏雁。", 
      "芳心亂。", 
      "欄干憑暖。", 
      "目向天涯斷。"
    ], 
    "rhythmic": "點絳脣"
  }, 
  {
    "author": "晁端禮", 
    "paragraphs": [
      "並蒂芙蓉本自雙。", 
      "曉來波上鬥新妝。", 
      "朱勻檀口都無語，酒入圓腮各是香。", 
      "辭漢曲，別高唐。", 
      "芳心應解妒鴛鴦。", 
      "不封虢國並秦國，應嫁劉郎與阮郎。"
    ], 
    "rhythmic": "鷓鴣天"
  }, 
  {
    "author": "晁端禮", 
    "paragraphs": [
      "紅紫飄零綠滿城。", 
      "春風於此獨留情。", 
      "誰將十幅吳綾被，撲向熏籠一夜明。", 
      "風不定，雨初晴。", 
      "曉來苔上拾殘英。", 
      "連教貯向鴛鴦枕，猶有餘香入夢清。"
    ], 
    "rhythmic": "鷓鴣天"
  }, 
  {
    "author": "晁端禮", 
    "paragraphs": [
      "湖上風光寒食近，準擬醉花枝。", 
      "不忍東風爛熳時。", 
      "紅淚溼胭脂。", 
      "情知今後遊從少，鸞鏡懶重窺。", 
      "金鳳銜花舊繡衣。", 
      "憔悴舞腰肢。"
    ], 
    "rhythmic": "武陵春"
  }, 
  {
    "author": "晁端禮", 
    "paragraphs": [
      "碧桃花，春婉娩。", 
      "未斷塵緣，暫別瑤池宴。", 
      "謫限迢迢應未滿。", 
      "乘月驂鸞，曾有深深願。", 
      "帝城賒，鳳樓遠。", 
      "長壽杯深，此際誰人勸。", 
      "悶倚屏山凝淚眼。", 
      "百和煙中，細想千嬌面。"
    ], 
    "rhythmic": "蘇幕遮"
  }, 
  {
    "author": "晁端禮", 
    "paragraphs": [
      "短亭楊柳接長亭。", 
      "攀折贈君行。", 
      "莫怪尊前無語，大多分外多情。", 
      "何須苦計，時間利祿，身後功名。", 
      "且盡十分芳酒，共傾一夢浮生。"
    ], 
    "rhythmic": "朝中措"
  }, 
  {
    "author": "晁端禮", 
    "paragraphs": [
      "小庭數朵寒梅放，雪綴霜稜。", 
      "裝點香英。", 
      "玉軟瓊嬌兩未勝。", 
      "佳人皓腕爭攀取，插向壺冰。", 
      "素色相乘。", 
      "不羨高花萬萬層。"
    ], 
    "rhythmic": "醜奴兒・採桑子"
  }, 
  {
    "author": "晁端禮", 
    "paragraphs": [
      "來朝匹馬蕭蕭去，且醉芳卮。", 
      "明夜天涯。", 
      "淺酌低吟欲殢誰。", 
      "歸來應過重陽也，菊有殘枝。", 
      "纖手重攜。", 
      "未必秋香一夜衰。"
    ], 
    "rhythmic": "醜奴兒・採桑子"
  }, 
  {
    "author": "晁端禮", 
    "paragraphs": [
      "天上星杓春又到。", 
      "應律管、微陽已報。", 
      "暖信驚梅早。", 
      "昨夜南枝，先得芳菲耗。", 
      "遲日曈朧光破曉。", 
      "馥繡幄、麝爐煙嫋。", 
      "爲壽金壺倒。", 
      "四坐簪纓，共比鬆筠老。"
    ], 
    "rhythmic": "惜雙雙・惜分飛"
  }, 
  {
    "author": "晁端禮", 
    "paragraphs": [
      "纖條綠沁。", 
      "春色爲伊難禁。", 
      "傳芳意、東君信任。", 
      "燕愁鶯懶，怕輕寒猶禁。", 
      "護佔得、幽香轉甚。", 
      "粉面初勻，冰肌未飲。", 
      "何須愛、妖桃勝錦。", 
      "夜闌人靜，任月華來浸。", 
      "待抱著、花枝醉寢。"
    ], 
    "rhythmic": "脫銀袍"
  }, 
  {
    "author": "晁端禮", 
    "paragraphs": [
      "別恨綿綿。", 
      "屈指三年。", 
      "再相逢、情分依然。", 
      "君初霜鬢，我已華顛。", 
      "況其間有，多少恨，不堪言。", 
      "小庭幽檻，菊蕊闌斑。", 
      "近清宵、月已嬋娟。", 
      "莫思身外，且鬥樽前。", 
      "願花長好，人長健，月長圓。"
    ], 
    "rhythmic": "行香子"
  }, 
  {
    "author": "晁端禮", 
    "paragraphs": [
      "朱戶深深小洞房。", 
      "曲屏龜甲樣，畫瀟湘。", 
      "紗輕藍嫩鏤牙牀。", 
      "人如玉，一見已心涼。", 
      "午枕夢悠揚。", 
      "流鶯聲喚覺，日猶長。", 
      "幾回煙斷玉爐香。", 
      "庭花影，不肯上東廊。"
    ], 
    "rhythmic": "小重山"
  }, 
  {
    "author": "晁端禮", 
    "paragraphs": [
      "槐陰添綠。", 
      "雨餘花落，酒病相續。", 
      "閒尋雙杏凝佇，池塘暖、鴛鴦浴。", 
      "卻向窗晝臥，正春睡難足。", 
      "嘆好夢、一一無憑，帳掩金花座凝目。", 
      "當時共賞移紅燭。", 
      "向花間、小飲杯盤促。", 
      "薔薇花下曾記，雙鳳帶、索題詩曲。", 
      "別後厭厭，應是香肌，瘦減羅幅。", 
      "問燕子、不肯傳情，甚入華堂宿。"
    ], 
    "rhythmic": "雨霖鈴"
  }, 
  {
    "author": "晁端禮", 
    "paragraphs": [
      "玉纖初拈梅花蕊。", 
      "早憶著、上元天氣。", 
      "重尋舊曲聲韻，收拾放燈歡計。", 
      "況人生、百歲能幾。", 
      "任東風、笑我雙鬢裏。", 
      "重來花下醉也，不減舊時風味。"
    ], 
    "rhythmic": "玉葉重黃"
  }, 
  {
    "author": "晁端禮", 
    "paragraphs": [
      "樓頭已報咚咚鼓。", 
      "華堂漸、停杯投箸。", 
      "更聞急管頻催，鳳口香銷炷。", 
      "花映玉山傾處。", 
      "主人無計留賓住。", 
      "溪泉泛、越甌春乳。", 
      "醉魂一啜都醒，絳蠟迎歸去。", 
      "更看後房歌舞。"
    ], 
    "rhythmic": "金蕉葉"
  }, 
  {
    "author": "晁端禮", 
    "paragraphs": [
      "月到中秋夜，還勝別夜圓。", 
      "高河瑟瑟轉金盤。", 
      "三十六宮深處、捲簾看。", 
      "香霧雲鬟溼，清輝玉臂寒。", 
      "尋常豈是不嬋娟。", 
      "吟賞莫辭終夕、動經年。"
    ], 
    "rhythmic": "南歌子"
  }, 
  {
    "author": "晁端禮", 
    "paragraphs": [
      "霜壓天街不動塵。", 
      "千官環珮賀成禋。", 
      "三竿閶闔樓邊日，五色蓬萊頂上雲。", 
      "隨步輦，卷香裀。", 
      "六宮紅粉倍添春。", 
      "樂章近與中聲合，一片仙韶特地新。"
    ], 
    "rhythmic": "鷓鴣天"
  }, 
  {
    "author": "晁端禮", 
    "paragraphs": [
      "數騎飛塵入鳳城。", 
      "朔方諸部奏河清。", 
      "圜扉木索頻年靜，大晟簫韶九奏成。", 
      "流協氣，溢歡聲。", 
      "更將何事卜昇平。", 
      "天顏不禁都人看，許近黃金輦路行。"
    ], 
    "rhythmic": "鷓鴣天"
  }, 
  {
    "author": "晁端禮", 
    "paragraphs": [
      "閬苑瑤臺路暗通。", 
      "皇州佳氣正蔥蔥。", 
      "半天樓殿朦朧月，午夜笙歌淡盪風。", 
      "車流水，馬游龍。", 
      "萬家行樂醉醒中。", 
      "何須更待元宵到，夜夜蓮燈十里紅。"
    ], 
    "rhythmic": "鷓鴣天"
  }, 
  {
    "author": "晁端禮", 
    "paragraphs": [
      "洛水西來泛綠波。", 
      "北瞻丹闕正嵯峨。", 
      "先皇祕聿無人解，聖子神孫果衆多。", 
      "民物阜，歲時和。", 
      "帝居不用壯山河。", 
      "卜年卜世過周室，億萬斯年入詠歌。"
    ], 
    "rhythmic": "鷓鴣天"
  }, 
  {
    "author": "晁端禮", 
    "paragraphs": [
      "壁水溶溶漾碧漪。", 
      "橋門清曉駐鸞旗。", 
      "三千儒服鴛兼鷺，十萬犀兵虎與貔。", 
      "春服就，舞雩歸。", 
      "四方爭頌育莪詩。", 
      "熙豐教養今成效，已見夔龍集鳳池。"
    ], 
    "rhythmic": "鷓鴣天"
  }, 
  {
    "author": "晁端禮", 
    "paragraphs": [
      "八彩眉開喜色新。", 
      "邊陲來奏捷書頻。", 
      "百蠻洞穴皆王土，萬里戎羌盡漢臣。", 
      "丹轉轂，錦拖紳。", 
      "充庭列貢集珠珍。", 
      "宮花御柳年年好，萬歲聲中過一春。"
    ], 
    "rhythmic": "鷓鴣天"
  }, 
  {
    "author": "晁端禮", 
    "paragraphs": [
      "聖澤昭天下漏泉。", 
      "君王慈孝自天然。", 
      "四民有養躋仁壽，九族鹹親邁古先。", 
      "歌舜日，詠堯年。", 
      "競翻玉管播朱弦。", 
      "須知大觀崇寧事，不愧生民下武篇。"
    ], 
    "rhythmic": "鷓鴣天"
  }, 
  {
    "author": "晁端禮", 
    "paragraphs": [
      "日日仙韶度曲新。", 
      "萬機多暇宴遊頻。", 
      "歌餘蘭麝生紈扇，舞罷珠璣落繡絪。", 
      "金屋暖，璧臺春。", 
      "意中情態掌中身。", 
      "近來誰解辭同輦，似說昭陽第一人。"
    ], 
    "rhythmic": "鷓鴣天"
  }, 
  {
    "author": "晁端禮", 
    "paragraphs": [
      "萬國梯航賀太平。", 
      "天人協贊甚分明。", 
      "兩階羽舞三苗格，九鼎神金一鑄成。", 
      "仙鶴唳，玉芝生。", 
      "包茅三脊已充庭。", 
      "翠華脈脈東封事，日觀雲深萬仞青。"
    ], 
    "rhythmic": "鷓鴣天"
  }, 
  {
    "author": "晁端禮", 
    "paragraphs": [
      "金碧觚稜斗極邊。", 
      "集英深殿聽臚傳。", 
      "齊開雉扇雙分影，不動金爐一噴煙。", 
      "紅錦地，碧羅天。", 
      "昇平樓上語喧喧。", 
      "依稀曾聽鈞天奏，耳冷人間四十年。"
    ], 
    "rhythmic": "鷓鴣天"
  }, 
  {
    "author": "晁端禮", 
    "paragraphs": [
      "太液波澄，向鑑中照影，芙蓉同蒂。", 
      "千柄綠荷深，並丹臉爭媚。", 
      "天心眷臨聖日，殿宇分明敞嘉瑞。", 
      "弄香嗅蕊。", 
      "願君王，壽與南山齊比。", 
      "池邊屢回翠輦，擁羣仙醉賞，憑欄凝思。", 
      "萼綠攬飛瓊，共波上游戲。", 
      "西風又看露下，更結雙雙新蓮子。", 
      "鬥狀競美。", 
      "問鴛鴦、向誰留意。"
    ], 
    "rhythmic": "並蒂芙蓉"
  }, 
  {
    "author": "晁端禮", 
    "paragraphs": [
      "露溼晴花，散紅香清影，建章宮殿。", 
      "玉宇風來，銀河雲斂，天外老人星現。", 
      "向曉千官入，稱慶山呼鰲抃。", 
      "鳳髓香飄，龍墀翡翠，簾櫳高卷。", 
      "朝罷仗衛再整，肅鳴鞘，又向瑤池高宴。", 
      "海寓承平，君臣相悅，樂奏徵招初遍。", 
      "治極將何報，檢玉泥金封禪。", 
      "見說山中居民，待看雕輦。"
    ], 
    "rhythmic": "壽星明・沁園春"
  }, 
  {
    "author": "晁端禮", 
    "paragraphs": [
      "晴景初升風細細。", 
      "雲收天淡如洗。", 
      "望外鳳凰雙闕，蔥蔥佳氣。", 
      "朝罷香菸滿袖，近臣報、天顏有喜。", 
      "夜來連得封章，奏大河、徹底清泚。", 
      "君王壽與天齊，馨香動上穹，頻降嘉瑞。", 
      "大晟奏功，六樂初調清徵。", 
      "合殿春風乍轉，萬花覆、千官盡醉。", 
      "內家傳敕，重開宴、未央宮裏。"
    ], 
    "rhythmic": "黃河清"
  }, 
  {
    "author": "晁端禮", 
    "paragraphs": [
      "晨光射牖，新燕子、一一穿簾飛去。", 
      "露唏鴛瓦，蕭瑟風生瓊宇。", 
      "香篆煙消晝永，鎖深院、榴花半吐。", 
      "映絳綃、冰雪肌膚，自是清涼無暑。", 
      "浮榮何用縈懷，冷笑看、車馬喧喧塵土。", 
      "地偏心遠，終日何妨扃戶。", 
      "一枕江南好夢，泛孤棹、輕煙細雨。", 
      "被數聲、幽鳥驚回，砌下槐陰亭午。"
    ], 
    "rhythmic": "舜韶新"
  }, 
  {
    "author": "晁端禮", 
    "paragraphs": [
      "相識來來，真個爲伊，盡把精神役破。", 
      "啼殢性□，嬌癡做處，雙眉鎮長愁鎖。", 
      "爲伊恁地，便諸事、自來饒過。", 
      "暫時間未覰得，又早孜煎無那。", 
      "想從來、性氣恁麼。", 
      "那堪更等閒，經時拋嚲。", 
      "料得那裏、千僝萬僽，嗔我也思量我。", 
      "再歸見了，算應是、絮得些個。", 
      "但初心、尚未改，任從摧挫。"
    ], 
    "rhythmic": "上林春・一落縈"
  }, 
  {
    "author": "晁端禮", 
    "paragraphs": [
      "小小中庭，深深洞戶，誰人笑裏相迎。", 
      "有三年窺宋，一顧傾城。", 
      "舞態方濃，簫聲未闋，又黯離情。", 
      "怎奈向，贏得多情懷抱，薄倖聲名。", 
      "良宵記得，醉中攜手，畫樓月皎風清。", 
      "難忘處、憑肩私語，和淚深盟。", 
      "假使釵分金股，休論井引銀瓶。", 
      "但知記取，此心常在，好事須成。"
    ], 
    "rhythmic": "雨中花・夜行船"
  }, 
  {
    "author": "晁端禮", 
    "paragraphs": [
      "向重門深閉，永夜孤眠，夢魂飛過。", 
      "夢裏分明，共玉人雙臥。", 
      "粉淡香濃，翠深紅淺，是那回梳裹。", 
      "楚雨難成，巫雲易散，依前驚破。", 
      "無緒無聊，向誰分訴，獨語獨言，自家摧挫。", 
      "夢也多磨，更那堪真個。", 
      "暗數殘更，半敧孤枕，對夜深燈火。", 
      "怨淚頻彈，愁腸屢斷，伊還知麼。"
    ], 
    "rhythmic": "醉蓬萊"
  }, 
  {
    "author": "晁端禮", 
    "paragraphs": [
      "細想當初事，又非是、取次相知。", 
      "一年來、覰著尚遲。", 
      "疑□時、敢共些兒。", 
      "似恁秤停期克了，便一成望不相離。", 
      "卻何期、恩情陡變，中路分飛。", 
      "都緣我自心腸軟，潤就得、轉轉嬌癡。", 
      "如今未中再偎隨。", 
      "選不甚，且從待他疏狂心性，足變堆垛，更吃禁持。", 
      "管取你迴心，卻有投奔人時。"
    ], 
    "rhythmic": "吳音子"
  }, 
  {
    "author": "晁端禮", 
    "paragraphs": [
      "眼來眼去，未肯分明道。", 
      "有意於人甚不早。", 
      "謾教我、心下終日懸懸，星□事，知他何時是了。", 
      "幾回猜伊意，也是難爲，擬待偷憐又膽小。", 
      "奈何我已狂迷，怎肯乾休，情深後、不免求告。", 
      "但只教、時時得些兒，便拼了一生，爲伊煩惱。"
    ], 
    "rhythmic": "洞仙歌"
  }, 
  {
    "author": "晁端禮", 
    "paragraphs": [
      "漸漸東風暖。", 
      "杏梢梅萼紅深淺。", 
      "正好花前攜素手，卻雲飛雨散。", 
      "是即是、從來好事多磨難。", 
      "就中我與你才相見。", 
      "便世間煩惱，受了千千萬萬。", 
      "回首空腸斷。", 
      "甚時與你同歡宴。", 
      "但得人心長在了，管天須開眼。", 
      "又只恐、日疏日遠衷腸變。", 
      "便忘了、當本深深願。", 
      "待寄封書去，更與丁寧一遍。"
    ], 
    "rhythmic": "安公子"
  }, 
  {
    "author": "晁端禮", 
    "paragraphs": [
      "草草時間歡笑，厭厭別後情懷。", 
      "留下一場煩惱去，今回不比前回。", 
      "幸自一成休也，阿誰教你重來。", 
      "眠夢何曾安穩，身心沒處安排。", 
      "今世因緣如未斷，終期他日重諧。", 
      "但願人心長在，到頭天眼須開。"
    ], 
    "rhythmic": "河滿子"
  }, 
  {
    "author": "晁端禮", 
    "paragraphs": [
      "罵女嗔男，呼奴喝爪。", 
      "新來司戶多心躁。", 
      "家中幸自好熙熙，眉兒皺著乾煩惱。", 
      "飽喜飢嗔，多愁早老。", 
      "古人言語分明道。", 
      "剩須將息少孜煎，人生萬事何時了。"
    ], 
    "rhythmic": "踏莎行"
  }, 
  {
    "author": "晁端禮", 
    "paragraphs": [
      "火冷燈□山驛靜，無人與暖香衾。", 
      "阿誰教你惜人深。", 
      "一成迷後，不忘有如今。", 
      "枕畔耳邊都悄悄，憶伊模樣聲音。", 
      "些兒年紀正難禁。", 
      "盟言雖在，只恐我癡心。"
    ], 
    "rhythmic": "臨江仙"
  }, 
  {
    "author": "晁端禮", 
    "paragraphs": [
      "嬌羞未慣。", 
      "長是低花面。", 
      "笑裏愛將紅袖掩。", 
      "遮卻雙雙笑靨。", 
      "早來簾下逢伊。", 
      "怪生頻整衫兒。", 
      "元是那回歡會，齒痕猶在凝脂。"
    ], 
    "rhythmic": "清平樂"
  }, 
  {
    "author": "晁端禮", 
    "paragraphs": [
      "道著明朝分袂。", 
      "早眉頭攢翠。", 
      "不言不語只偎人，滿眼裏、汪汪地。", 
      "向道不須如此。", 
      "轉吞聲飲氣。", 
      "一團兒肌骨不禁春，甚有得、許多淚。"
    ], 
    "rhythmic": "一落索"
  }, 
  {
    "author": "晁端禮", 
    "paragraphs": [
      "相思最苦。", 
      "別來有甚好情緒。", 
      "夜間無限悽惶處。", 
      "睡不著時，沒個人言語。", 
      "所恨不能飛上路。", 
      "書書直怪遲歸去。", 
      "外邊閒事無心覰。", 
      "直自我咱，怕你惡腸肚。"
    ], 
    "rhythmic": "一斛珠"
  }, 
  {
    "author": "晁端禮", 
    "paragraphs": [
      "眼來眼去又無言。", 
      "教我怎生團。", 
      "又不分明，許人一句，縱未也心安。", 
      "是即自古常言道，色須是艱難。", 
      "願早得來，雖然容易，管不等閒看。"
    ], 
    "rhythmic": "少年遊"
  }, 
  {
    "author": "晁端禮", 
    "paragraphs": [
      "從來因被，薄情相誤，誤得人來已怕。", 
      "那回時、有願不昏沈，甚近日、依前又也。", 
      "你莫撋就，偎隨人便，卻騎牆兩下。", 
      "自家懣、都望有前程，背地裏、莫教人咒罵。"
    ], 
    "rhythmic": "鵲橋仙"
  }, 
  {
    "author": "晁端禮", 
    "paragraphs": [
      "我也從來，喚作真個收拾定。", 
      "據伊情性。", 
      "怎到如今恁。", 
      "撋就百般，終是心腸狠。", 
      "應難更。", 
      "是我薄命。", 
      "不怨奴薄倖。"
    ], 
    "rhythmic": "點絳脣"
  }, 
  {
    "author": "晁端禮", 
    "paragraphs": [
      "恩義重如山，情意深如海。", 
      "假使黃金北斗高，這一分、何由買。", 
      "領家看取彩。", 
      "莫要胡廝賴。", 
      "堂印旁邊更碧油，但管取、無人賽。"
    ], 
    "rhythmic": "卜算子"
  }, 
  {
    "author": "晁端禮", 
    "paragraphs": [
      "些兒柄把天來大。", 
      "悶損也、還知麼。", 
      "共伊合下、深盟厚約，比望收因結果。", 
      "這好事、難成易破。", 
      "到如今、彼此無那。", 
      "終日行行坐坐。", 
      "未曾識、展眉則個。", 
      "若還不是、前生註定，甚得許多摧挫。", 
      "去你行、有甚罪過。", 
      "送一場、煩惱與我。"
    ], 
    "rhythmic": "柳初新"
  }, 
  {
    "author": "晁端禮", 
    "paragraphs": [
      "昨宵爭個甚閒事。", 
      "又不道、被誰調戲。", 
      "任孜孜、求告不回頭，誚滿眼、汪汪地淚。", 
      "奴哥一向不賭是。", 
      "算誰敢、共他爭氣。", 
      "且偎隨、須有喜歡時，待款款、說些道理。"
    ], 
    "rhythmic": "步蟾宮"
  }, 
  {
    "author": "晁端禮", 
    "paragraphs": [
      "飛雲驟雨。", 
      "草草成暌阻。", 
      "寸腸結盡千千縷。", 
      "別離誰是沒，惟我於中苦。", 
      "最苦是，看奴未足拋奴去。", 
      "一句臨歧語。", 
      "忍淚奴聽取。", 
      "身可舍，情難負。", 
      "縱非瓶斷綆，也是釵分股。", 
      "再見了，知他似得如今否。"
    ], 
    "rhythmic": "千秋歲"
  }, 
  {
    "author": "晁端禮", 
    "paragraphs": [
      "旋剔銀燈，高褰斗帳。", 
      "孜孜地、看伊模樣。", 
      "端相一餉，揉搓一餉。", 
      "不會得、知他甚家娘養。", 
      "不見些兒，行思坐想。", 
      "分飛後、怎生□向。", 
      "天天若許，長長偎傍。", 
      "頂帶著、一生也即不枉。"
    ], 
    "rhythmic": "人嬌"
  }, 
  {
    "author": "晁端禮", 
    "paragraphs": [
      "密約幽歡試思忖。", 
      "教人又、怎生安穩。", 
      "算都來、些子精神，誚煩惱、看看瘦損。", 
      "也擬待、羅織伊家，圖開解、較些可悶。", 
      "把從前、已往尋思，又無可、教人得恨。"
    ], 
    "rhythmic": "遍地花"
  }, 
  {
    "author": "晁端禮", 
    "paragraphs": [
      "各自尋思取。", 
      "更莫怨他人做。", 
      "如今剗地怕相逢，愁多正在相逢處。", 
      "人前不敢分明語。", 
      "暗裏頻回顧。", 
      "羅襟滴淚無數。", 
      "匆匆又是空歸去。"
    ], 
    "rhythmic": "梁州令"
  }, 
  {
    "author": "晁端禮", 
    "paragraphs": [
      "龐兒周正心兒得。", 
      "眼兒單、鼻兒直。", 
      "口兒香、發兒黑。", 
      "腳兒一折。", 
      "從來薄命多阻隔。", 
      "未曾有恁相識。", 
      "除非燒香做功德。", 
      "且圖消得。"
    ], 
    "rhythmic": "滴滴金"
  }, 
  {
    "author": "晁端禮", 
    "paragraphs": [
      "花前月下堪垂淚，水邊樓上總關心。"
    ], 
    "rhythmic": "失調名"
  }, 
  {
    "author": "晁端禮", 
    "paragraphs": [
      "風流心膽，直把春償酒。", 
      "選得一枝花，綺羅中、算來未有。", 
      "名園翠苑，風月最佳時，夜迢迢，車款款，是處曾攜手。", 
      "重來一夢，池館皆依舊。", 
      "幽恨寫新詩，託何人、章臺問柳。", 
      "漁舟歸後，雲鎖武陵溪，水潺潺，花片片，艤棹空回首。"
    ], 
    "rhythmic": "驀山溪"
  }, 
  {
    "author": "曾肇", 
    "paragraphs": [
      "歲晚鳳山陰，看盡楚天冰雪。", 
      "不待牡丹時候，又使人輕別。", 
      "如今歸去老江南，扁舟載風月。", 
      "不似畫樑雙燕，有重來時節。"
    ], 
    "rhythmic": "好事近"
  }, 
  {
    "author": "鄭僅", 
    "paragraphs": [
      "歸去。", 
      "攜籠女。", 
      "南陌柔桑三月暮。", 
      "使君春思如飛絮。", 
      "五馬徘徊頻駐。", 
      "蠶飢日晚空留顧。", 
      "笑指秦樓歸去。"
    ], 
    "rhythmic": "調笑轉踏・調笑令"
  }, 
  {
    "author": "鄭僅", 
    "paragraphs": [
      "雙槳。", 
      "小舟蕩。", 
      "喚取莫愁迎疊浪。", 
      "武陵豪客青樓上。", 
      "不道風高江廣。", 
      "千金難買傾城樣。", 
      "那聽繞樑清唱。"
    ], 
    "rhythmic": "調笑轉踏・調笑令"
  }, 
  {
    "author": "鄭僅", 
    "paragraphs": [
      "草草。", 
      "最年少。", 
      "袖戶銀屏人窈窕。", 
      "瑤琴暗寫相思調。", 
      "一曲關心多少。", 
      "臨邛客舍成都道。", 
      "苦恨相逢不早。"
    ], 
    "rhythmic": "調笑轉踏・調笑令"
  }, 
  {
    "author": "鄭僅", 
    "paragraphs": [
      "煙暖。", 
      "武陵晚。", 
      "洞裏春長花爛熳。", 
      "紅英滿地溪流淺。", 
      "漸聽雲中雞犬。", 
      "劉朗迷路香風遠。", 
      "誤到蓬萊仙館。"
    ], 
    "rhythmic": "調笑轉踏・調笑令"
  }, 
  {
    "author": "鄭僅", 
    "paragraphs": [
      "春豔。", 
      "桃花臉。", 
      "笑倚銀屏施寶靨。", 
      "良人少有平戎膽。", 
      "歸路光生弓劍。", 
      "青樓春永香幃掩。", 
      "獨把韶華都佔。"
    ], 
    "rhythmic": "調笑轉踏・調笑令"
  }, 
  {
    "author": "鄭僅", 
    "paragraphs": [
      "相慕。", 
      "酒家女。", 
      "巧笑明眸年十五。", 
      "當壚春永尋芳去。", 
      "門外落花飛絮。", 
      "銀鞍白馬金吾子。", 
      "多謝結裙情素。"
    ], 
    "rhythmic": "調笑轉踏・調笑令"
  }, 
  {
    "author": "鄭僅", 
    "paragraphs": [
      "腸斷。", 
      "浙江岸。", 
      "樓上青帘新酒軟。", 
      "吳姬綽約開金盞。", 
      "的的嬌波流盼。", 
      "採菱歌罷行雲散。", 
      "望斷儂家心眼。"
    ], 
    "rhythmic": "調笑轉踏・調笑令"
  }, 
  {
    "author": "鄭僅", 
    "paragraphs": [
      "蘇小。", 
      "最嬌妙。", 
      "幾度尊前曾調笑。", 
      "雲情雨態知多少。", 
      "悔恨相逢不早。", 
      "劉郎襟韻正年少。", 
      "風月今宵偏好。"
    ], 
    "rhythmic": "調笑轉踏・調笑令"
  }, 
  {
    "author": "鄭僅", 
    "paragraphs": [
      "夢悄。", 
      "翠屏曉。", 
      "帳裏薰爐殘蠟照。", 
      "賞心樂事能多少。", 
      "忍聽陽關聲調。", 
      "明朝門外長安道。", 
      "悵望王孫芳草。"
    ], 
    "rhythmic": "調笑轉踏・調笑令"
  }, 
  {
    "author": "鄭僅", 
    "paragraphs": [
      "時節。", 
      "白銀闕。", 
      "洞裏春晴百和爇。", 
      "蘭心底事多悲切。", 
      "消盡一團冰雪。", 
      "明皇恩愛雲山絕。", 
      "誰道蓬萊安悅。"
    ], 
    "rhythmic": "調笑轉踏・調笑令"
  }, 
  {
    "author": "鄭僅", 
    "paragraphs": [
      "調笑。", 
      "楚江渺。", 
      "粉面修眉花鬥好。", 
      "擎荷折柳爭相調。", 
      "驚起鴛鴦多少。", 
      "漁歌齊唱催殘照。", 
      "一葉歸舟輕小。"
    ], 
    "rhythmic": "調笑轉踏・調笑令"
  }, 
  {
    "author": "鄭僅", 
    "paragraphs": [
      "聲切。", 
      "恨難說。", 
      "千里潮平春浪闊。", 
      "梅風不解相思結。", 
      "忍送落花飛雪。", 
      "多才一去芳音絕。", 
      "更對珠簾新月。"
    ], 
    "rhythmic": "調笑轉踏・調笑令"
  }, 
  {
    "author": "蔡京", 
    "paragraphs": [
      "八十一年住世，四千裏外無家。", 
      "如今流落向天涯。", 
      "夢到瑤池闕下。", 
      "玉殿五回命相，彤庭幾度宣麻。", 
      "止因貪此戀榮華。", 
      "便有如今事也。"
    ], 
    "rhythmic": "西江月"
  }, 
  {
    "author": "蘇瓊", 
    "paragraphs": [
      "韓愈文章蓋世，謝安情性風流。", 
      "良辰美景在西樓。", 
      "敢勸一卮芳酒。", 
      "記得南宮高第，弟兄爭佔鰲頭。", 
      "金爐玉殿瑞煙浮。", 
      "高佔甲科第九。"
    ], 
    "rhythmic": "西江月"
  }, 
  {
    "author": "李元膺", 
    "paragraphs": [
      "去年相逢深院宇。", 
      "海棠下、曾歌金縷。", 
      "歌罷花如雨。", 
      "翠羅衫上，點點紅無數。", 
      "今歲重尋攜手處。", 
      "空物事、人非春暮。", 
      "回首青門路。", 
      "亂紅飛絮，相逐東風去。"
    ], 
    "rhythmic": "茶瓶兒"
  }, 
  {
    "author": "李元膺", 
    "paragraphs": [
      "廉纖細雨，殢東風如困。", 
      "縈斷千絲爲誰恨。", 
      "向楚宮一夢，千古悲涼，無處問。", 
      "愁到而今未盡。", 
      "分明都是淚，泣柳沾花，常與騷人伴孤悶。", 
      "記當年，得意處，酒力方融，怯輕寒、玉爐香潤。", 
      "又豈識、情懷苦難禁，對點滴檐聲，夜寒燈暈。"
    ], 
    "rhythmic": "洞仙歌"
  }, 
  {
    "author": "李元膺", 
    "paragraphs": [
      "雪雲散盡，放曉晴池院。", 
      "楊柳於人便青眼。", 
      "更風流多處，一點梅心、相映遠。", 
      "約略嚬輕笑淺。", 
      "一年春好處，不在濃芳，小豔疏香最嬌軟。", 
      "到清明時候，百紫千紅花正亂。", 
      "已失春風一半。", 
      "蚤佔取韶光，共追遊，但莫管春寒，醉紅自暖。"
    ], 
    "rhythmic": "洞仙歌", 
    "tags": [
      "宋詞三百首"
    ]
  }, 
  {
    "author": "李元膺", 
    "paragraphs": [
      "溪堂歡燕。", 
      "慣捧玻璃盞。", 
      "今日祖西城，更忍把、一杯重勸。", 
      "別離情味，自古不堪秋，催淚雨，溼西風，腸共危絃斷。", 
      "夕陽去路，五馬旌旗亂。", 
      "便是古都春，應醉戀，曲江池館。", 
      "須知別後，疊翠倚闌情，青嶂晚，碧雲深，日近長安遠。"
    ], 
    "rhythmic": "驀山溪"
  }, 
  {
    "author": "李元膺", 
    "paragraphs": [
      "寂寞鞦韆兩繡旗。", 
      "日長花影轉階遲。", 
      "燕驚午夢周遮語，蝶困春遊落拓飛。", 
      "思往事，入顰眉。", 
      "柳梢陰重又當時。", 
      "薄情風絮難拘束，飛過東牆不肯歸。"
    ], 
    "rhythmic": "鷓鴣天"
  }, 
  {
    "author": "李元膺", 
    "paragraphs": [
      "彩旗畫柱清明後。", 
      "花前姊妹爭攜手。", 
      "先緊繡羅裙。", 
      "輕衫束領巾。", 
      "瑣繩金釧響。", 
      "漸出花梢上。", 
      "笑裏問高低。", 
      "盤雲嚲玉螭。"
    ], 
    "rhythmic": "菩薩蠻"
  }, 
  {
    "author": "李元膺", 
    "paragraphs": [
      "天上粉雲如掃。", 
      "放小樓清曉。", 
      "古今何處想風流，最瀟灑，龍山帽。", 
      "人似年華易老。", 
      "且芳樽頻倒。", 
      "西風於我更多情，露金靨，籬邊笑。"
    ], 
    "rhythmic": "一落索"
  }, 
  {
    "author": "李元膺", 
    "paragraphs": [
      "乞與安仁掠鬢霜。", 
      "不須紅線小機窗。", 
      "剪刀疏下蜀羅長。", 
      "纖手捻殘針縷細，金釵翻過齒痕香。", 
      "同心小綰寄思量。"
    ], 
    "rhythmic": "浣溪沙"
  }, 
  {
    "author": "李元膺", 
    "paragraphs": [
      "飲散蘭堂月未中。", 
      "驊騮嬌簇絳紗籠。", 
      "玳簪促坐客從容。", 
      "已醉人間千日酒，賜來天上密雲龍。", 
      "蓬仙清興欲乘風。"
    ], 
    "rhythmic": "浣溪沙"
  }, 
  {
    "author": "呂南公", 
    "paragraphs": [
      "行客。", 
      "行客。", 
      "身世東西南北。", 
      "家林迢遞不歸。", 
      "歲時悲盛淚垂。", 
      "垂淚。", 
      "垂淚。", 
      "兩鬢與霜相似。"
    ], 
    "rhythmic": "調笑令"
  }, 
  {
    "author": "呂南公", 
    "paragraphs": [
      "華草。", 
      "華草。", 
      "秀髮乘春更好。", 
      "深心密竹紛紛。", 
      "妖韶隨處動人。", 
      "人動。", 
      "人動。", 
      "王孫公子情重。"
    ], 
    "rhythmic": "調笑令"
  }, 
  {
    "author": "趙頊", 
    "paragraphs": [
      "西母池邊宴罷，贈南枝、步玉霄。", 
      "緒風和扇，冰華髮秀，雪質孤高。", 
      "漢陂呈練影，問是誰、獨立江皋。", 
      "便凝望、壺中珪璧，天下瓊瑤。", 
      "清標。", 
      "曾陪勝賞，坐望愁、解使塵消。", 
      "況雙成與乳丹點染，都付香梢。", 
      "壽妝酥冷，郢韻佩舉，麝捲雲綃。", 
      "樂逍遙。", 
      "鳳凰臺畔，取次憶吹簫。"
    ], 
    "rhythmic": "瑤臺第一層"
  }, 
  {
    "author": "呂希純", 
    "paragraphs": [
      "□□□□□□□，□□□□□□。", 
      "莫交閒慮到心頭。", 
      "有來憂不得，無後不須憂。", 
      "□□□□□□□，□□□□□□。", 
      "萬般希望不如休。", 
      "無來求不得，有後不須求。"
    ], 
    "rhythmic": "臨江仙"
  }, 
  {
    "author": "喻陟", 
    "paragraphs": [
      "曉日初長，正錦裏輕陰，小寒天氣。", 
      "未報春消息，早瘦梅先發，淺苞纖蕊。", 
      "搵玉勻香，天賦與，風流標致。", 
      "問隴頭人，音容萬里。", 
      "待憑誰寄。", 
      "一樣曉妝新，倚朱樓凝盼，素英如墜。", 
      "映月臨風處，度幾聲羌管，愁生鄉思。", 
      "電轉光陰，須信道、飄零容易。", 
      "且頻歡賞，柔芳正好，滿簪同醉。"
    ], 
    "rhythmic": "蠟梅香"
  }, 
  {
    "author": "朱服", 
    "paragraphs": [
      "小雨廉纖風細細。", 
      "萬家楊柳輕煙裏。", 
      "戀樹溼花飛不起。", 
      "愁無比。", 
      "和春付與西流水。", 
      "九十光陰能有幾。", 
      "金龜解盡留無計。", 
      "寄語東城沽酒市。", 
      "拼一醉。", 
      "而今樂事他年淚。"
    ], 
    "rhythmic": "漁家傲", 
    "tags": [
      "宋詞三百首"
    ]
  }, 
  {
    "author": "丁注", 
    "paragraphs": [
      "風急還收，雲凍又開，海闊無人翦水。", 
      "算六出工夫，怎教容易。", 
      "剛被郢歌楚舞。", 
      "鎮獨向，尊前誇輕細。", 
      "想謝庭詩詠，梁園賦賞，未成歡計。", 
      "天意。", 
      "是則是。", 
      "便下得控持，柳梢梅蕊。", 
      "又爭奈、看看漸回春意。", 
      "好趁東君未覺，預先把、園林都裝綴。", 
      "看是處，玉樹瓊枝，勝卻萬紅千翠。"
    ], 
    "rhythmic": "無悶"
  }, 
  {
    "author": "劉弇", 
    "paragraphs": [
      "濃陰堆積，回野空曠，將回微煦。", 
      "還是覺、早梅依舊，清豔枝枝攢曉樹。", 
      "弄霽影、盡脂凝香蒂，瓊削纖葩競吐。", 
      "對幾處園林，芳菲消息，都因傳去。", 
      "取次臺榭，等閒院落，偏宜獨擅芳步。", 
      "長恁恐、壽陽妝面，姑射冰膚成暗妒。", 
      "笑杏塢、共桃蹊夸麗，一霎狂風驟雨。", 
      "又爭似、年年此際，先得東皇爲主。", 
      "好似雪裏精神，曾解惱、遊人吟顧。", 
      "想當時折贈，端的憑誰付與。", 
      "蕩醉目、恨同雲阻。", 
      "畫角聲將暮。", 
      "想異時成實，和羹止渴，還應得路。"
    ], 
    "rhythmic": "寶鼎現"
  }, 
  {
    "author": "劉弇", 
    "paragraphs": [
      "淒涼楚弄，行客腸曾斷。", 
      "濤卷秋容暗淮甸。", 
      "去年時、還是今日孤舟，煙浪裏，身與江雲共遠。", 
      "別來丹枕夢，幾過滄洲，皓月而今爲誰滿。", 
      "薄倖苦無端，誤卻嬋娟，有人在、玉樓天半。", 
      "最不憤、西風破帆來，甚時節，收拾望中心眼。"
    ], 
    "rhythmic": "洞仙歌"
  }, 
  {
    "author": "劉弇", 
    "paragraphs": [
      "寶曆延洪，昌辰開泰，崧嶽儲靈特異。", 
      "賢才並、□時間出，盡一一驚人絕藝。", 
      "捧鄉書、氣格飄飄，似閬苑神仙，參差相繼。", 
      "縱子墨文章，相如才調，驟覺雷聲平地。", 
      "太守賓興當此際。", 
      "正瑞靄寒輕，虛堂風細。", 
      "舞腰旋、飛塵彷彿，歌管遞、清聲嘹唳。", 
      "況相將、桂籍榮登，對酒面鱗紅，何妨沈醉。", 
      "但管取明年，宮花重戴，共賞金明春意。"
    ], 
    "rhythmic": "金明春・金明池"
  }, 
  {
    "author": "劉弇", 
    "paragraphs": [
      "綽約羣芳裏，陽和意，偏向一枝濃。", 
      "南國驟驚，動人奇豔，未饒西洛，百本千叢。", 
      "斬新弄，曉來無比格，半坼斷腸紅。", 
      "三月洞天，又還疑是，賦情楚客，窺見牆東。", 
      "朱闌干、遍倚生愁，怕無計、奈雨禁風。", 
      "別有瑞煙幕幕，時與遮籠。", 
      "便縱使當日，文忠品第，趙昌模寫，難更形容。", 
      "應念故園桃李，羞怨春工。"
    ], 
    "rhythmic": "內家嬌"
  }, 
  {
    "author": "劉弇", 
    "paragraphs": [
      "細想勞生，等閒聚散，冉冉輕似秋煙。", 
      "蓮心暗苦，月意難圓。", 
      "神京去路三千。", 
      "當日風流，有妖饒枕上，軟媚尊前。", 
      "何計訪蓬仙。", 
      "斷腸中、一葉晴川。", 
      "到而今、追思往事，奈向夢也難到奴邊。", 
      "自恨不如蘭燈，通宵尚照伊眠。", 
      "恰道無緣。", 
      "被人勸休莫瞞天。", 
      "多應是、前生負你，今世使我償填。"
    ], 
    "rhythmic": "安平樂慢"
  }, 
  {
    "author": "劉弇", 
    "paragraphs": [
      "月到樓臺第幾。", 
      "十里金蟲成綴。", 
      "嫋琅玕、爭罥絳球起。", 
      "試新妝、嬉春粉黛，盈盈暗香，接誰家穠李。", 
      "擁緹騎。", 
      "簫鼓沸三市。", 
      "別指春風畫隼，歸度鰲山影裏。", 
      "閒紅翠。", 
      "揮觴不待、遊人分袂。", 
      "悄珠簾十二。"
    ], 
    "rhythmic": "佳人醉"
  }, 
  {
    "author": "劉弇", 
    "paragraphs": [
      "風外桔花香暗度。", 
      "飛絮綰、殘春歸去。", 
      "醞造黃梅雨。", 
      "冷煙曉佔橫塘路。", 
      "翠屏人在天低處。", 
      "驚夢斷、行雲無據。", 
      "此恨憑誰訴。", 
      "恁情卻情危弦語。"
    ], 
    "rhythmic": "惜雙雙令・惜分飛"
  }, 
  {
    "author": "劉弇", 
    "paragraphs": [
      "東風依舊。", 
      "著意隨堤柳。", 
      "搓得鵝兒黃欲就。", 
      "天色清明廝句。", 
      "去年紫陌朱門。", 
      "今朝雨魄雲魂。", 
      "斷送一生憔悴，知他幾個黃昏。"
    ], 
    "rhythmic": "清平樂"
  }, 
  {
    "author": "時彥", 
    "paragraphs": [
      "胡馬嘶風，漢旗翻雪，彤雲又吐，一竿殘照。", 
      "古木連空，亂山無數，行盡暮沙衰草。", 
      "星斗橫幽館，夜無眠、燈花空老。", 
      "霧濃香鴨，冰凝淚燭，霜天難曉。", 
      "長記曉妝才了，一杯未盡，離懷多少。", 
      "醉裏秋波，夢中朝雨，都是醒時煩惱。", 
      "料有牽情處，忍思量、耳邊曾道。", 
      "甚時躍馬歸來，認得迎門輕笑。"
    ], 
    "rhythmic": "青門飲", 
    "tags": [
      "宋詞三百首"
    ]
  }, 
  {
    "author": "廖正一", 
    "paragraphs": [
      "飛花成陣。", 
      "春心困。", 
      "寸寸。", 
      "別腸多少愁悶。", 
      "無人問。", 
      "偷啼自搵。", 
      "殘妝粉。", 
      "抱瑤琴、尋出新韻。", 
      "玉纖趁。", 
      "南風未解幽慍。", 
      "低雲鬢。", 
      "眉峯斂暈。", 
      "嬌和恨。"
    ], 
    "rhythmic": "瑤池宴令・越江吟"
  }, 
  {
    "author": "董武子", 
    "paragraphs": [
      "疇昔尋芳祕殿西。", 
      "日壓金鋪，宮柳垂垂。"
    ], 
    "rhythmic": "失調名"
  }, 
  {
    "author": "啞女", 
    "paragraphs": [
      "風波未息。", 
      "虛名浮利終無益。", 
      "不如早去備蓑笠。", 
      "高臥煙霞，千古企難及。", 
      "君今既已裝行色。", 
      "定應雁塔題名籍。", 
      "他年若到南雄驛。", 
      "玉石休分，徒累卞和泣。"
    ], 
    "rhythmic": "醉落魄・一斛珠"
  }, 
  {
    "author": "秦觀", 
    "paragraphs": [
      "星分牛鬥，疆連淮海，揚州萬井提封。", 
      "花發路香，鶯啼人起，珠簾十里東風。", 
      "豪俊氣如虹。", 
      "曳照春金紫，飛蓋相從。", 
      "巷入垂楊，畫橋南北翠煙中。", 
      "追思故國繁雄。", 
      "有迷樓掛斗，月觀橫空。", 
      "紋錦制帆，明珠濺雨，寧論爵馬魚龍。", 
      "往事逐孤鴻。", 
      "但亂雲流水，縈帶離宮。", 
      "最好揮毫萬字，一飲拼千鍾。"
    ], 
    "rhythmic": "望海潮"
  }, 
  {
    "author": "秦觀", 
    "paragraphs": [
      "秦峯蒼翠，耶溪瀟灑，千巖萬壑爭流。", 
      "鴛瓦雉城，譙門畫戟，蓬萊燕閣三休。", 
      "天際識歸舟。", 
      "泛五湖煙月，西子同遊。", 
      "茂草臺荒，苧蘿村冷起閒愁。", 
      "何人覽古凝眸。", 
      "悵朱顏易失，翠被難留。", 
      "梅市舊書，蘭亭古墨，依稀風韻生秋。", 
      "狂客鑑湖頭。", 
      "有百年臺沼，終日夷猶。", 
      "最好金龜換酒，相與醉滄洲。"
    ], 
    "rhythmic": "望海潮"
  }, 
  {
    "author": "秦觀", 
    "paragraphs": [
      "梅英疏淡，冰澌溶泄，東風暗換年華。", 
      "金谷俊遊，銅駝巷陌，新晴細履平沙。", 
      "長記誤隨車。", 
      "正絮翻蝶舞，芳思交加。", 
      "柳下桃蹊，亂分春色到人家。", 
      "西園夜飲鳴笳。", 
      "有華燈礙月，飛蓋妨花。", 
      "蘭苑未空，行人漸老，重來是事堪嗟。", 
      "煙暝酒旗斜。", 
      "但倚樓極目，時見棲鴉。", 
      "無奈歸心。", 
      "暗隨流水到天涯。"
    ], 
    "rhythmic": "望海潮", 
    "tags": [
      "宋詞三百首"
    ]
  }, 
  {
    "author": "秦觀", 
    "paragraphs": [
      "奴如飛絮，郎如流水，相沾便肯相隨。", 
      "微月戶庭，殘燈簾幕，匆匆共惜佳期。", 
      "才話暫分攜。", 
      "早抱人嬌咽，雙淚紅垂。", 
      "畫舸難停，翠帷輕別兩依依。", 
      "別來怎表相思。", 
      "有分香帕子，合數鬆兒。", 
      "紅粉脆痕，青箋嫩約，丁寧莫遣人知。", 
      "成病也因誰。", 
      "更自言秋杪，親去無疑。", 
      "但恐生時注著，合有分于飛。"
    ], 
    "rhythmic": "望海潮"
  }, 
  {
    "author": "秦觀", 
    "paragraphs": [
      "宿靄迷空，膩雲籠日，晝景漸長。", 
      "正蘭皋泥潤，誰家燕喜，蜜脾香少，觸處蜂忙。", 
      "盡日無人簾幕掛，更風遞遊絲時過牆。", 
      "微雨後，有桃愁杏怨，紅淚淋浪。", 
      "風流寸心易感，但依依佇立，回盡柔腸。", 
      "念小奩瑤鑑，重勻絳蠟，玉籠金斗，時熨沈香。", 
      "柳下相將遊冶處，便回首青樓成異鄉。", 
      "相憶事，縱蠻箋萬疊，難寫微茫。"
    ], 
    "rhythmic": "沁園春"
  }, 
  {
    "author": "秦觀", 
    "paragraphs": [
      "小樓連遠橫空，下窺繡轂雕鞍驟。", 
      "朱簾半卷，單衣初試，清明時候。", 
      "破暖輕風，弄晴微雨，欲無還有。", 
      "賣花聲過盡，斜陽院落，紅成陣、飛鴛甃。", 
      "玉佩丁東別後。", 
      "悵佳期、參差難又。", 
      "名繮利鎖，天還知道，和天也瘦。", 
      "花下重門，柳邊深巷，不堪回首。", 
      "念多情但有，當時皓月，向人依舊。"
    ], 
    "rhythmic": "水龍吟"
  }, 
  {
    "author": "秦觀", 
    "paragraphs": [
      "倚危亭。", 
      "恨如芳草，萋萋剗盡還生。", 
      "念柳外青驄別後，水邊紅袂分時，愴然暗驚。", 
      "無端天與娉婷。", 
      "夜月一簾幽夢，春風十里柔情。", 
      "怎奈向、歡娛漸隨流水，素絃聲斷，翠綃香減，那堪片片飛花弄晚，濛濛殘雨籠晴。", 
      "正銷凝。", 
      "黃鸝又啼數聲。"
    ], 
    "rhythmic": "八六子"
  }, 
  {
    "author": "秦觀", 
    "paragraphs": [
      "東風吹碧草，年華換、行客老滄洲。", 
      "見梅吐舊英，柳搖新綠，惱人春色，還上枝頭。", 
      "寸心亂，北隨雲黯黯，東逐水悠悠。", 
      "斜日半山，暝煙兩岸，數聲橫笛，一葉扁舟。", 
      "青門同攜手，前歡記、渾似夢裏揚州。", 
      "誰念斷腸南陌，回首西樓。", 
      "算天長地久，有時有盡，奈何綿綿，此恨難休。", 
      "擬待倩人說與，生怕人愁。"
    ], 
    "rhythmic": "風流子"
  }, 
  {
    "author": "秦觀", 
    "paragraphs": [
      "晚雲收。", 
      "正柳塘、煙雨初休。", 
      "燕子未歸，惻惻清寒如秋。", 
      "小闌外、東風軟，透繡帷、花蜜香稠。", 
      "江南遠，人何處，鷓鴣啼破春愁。", 
      "長記曾陪燕遊。", 
      "酬妙舞清歌，麗錦纏頭。", 
      "殢酒爲花，十載因誰淹留。", 
      "醉鞭拂面歸來晚，望翠樓、簾卷金鉤。", 
      "佳會阻，離情正亂，頻夢揚州。"
    ], 
    "rhythmic": "夢揚州"
  }, 
  {
    "author": "秦觀", 
    "paragraphs": [
      "指點虛無徵路，醉乘斑虯，遠訪西極。", 
      "正天風吹落，滿空寒白。", 
      "玉女明星迎笑，何苦自淹塵域。", 
      "正火輪飛上，霧捲菸開，洞觀金碧。", 
      "重重觀閣，橫枕鰲峯，水面倒銜蒼石。", 
      "隨處有、奇香幽火，杳然難測。", 
      "好是蟠桃熟後，阿環偷報消息。", 
      "在青天碧海，一枝難遇，佔取春色。"
    ], 
    "rhythmic": "雨中花・夜行船"
  }, 
  {
    "author": "秦觀", 
    "paragraphs": [
      "年時今夜見師師。", 
      "雙頰酒紅滋。", 
      "疏簾半卷微燈外，露華上、煙嫋涼風。", 
      "簪髻亂拋，偎人不起，彈淚唱新詞。", 
      "佳期。", 
      "誰料久參差。", 
      "愁緒暗縈絲。", 
      "想應妙舞清歌罷，又還對、秋色嗟諮。", 
      "惟有畫樓，當時明月，兩處照相思。"
    ], 
    "rhythmic": "一叢花"
  }, 
  {
    "author": "秦觀", 
    "paragraphs": [
      "亂花叢裏曾攜手，窮豔景，迷歡賞。", 
      "到如今誰把，雕鞍鎖定，阻遊人來往。", 
      "好夢隨春遠，從前事、不堪思想。", 
      "念香閨正杳，佳歡未偶，難留戀、空惆悵。", 
      "永夜嬋娟未滿，嘆玉樓，幾時重上。", 
      "那堪萬里，卻尋歸路，指陽關孤唱。", 
      "苦恨東流水，桃源路、欲回雙槳。", 
      "仗何人，細與丁寧問呵，我如今怎向。"
    ], 
    "rhythmic": "鼓笛慢・水龍吟"
  }, 
  {
    "author": "秦觀", 
    "paragraphs": [
      "露顆添花色。", 
      "月彩投窗隙。", 
      "春思如中酒，恨無力。", 
      "洞房咫尺，曾寄情鸞翼。", 
      "雲散無蹤跡。", 
      "羅帳薰殘，夢迴無處尋覓。", 
      "輕紅膩白。", 
      "步步薰蘭澤。", 
      "約腕金環重，宜妝飾。", 
      "未知安否，一向無消息。", 
      "不似尋常憶。", 
      "憶後教人，片時存濟不得。"
    ], 
    "rhythmic": "促拍滿路花"
  }, 
  {
    "author": "秦觀", 
    "paragraphs": [
      "鐵甕城高，蒜山渡闊，幹雲十二層樓。", 
      "開尊待月，掩箔披風，依然燈火揚州。", 
      "綺陌南頭。", 
      "記歌名宛轉，鄉號溫柔。", 
      "曲檻俯清流。", 
      "想花陰、誰系蘭舟。", 
      "念悽絕秦弦，感深荊賦，相望幾許凝愁。", 
      "勤勤裁尺素，奈雙魚、難渡瓜洲。", 
      "曉鑑堪羞。", 
      "潘鬢點、吳霜漸稠。", 
      "幸於飛、鴛鴦未老，不應同是悲秋。"
    ], 
    "rhythmic": "長相思"
  }, 
  {
    "author": "秦觀", 
    "paragraphs": [
      "山抹微雲，天連衰草，畫角聲斷譙門。", 
      "暫停徵棹，聊共引離尊。", 
      "多少蓬萊舊事，空回首、煙靄紛紛。", 
      "斜陽外，寒鴉萬點，流水繞孤村。", 
      "銷魂。", 
      "當此際，香囊暗解，羅帶輕分。", 
      "謾贏得、青樓薄倖名存。", 
      "此去何時見也，襟袖上、空惹啼痕。", 
      "傷情處，高城望斷，燈火已黃昏。"
    ], 
    "rhythmic": "滿庭芳", 
    "tags": [
      "宋詞三百首"
    ]
  }, 
  {
    "author": "秦觀", 
    "paragraphs": [
      "紅蓼花繁，黃蘆葉亂，夜深玉露初零。", 
      "霽天空闊，雲淡楚江清。", 
      "獨棹孤篷小艇，悠悠過、煙渚沙汀。", 
      "金鉤細，絲綸慢卷，牽動一潭星。", 
      "時時，橫短笛，清風浩月，相與忘形。", 
      "任人笑生涯，泛梗飄萍。", 
      "飲罷不妨醉臥，塵勞事、有耳誰聽。", 
      "江風靜，日高未起，枕上酒微醒。"
    ], 
    "rhythmic": "滿庭芳"
  }, 
  {
    "author": "秦觀", 
    "paragraphs": [
      "碧水驚秋，黃雲凝暮，敗葉零亂空階。", 
      "洞房人靜，斜月照徘徊。", 
      "又是重陽近也，幾處處，砧杵聲催。", 
      "西窗下，風搖翠竹，疑是故人來。", 
      "傷懷。", 
      "增悵望，新歡易失，往事難猜。", 
      "問籬邊黃菊，知爲誰開。", 
      "謾道愁須殢酒，酒未醒、愁已先回。", 
      "憑闌久，金波漸轉，白露點蒼苔。"
    ], 
    "rhythmic": "滿庭芳"
  }, 
  {
    "author": "秦觀", 
    "paragraphs": [
      "西城楊柳弄春柔。", 
      "動離憂。", 
      "淚難收。", 
      "猶記多情，曾爲系歸舟。", 
      "碧野朱橋當日事，人不見，水空流。", 
      "韶華不爲少年留。", 
      "恨悠悠。", 
      "幾時休。", 
      "飛絮落花時候、一登樓。", 
      "便做春江都是淚，流不盡，許多愁。"
    ], 
    "rhythmic": "江城子"
  }, 
  {
    "author": "秦觀", 
    "paragraphs": [
      "南來飛燕北歸鴻。", 
      "偶相逢。", 
      "慘愁容。", 
      "綠鬢朱顏，重見兩衰翁。", 
      "別後悠悠君莫問，無限事，不言中。", 
      "小槽春酒滴珠紅。", 
      "莫匆匆。", 
      "滿金鍾。", 
      "飲散落花流水、各西東。", 
      "後會不知何處是，煙浪遠，暮雲重。"
    ], 
    "rhythmic": "江城子"
  }, 
  {
    "author": "秦觀", 
    "paragraphs": [
      "棗花金釧約柔荑。", 
      "昔曾攜。", 
      "事難期。", 
      "咫尺玉顏，和淚鎖春閨。", 
      "恰似小園桃與李，雖同處，不同枝。", 
      "玉笙初度顫鸞篦。", 
      "落花飛。", 
      "爲誰吹。", 
      "月冷風高，此恨只天知。", 
      "任是行人無定處，重相見，是何時。"
    ], 
    "rhythmic": "江城子"
  }, 
  {
    "author": "秦觀", 
    "paragraphs": [
      "一向沈吟久。", 
      "淚珠盈襟袖。", 
      "我當初不和、苦撋就。", 
      "慣縱得軟頑，見底心先有。", 
      "行待癡心守。", 
      "甚捻著脈子，倒把人來僝僽。", 
      "近日來、非常羅皁醜。", 
      "佛也須眉皺。", 
      "怎掩得衆人口。", 
      "待收了孛羅，罷了從來鬥。", 
      "從今後。", 
      "休道共我，夢見也、不能得句。"
    ], 
    "rhythmic": "滿園花・促拍滿路花"
  }, 
  {
    "author": "秦觀", 
    "paragraphs": [
      "菖蒲葉葉知多少。", 
      "惟有個、蜂兒妙。", 
      "雨晴紅粉齊開了。", 
      "露一點、嬌黃小。", 
      "早是被、曉風力暴。", 
      "更春共、斜陽俱老。", 
      "怎得香香深處，作個蜂兒抱。"
    ], 
    "rhythmic": "迎春樂"
  }, 
  {
    "author": "秦觀", 
    "paragraphs": [
      "纖雲弄巧，飛星傳恨，銀漢迢迢暗度。", 
      "金風玉露一相逢，便勝卻、人間無數。", 
      "柔情似水，佳期如夢，忍顧鵲橋歸路。", 
      "兩情若是長久時，又豈在、朝朝暮暮。"
    ], 
    "rhythmic": "鵲橋仙"
  }, 
  {
    "author": "秦觀", 
    "paragraphs": [
      "蟲聲泣露驚秋枕。", 
      "羅幃淚溼鴛鴦錦。", 
      "獨臥玉肌涼。", 
      "殘更與恨長。", 
      "陰風翻翠幔。", 
      "雨澀燈花暗。", 
      "畢竟不成眠。", 
      "鴉啼金井寒。"
    ], 
    "rhythmic": "菩薩蠻"
  }, 
  {
    "author": "秦觀", 
    "paragraphs": [
      "天涯舊恨。", 
      "獨自淒涼人不問。", 
      "欲見迴腸。", 
      "斷盡金爐小篆香。", 
      "黛峨長斂。", 
      "任是春風吹不展。", 
      "困倚危樓。", 
      "過盡飛鴻字字愁。"
    ], 
    "rhythmic": "減字木蘭花"
  }, 
  {
    "author": "秦觀", 
    "paragraphs": [
      "秋容老盡芙蓉院。", 
      "草上霜花勻似翦。", 
      "西樓促坐酒杯深，風壓繡簾香不卷。", 
      "玉纖慵整銀箏雁。", 
      "紅袖時籠金鴨暖。", 
      "歲華一任委西風，獨有春紅留醉臉。"
    ], 
    "rhythmic": "木蘭花・玉樓春"
  }, 
  {
    "author": "秦觀", 
    "paragraphs": [
      "落紅鋪盡水平池。", 
      "弄晴小雨霏霏。", 
      "杏園憔悴杜鵑啼。", 
      "無奈春歸。", 
      "柳外畫樓獨上，憑闌手拈花枝。", 
      "放花無語對斜暉。", 
      "此恨誰知。"
    ], 
    "rhythmic": "畫堂春"
  }, 
  {
    "author": "秦觀", 
    "paragraphs": [
      "水邊沙外。", 
      "城郭春寒退。", 
      "花影亂，鶯聲碎。", 
      "飄零疏酒盞，離別寬衣帶。", 
      "人不見，碧雲暮合空相對。", 
      "憶昔西池會。", 
      "鵷鷺同飛蓋。", 
      "攜手處，今誰在。", 
      "日邊清夢斷，鏡裏朱顏改。", 
      "春去也，飛紅萬點愁如海。"
    ], 
    "rhythmic": "千秋歲"
  }, 
  {
    "author": "秦觀", 
    "paragraphs": [
      "霧失樓臺，月迷津渡。", 
      "桃源望斷無尋處。", 
      "可堪孤館閉春寒，杜鵑聲裏斜陽暮。", 
      "驛寄梅花，魚傳尺素。", 
      "砌成此恨無重數。", 
      "郴江幸自繞郴山，爲誰流下瀟湘去。"
    ], 
    "rhythmic": "踏莎行"
  }, 
  {
    "author": "秦觀", 
    "paragraphs": [
      "曉日窺軒雙燕語。", 
      "似與佳人，共惜春將暮。", 
      "屈指豔陽都幾許。", 
      "可無時霎閒風雨。", 
      "流水落花無問處。", 
      "只有飛雲，冉冉來還去。", 
      "持酒勸云云且住。", 
      "憑君礙斷春歸路。"
    ], 
    "rhythmic": "蝶戀花"
  }, 
  {
    "author": "秦觀", 
    "paragraphs": [
      "楊花終日空飛舞。", 
      "奈久長難駐。", 
      "海潮雖是暫時來，卻有個、堪憑處。", 
      "紫府碧雲爲路。", 
      "好相將歸去。", 
      "肯如薄倖五更風，不解與、花爲主。"
    ], 
    "rhythmic": "一落索"
  }, 
  {
    "author": "秦觀", 
    "paragraphs": [
      "夜來酒醒清無夢，愁倚闌干。", 
      "露滴輕寒。", 
      "雨打芙蓉淚不乾。", 
      "佳人別後音塵悄，瘦盡難拼。", 
      "明月無端。", 
      "已過紅樓十二間。"
    ], 
    "rhythmic": "醜奴兒・採桑子"
  }, 
  {
    "author": "秦觀", 
    "paragraphs": [
      "妙手寫徽真。", 
      "水翦雙眸點絳脣。", 
      "疑是昔年窺宋玉，東鄰。", 
      "只露牆頭一半身。", 
      "往事已酸辛。", 
      "誰記當年翠黛顰。", 
      "盡道有些堪恨處，無情。", 
      "任是無情也動人。"
    ], 
    "rhythmic": "南鄉子"
  }, 
  {
    "author": "秦觀", 
    "paragraphs": [
      "碧天如水月如眉。", 
      "城頭銀漏遲。", 
      "綠波風動畫船移。", 
      "嬌羞初見時。", 
      "銀燭暗，翠簾垂。", 
      "芳心兩自知。", 
      "楚臺魂斷曉雲飛。", 
      "幽歡難再期。"
    ], 
    "rhythmic": "醉桃源・阮郎歸"
  }, 
  {
    "author": "秦觀", 
    "paragraphs": [
      "亂花飛絮。", 
      "又望空鬥合，離人愁苦。", 
      "那更夜來，一霎薄情風雨。", 
      "暗掩將、春色去。", 
      "籬枯壁盡因誰做。", 
      "若說相思，佛也眉兒聚。", 
      "莫怪爲伊，底死縈腸惹肚。", 
      "爲沒教、人恨處。"
    ], 
    "rhythmic": "河傳"
  }, 
  {
    "author": "秦觀", 
    "paragraphs": [
      "恨眉醉眼。", 
      "甚輕輕覰著，神魂迷亂。", 
      "常記那回，小曲闌干西畔。", 
      "鬢雲鬆、羅襪剗。", 
      "丁香笑吐嬌無限。", 
      "語軟聲低，道我何曾慣。", 
      "雲雨未諧，早被東風吹散。", 
      "悶損人、天不管。"
    ], 
    "rhythmic": "河傳"
  }, 
  {
    "author": "秦觀", 
    "paragraphs": [
      "漠漠輕寒上小樓。", 
      "曉陰無賴似窮秋。", 
      "淡煙流水畫屏幽。", 
      "自在飛花輕似夢，無邊絲雨細如愁。", 
      "寶簾閒掛小銀鉤。"
    ], 
    "rhythmic": "浣溪沙", 
    "tags": [
      "宋詞三百首"
    ]
  }, 
  {
    "author": "秦觀", 
    "paragraphs": [
      "香靨凝羞一笑開。", 
      "柳腰如醉暖相挨。", 
      "日長春困下樓臺。", 
      "照水有情聊整鬢，倚闌無緒更兜鞋。", 
      "眼邊牽繫懶歸來。"
    ], 
    "rhythmic": "浣溪沙"
  }, 
  {
    "author": "秦觀", 
    "paragraphs": [
      "霜縞同心翠黛連。", 
      "紅綃四角綴金錢。", 
      "惱人香爇是龍涎。", 
      "枕上忽收疑是夢，燈前重看不成眠。", 
      "又還一斷惡因緣。"
    ], 
    "rhythmic": "浣溪沙"
  }, 
  {
    "author": "秦觀", 
    "paragraphs": [
      "腳上鞋兒四寸羅。", 
      "脣邊朱粉一櫻多。", 
      "見人無語但回波。", 
      "料得有心憐宋玉，只應無奈楚襄何。", 
      "今生有分共伊麼。"
    ], 
    "rhythmic": "浣溪沙"
  }, 
  {
    "author": "秦觀", 
    "paragraphs": [
      "錦帳重重卷暮霞。", 
      "屏風曲曲鬥紅牙。", 
      "恨人何事苦離家。", 
      "枕上夢魂飛不去，覺來紅日又西斜。", 
      "滿庭芳草襯殘花。"
    ], 
    "rhythmic": "浣溪沙"
  }, 
  {
    "author": "秦觀", 
    "paragraphs": [
      "門外鴉啼楊柳。", 
      "春色著人如酒。", 
      "睡起熨沈香，玉腕不勝金斗。", 
      "消瘦。", 
      "消瘦。", 
      "還是褪花時候。"
    ], 
    "rhythmic": "如夢令"
  }, 
  {
    "author": "秦觀", 
    "paragraphs": [
      "遙夜沈沈如水。", 
      "風緊驛亭深閉。", 
      "夢破鼠窺燈，霜送曉寒侵被。", 
      "無寐。", 
      "無寐。", 
      "門外馬嘶人起。"
    ], 
    "rhythmic": "如夢令"
  }, 
  {
    "author": "秦觀", 
    "paragraphs": [
      "幽夢匆匆破後。", 
      "妝粉亂痕沾袖。", 
      "遙想酒醒來，無奈玉銷花瘦。", 
      "回首。", 
      "回首。", 
      "繞岸夕陽疏柳。"
    ], 
    "rhythmic": "如夢令"
  }, 
  {
    "author": "秦觀", 
    "paragraphs": [
      "樓外殘陽紅滿。", 
      "春入柳條將半。", 
      "桃李不禁風，回首落英無限。", 
      "腸斷。", 
      "腸斷。", 
      "人共楚天俱遠。"
    ], 
    "rhythmic": "如夢令"
  }, 
  {
    "author": "秦觀", 
    "paragraphs": [
      "池上春歸何處。", 
      "滿目落花飛絮。", 
      "孤館悄無人，夢斷月堤歸路。", 
      "無緒。", 
      "無緒。", 
      "簾外五更風雨。"
    ], 
    "rhythmic": "如夢令"
  }, 
  {
    "author": "秦觀", 
    "paragraphs": [
      "褪花新綠漸團枝。", 
      "撲人風絮飛。", 
      "鞦韆未拆水平堤。", 
      "落紅成地衣。", 
      "遊蝶困，乳鶯啼。", 
      "怨春春怎知。", 
      "日長早被酒禁持。", 
      "那堪更別離。"
    ], 
    "rhythmic": "阮郎歸"
  }, 
  {
    "author": "秦觀", 
    "paragraphs": [
      "宮腰嫋嫋翠鬟鬆。", 
      "夜堂深處逢。", 
      "無端銀燭殞秋風。", 
      "靈犀得暗通。", 
      "身有恨，恨無窮。", 
      "星河沈曉空。", 
      "隴頭流水各西東。", 
      "佳期如夢中。"
    ], 
    "rhythmic": "阮郎歸"
  }, 
  {
    "author": "秦觀", 
    "paragraphs": [
      "瀟湘門外水平鋪。", 
      "月寒徵棹孤。", 
      "紅妝飲罷少踟躕。", 
      "有人偷向隅。", 
      "揮玉箸，灑真珠。", 
      "梨花春雨餘。", 
      "人人盡道斷腸初。", 
      "那堪腸已無。"
    ], 
    "rhythmic": "阮郎歸"
  }, 
  {
    "author": "秦觀", 
    "paragraphs": [
      "湘天風雨破寒初。", 
      "深沈庭院虛。", 
      "麗譙吹罷《小單于》。", 
      "迢迢清夜徂。", 
      "鄉夢斷，旅魂孤。", 
      "崢嶸歲又除。", 
      "衡陽猶有雁傳書。", 
      "郴陽和雁無。"
    ], 
    "rhythmic": "阮郎歸", 
    "tags": [
      "宋詞三百首"
    ]
  }, 
  {
    "author": "秦觀", 
    "paragraphs": [
      "北苑研膏，方圭圓璧，名動萬里京關。", 
      "碎身粉骨，功合上凌煙。", 
      "尊俎風流戰勝，降春睡、開拓愁邊。", 
      "纖纖捧，香泉濺乳，金縷鷓鴣斑。", 
      "相如，方病酒，一觴一詠，賓有羣賢。", 
      "便扶起燈前，醉玉頹山。", 
      "搜攬胸中萬卷，還傾動，三峽詞源。", 
      "歸來晚，文君未寢，相對曉妝殘。"
    ], 
    "rhythmic": "滿庭芳"
  }, 
  {
    "author": "秦觀", 
    "paragraphs": [
      "曉色雲開，春隨人意，驟雨才過還晴。", 
      "古臺芳榭，飛燕蹴紅英。", 
      "舞困榆錢自落，鞦韆外、綠水橋平。", 
      "東風裏，朱門映柳，低底按小秦箏。", 
      "多情。", 
      "行樂處，珠鈿翠蓋，玉轡紅纓。", 
      "漸酒空金榼，花困蓬瀛。", 
      "豆蔻梢頭舊恨，十年夢，屈指堪驚。", 
      "憑闌久，疏煙淡日，寂寞下蕪城。"
    ], 
    "rhythmic": "滿庭芳", 
    "tags": [
      "宋詞三百首"
    ]
  }, 
  {
    "author": "秦觀", 
    "paragraphs": [
      "雅燕飛觴，清談揮座，使君高會羣賢。", 
      "密雲雙鳳，初破縷金團。", 
      "窗外爐煙似動，開瓶試、一品香泉。", 
      "輕淘起，香生玉塵，雪濺紫甌圓。", 
      "嬌鬟。", 
      "宜美盼，雙擎翠袖，穩步紅蓮。", 
      "坐中客翻愁，酒醒歌闌。", 
      "點上紗籠畫燭，花驄弄、月影當軒。", 
      "頻相顧，餘歡未盡，欲去且流連。"
    ], 
    "rhythmic": "滿庭芳"
  }, 
  {
    "author": "秦觀", 
    "paragraphs": [
      "玉樓深鎖薄情種。", 
      "清夜悠悠誰共。", 
      "羞見枕衾鴛鳳。", 
      "悶即和衣擁。", 
      "無端畫角嚴城動。", 
      "驚破一番新夢。", 
      "窗外月華霜重。", 
      "聽徹梅花弄。"
    ], 
    "rhythmic": "桃源憶故人"
  }, 
  {
    "author": "秦觀", 
    "paragraphs": [
      "回顧。", 
      "漢宮路。", 
      "捍撥檀槽鸞對舞。", 
      "玉容寂寞花無主。", 
      "顧影偷彈玉箸。", 
      "未央宮殿知何處。", 
      "目送徵鴻南去。"
    ], 
    "rhythmic": "調笑令"
  }, 
  {
    "author": "秦觀", 
    "paragraphs": [
      "輦路。", 
      "江楓古。", 
      "樓上吹簫人在否。", 
      "菱花半璧香塵污。", 
      "往日繁華何處。", 
      "舊歡新愛誰是主。", 
      "啼笑兩難分付。"
    ], 
    "rhythmic": "調笑令"
  }, 
  {
    "author": "秦觀", 
    "paragraphs": [
      "翡翠。", 
      "好容止。", 
      "誰使庸奴輕點綴。", 
      "裴郎一見心如醉。", 
      "笑裏偷傳深意。", 
      "羅衣中夜與門吏。", 
      "暗結城西幽會。"
    ], 
    "rhythmic": "調笑令"
  }, 
  {
    "author": "秦觀", 
    "paragraphs": [
      "相慕。", 
      "無雙女。", 
      "當日尚書先曾許。", 
      "王郎明俊神仙侶。", 
      "腸斷別離情苦。", 
      "數年睽恨今復遇。", 
      "笑指襄江歸去。"
    ], 
    "rhythmic": "調笑令"
  }, 
  {
    "author": "秦觀", 
    "paragraphs": [
      "腸斷。", 
      "繡簾卷。", 
      "妾願身爲樑上燕。", 
      "朝朝暮暮長相見。", 
      "莫遣恩遷情變。", 
      "紅綃粉淚知何限。", 
      "萬古空傳遺怨。"
    ], 
    "rhythmic": "調笑令"
  }, 
  {
    "author": "秦觀", 
    "paragraphs": [
      "戀戀。", 
      "樓中燕。", 
      "燕子樓空春色晚。", 
      "將軍一去音容遠。", 
      "空鎖樓中深怨。", 
      "春風重到人不見。", 
      "十二闌干倚遍。"
    ], 
    "rhythmic": "調笑令"
  }, 
  {
    "author": "秦觀", 
    "paragraphs": [
      "春夢。", 
      "神仙洞。", 
      "冉冉拂牆花樹動。", 
      "西廂待月知誰共。", 
      "更覺玉人情重。", 
      "紅娘深夜行雲送。", 
      "困嚲釵橫金鳳。"
    ], 
    "rhythmic": "調笑令"
  }, 
  {
    "author": "秦觀", 
    "paragraphs": [
      "柳岸。", 
      "水清淺。", 
      "笑折荷花呼女伴。", 
      "盈盈日照新妝面。", 
      "水調空傳幽怨。", 
      "扁舟日暮笑聲遠。", 
      "對此令人腸斷。"
    ], 
    "rhythmic": "調笑令"
  }, 
  {
    "author": "秦觀", 
    "paragraphs": [
      "眷戀。", 
      "西湖岸。", 
      "湖面樓臺侵雲漢。", 
      "阿溪本是飛瓊伴。", 
      "風月朱扉斜掩。", 
      "謝郎巧思詩裁翦。", 
      "能動芳懷幽怨。"
    ], 
    "rhythmic": "調笑令", 
    "tags": [
      "西湖"
    ]
  }, 
  {
    "author": "秦觀", 
    "paragraphs": [
      "心素。", 
      "與誰語。", 
      "始信別離情最苦。", 
      "蘭舟欲解春江暮。", 
      "精爽隨君歸去。", 
      "異時攜手重來處。", 
      "夢覺春風庭戶。"
    ], 
    "rhythmic": "調笑令"
  }, 
  {
    "author": "秦觀", 
    "paragraphs": [
      "高城望斷塵如霧。", 
      "不見聯驂處。", 
      "夕陽村外小灣頭。", 
      "只有柳花無數、送歸舟。", 
      "瓊枝玉樹頻相見。", 
      "只恨離人遠。", 
      "欲將幽事寄青樓。", 
      "爭奈無情江水、不西流。"
    ], 
    "rhythmic": "虞美人"
  }, 
  {
    "author": "秦觀", 
    "paragraphs": [
      "碧桃天上栽和露。", 
      "不是凡花數。", 
      "亂山深處水瀠回。", 
      "可惜一枝如畫、爲誰開。", 
      "輕寒細雨情何限。", 
      "不道春難管。", 
      "爲君沈醉又何妨。", 
      "祗怕酒醒時候、斷人腸。"
    ], 
    "rhythmic": "虞美人"
  }, 
  {
    "author": "秦觀", 
    "paragraphs": [
      "行行信馬橫塘畔。", 
      "煙水秋平岸。", 
      "綠荷多少夕陽中。", 
      "知爲阿誰凝恨、背西風。", 
      "紅妝艇子來何處。", 
      "蕩槳偷相顧。", 
      "鴛鴦驚起不無愁。", 
      "柳外一雙飛去、卻回頭。"
    ], 
    "rhythmic": "虞美人"
  }, 
  {
    "author": "秦觀", 
    "paragraphs": [
      "醉漾輕舟，信流引到花深處。", 
      "塵緣相誤。", 
      "無計花間住。", 
      "煙水茫茫，千里斜陽暮。", 
      "山無數。", 
      "亂紅如雨。", 
      "不記來時路。"
    ], 
    "rhythmic": "點絳脣"
  }, 
  {
    "author": "秦觀", 
    "paragraphs": [
      "月轉烏啼，畫堂宮徵生離恨。", 
      "美人愁悶。", 
      "不管羅衣褪。", 
      "清淚斑斑，揮斷柔腸寸。", 
      "嗔人問。", 
      "背燈偷搵。", 
      "拭盡殘妝粉。"
    ], 
    "rhythmic": "點絳脣"
  }, 
  {
    "author": "秦觀", 
    "paragraphs": [
      "幸自得。", 
      "一分索強，教人難吃。", 
      "好好地惡了十來日。", 
      "恰而今、較些不。", 
      "須管啜持教笑，又也何須肐織。", 
      "衠倚賴臉兒得人惜。", 
      "放軟頑、道不得。"
    ], 
    "rhythmic": "品令"
  }, 
  {
    "author": "秦觀", 
    "paragraphs": [
      "掉又懼。", 
      "天然個品格。", 
      "於中壓一。", 
      "簾兒下時把鞋兒踢。", 
      "語低低、笑咭咭。", 
      "每每秦樓相見，見了無限憐惜。", 
      "人前強不欲相沾識。", 
      "把不定、臉兒赤。"
    ], 
    "rhythmic": "品令"
  }, 
  {
    "author": "秦觀", 
    "paragraphs": [
      "玉漏迢迢盡，銀潢淡淡橫。", 
      "夢迴宿酒未全醒。", 
      "已被鄰雞催起、怕天明。", 
      "臂上妝猶在，襟間淚尚盈。", 
      "水邊燈火漸人行。", 
      "天外一鉤殘月、帶三星。"
    ], 
    "rhythmic": "南歌子"
  }, 
  {
    "author": "秦觀", 
    "paragraphs": [
      "愁鬢香雲墜，嬌眸水玉裁。", 
      "月屏風幌爲誰開。", 
      "天外不知音耗、百般猜。", 
      "玉露沾庭砌，金風動琯灰。", 
      "相看有似夢初回。", 
      "只恐又拋人去、幾時來。"
    ], 
    "rhythmic": "南歌子"
  }, 
  {
    "author": "秦觀", 
    "paragraphs": [
      "香墨彎彎畫，燕脂淡淡勻。", 
      "揉藍衫子杏黃裙。", 
      "獨倚玉闌無語、點檀脣。", 
      "人去空流水，花飛半掩門。", 
      "亂山何處覓行雲。", 
      "又是一鉤新月、照黃昏。"
    ], 
    "rhythmic": "南歌子"
  }, 
  {
    "author": "秦觀", 
    "paragraphs": [
      "千里瀟湘挼藍浦，藍橈昔日曾經。", 
      "月高風定露華清。", 
      "微波澄不動，冷浸一天星。", 
      "獨倚危檣情悄悄，遙聞妃瑟泠泠。", 
      "新聲寒盡古今情。", 
      "曲終人不見，江上數峯青。"
    ], 
    "rhythmic": "臨江仙"
  }, 
  {
    "author": "秦觀", 
    "paragraphs": [
      "髻子偎人嬌不整，眼兒失睡微重。", 
      "尋思模樣早心忪。", 
      "斷腸攜手，何事太匆匆。", 
      "不忍殘紅猶在臂，翻疑夢裏相逢。", 
      "遙憐南埭上孤篷。", 
      "夕陽流水，紅滿淚痕中。"
    ], 
    "rhythmic": "臨江仙"
  }, 
  {
    "author": "秦觀", 
    "paragraphs": [
      "春路雨添花，花動一山春色。", 
      "行到小溪深處，有黃鸝千百。", 
      "飛雲當面化龍蛇，夭矯轉空碧。", 
      "醉臥古藤陰下，了不知南北。"
    ], 
    "rhythmic": "好事近"
  }, 
  {
    "author": "秦觀", 
    "paragraphs": [
      "我會從事風流府。"
    ], 
    "rhythmic": "失調名"
  }, 
  {
    "author": "秦觀", 
    "paragraphs": [
      "喚起一聲人悄。", 
      "衾冷夢寒窗曉。", 
      "瘴雨過，海棠晴，春色又添多少。", 
      "社甕釀成微笑。", 
      "半缺癭瓢共舀。", 
      "覺健倒，急投牀，醉鄉廣大人間小。"
    ], 
    "rhythmic": "添春色・醉鄉春"
  }, 
  {
    "author": "秦觀", 
    "paragraphs": [
      "靄靄迷春態，溶溶媚曉光。", 
      "不應容易下巫陽。", 
      "祗恐翰林前世、是襄王。", 
      "暫爲清歌駐，還因暮雨忙。", 
      "瞥然飛去斷人腸。", 
      "空使蘭臺公子、賦高唐。"
    ], 
    "rhythmic": "南柯子・南歌子"
  }, 
  {
    "author": "秦觀", 
    "paragraphs": [
      "天若有情，天也爲人煩惱。"
    ], 
    "rhythmic": "失調名"
  }, 
  {
    "author": "秦觀", 
    "paragraphs": [
      "糉團桃柳，盈門共壘，把菖蒲、旋刻個人人。"
    ], 
    "rhythmic": "失調名"
  }, 
  {
    "author": "秦觀", 
    "paragraphs": [
      "東風吹柳日初長。", 
      "雨餘芳草斜陽。", 
      "杏花零落燕泥香。", 
      "睡損紅妝。", 
      "香篆暗消鸞鳳，畫屏縈繞瀟湘。", 
      "暮寒輕透薄羅裳。", 
      "無限思量。"
    ], 
    "rhythmic": "畫堂春"
  }, 
  {
    "author": "秦觀", 
    "paragraphs": [
      "過秦淮曠望，回蕭灑、絕纖塵。", 
      "愛清景風蛩，吟鞭醉帽，時度疏林。", 
      "秋來政情味淡，更一重煙水一重雲。", 
      "千古行人舊恨，盡應分付今人。", 
      "漁村。", 
      "望斷橫門。", 
      "蘆荻浦、雁先聞。", 
      "對觸目淒涼，紅凋岸蓼，翠減汀蘋。", 
      "憑高正千嶂暗，便無情到此也銷魂。", 
      "江月知人念遠，上樓來照黃昏。"
    ], 
    "rhythmic": "木蘭花慢"
  }, 
  {
    "author": "秦觀", 
    "paragraphs": [
      "銀燭生花如紅豆。", 
      "這好事、而今有。", 
      "夜闌人靜曲屏深，借寶瑟、輕輕招手。", 
      "一陣白蘋風，故滅燭、教相就。", 
      "花帶雨、冰肌香透。", 
      "恨啼鳥、轆轤聲曉。", 
      "岸柳微風吹殘酒。", 
      "斷腸時、至今依舊。", 
      "鏡中消瘦。", 
      "那人知後，怕你來僝僽。"
    ], 
    "rhythmic": "御街行"
  }, 
  {
    "author": "秦觀", 
    "paragraphs": [
      "風起雲間，雁橫天末，嚴城畫角，梅花三奏。", 
      "塞草西風，凍雲籠月，窗外曉寒輕透。", 
      "人去香猶在，孤衾長閒餘繡。", 
      "恨與宵長，一夜薰爐，添盡香獸。", 
      "前事空勞回首。", 
      "雖夢斷春歸，相思依舊。", 
      "湘瑟聲沈，庾梅信斷，誰念畫眉人瘦。", 
      "一句難忘處，怎忍辜、耳邊輕咒。", 
      "任人攀折，可憐又學，章臺楊柳。"
    ], 
    "rhythmic": "青門飲"
  }, 
  {
    "author": "秦觀", 
    "paragraphs": [
      "何事東君又去。", 
      "空滿院、落花飛絮。", 
      "巧燕暱喃向誰語。", 
      "何曾解、說伊家、些子苦。", 
      "況是傷心緒。", 
      "念個人、又成睽阻。", 
      "一覺相思夢迴處。", 
      "連宵雨、更那堪、聞杜宇。"
    ], 
    "rhythmic": "夜遊宮"
  }, 
  {
    "author": "秦觀", 
    "paragraphs": [
      "見揚州獨有，天下無雙，號爲瓊樹。", 
      "占斷天風，歲花開兩次。", 
      "九朵一苞，攢成環玉，心似珠璣綴。", 
      "瓣瓣玲瓏，枝枝潔淨，世上無花類。", 
      "冷露朝凝，香風遠送，信是瓊瑤貴。", 
      "料得天宮有，此地久難留住。", 
      "翰苑才人，貴家公子，都要看花去。", 
      "莫吝金錢，好尋詩伴，日日花前醉。"
    ], 
    "rhythmic": "醉蓬萊"
  }, 
  {
    "author": "秦觀", 
    "paragraphs": [
      "越豔風流，佔天上、人間第一。", 
      "須信道、絕塵標緻，傾城顏色。", 
      "翠綰垂螺雙髻小，柳柔花媚嬌無力。", 
      "笑從來、到處只聞名，今相識。", 
      "臉兒美，鞋兒窄。", 
      "玉纖嫩，酥胸白。", 
      "自覺愁腸攪亂，坐中狂客。", 
      "金縷和杯曾有分，寶釵落枕知何日。", 
      "謾從今、一點在心頭，空成憶。"
    ], 
    "rhythmic": "滿江紅"
  }, 
  {
    "author": "秦觀", 
    "paragraphs": [
      "碧雲寥廓。", 
      "倚闌悵望情離索。", 
      "悲秋自怯羅衣薄。", 
      "曉鏡空懸，懶把青絲掠。", 
      "江山滿眼今非昨。", 
      "紛紛木葉風中落。", 
      "別巢燕子辭簾幕。", 
      "有意東君，故把紅絲縛。"
    ], 
    "rhythmic": "一斛珠"
  }, 
  {
    "author": "米芾", 
    "paragraphs": [
      "溪面荷香粲粲，林端遠岫青青。", 
      "楚天秋色太多情。", 
      "雲捲菸收風定。", 
      "夜靜冰娥欲上，夢迴醉眼初醒。", 
      "玉瓶未恥有新聲。", 
      "一曲請君來聽。"
    ], 
    "rhythmic": "西江月"
  }, 
  {
    "author": "米芾", 
    "paragraphs": [
      "蒹葭風外菸籠柳。", 
      "數疊遙山眉黛秀。", 
      "微雨過江來。", 
      "煩襟爲一開。", 
      "沙邊臨望處。", 
      "紫燕雙飛語。", 
      "舉酒送飛雲。", 
      "夜涼愁夢頻。"
    ], 
    "rhythmic": "菩薩蠻"
  }, 
  {
    "author": "米芾", 
    "paragraphs": [
      "砧聲送風急，蟋蟀思高秋。", 
      "我來對景，不學宋玉解悲愁。", 
      "收拾淒涼興況，分付尊中醽醁，倍覺不勝幽。", 
      "自有多情處，明月掛南樓。", 
      "悵襟懷，橫玉笛，韻悠悠。", 
      "清時良夜，借我此地倒金甌。", 
      "可愛一天風物，遍倚闌干十二，宇宙若萍浮。", 
      "醉困不知醒，敧枕臥江流。"
    ], 
    "rhythmic": "水調歌頭"
  }, 
  {
    "author": "米芾", 
    "paragraphs": [
      "昔日丹陽行樂裏。", 
      "紫金浮玉臨無地。", 
      "寶閣化成彌勒世。", 
      "龍宮對。", 
      "時時更有天花墜。", 
      "浩渺一天秋水至。", 
      "鯨鯢鼓鬣連山沸。", 
      "員嶠岱輿更贔屓。", 
      "無根蒂。", 
      "莫教龍伯邦人戲。"
    ], 
    "rhythmic": "漁家傲"
  }, 
  {
    "author": "米芾", 
    "paragraphs": [
      "躑躕山下濡須水，我更委佗。", 
      "物阜時和。", 
      "迨暇相逢笑復歌。", 
      "江湖樓上憑闌久，極目滄波。", 
      "天鑑如磨。", 
      "偏映華簪雪一窩。"
    ], 
    "rhythmic": "醜奴兒・採桑子"
  }, 
  {
    "author": "米芾", 
    "paragraphs": [
      "雲間皓月。", 
      "光照銀淮來萬折。", 
      "海岱樓中。", 
      "拂袖雄披楚岸風。", 
      "醉餘清夜。", 
      "羽扇綸巾人入畫。", 
      "江遠淮長。", 
      "舉首宗英醒更狂。"
    ], 
    "rhythmic": "減字木蘭花"
  }, 
  {
    "author": "米芾", 
    "paragraphs": [
      "平生真賞。", 
      "紙上龍蛇三五行。", 
      "富貴功名。", 
      "老境誰堪寵辱驚。", 
      "寸心誰語。", 
      "只有當年袁與許。", 
      "歸到寥陽。", 
      "玉簡霞衣侍帝旁。"
    ], 
    "rhythmic": "減字木蘭花"
  }, 
  {
    "author": "米芾", 
    "paragraphs": [
      "莘野寥寥，渭濱漠漠情何限。", 
      "萬重堆案。", 
      "懶更重經眼。", 
      "兒輩休驚，頭上霜華滿。", 
      "功名晚。", 
      "水雲蕭散。", 
      "漫就驛亭看。"
    ], 
    "rhythmic": "點絳脣"
  }, 
  {
    "author": "米芾", 
    "paragraphs": [
      "雙雙鴛鴦戲蘋洲。", 
      "幾行煙柳柔。", 
      "一聲長笛咽清秋。", 
      "碧雲生暮愁。", 
      "鉤月掛，綺霞收。", 
      "浦南人泛舟。", 
      "娟娟何處燭明眸。", 
      "相望徒倚樓。"
    ], 
    "rhythmic": "阮郎歸"
  }, 
  {
    "author": "米芾", 
    "paragraphs": [
      "千古漣漪清絕地。", 
      "海岱樓高，下瞰秦淮尾。", 
      "水浸碧天天似水。", 
      "廣寒宮闕人間世。", 
      "靄靄春和生海市。", 
      "鰲戴三山，頃刻隨輪至。", 
      "寶月圓時多異氣。", 
      "夜光一顆千金貴。"
    ], 
    "rhythmic": "蝶戀花"
  }, 
  {
    "author": "米芾", 
    "paragraphs": [
      "薰風吹動滿池蓮。", 
      "曉雲樓閣鮮。", 
      "繡閣華堂嘉會，齊拜玉爐煙。", 
      "斟美酒，奉觥船。", 
      "祝芳筵。", 
      "宜春耐夏，多福壯嚴，富貴長年。"
    ], 
    "rhythmic": "訴衷情"
  }, 
  {
    "author": "米芾", 
    "paragraphs": [
      "勞生奔走困粗官。", 
      "攬鏡鬢毛斑。", 
      "物外平生蕭散，微宦興闌珊。", 
      "奇勝處，每平闌。", 
      "定望遠。", 
      "好山如畫，水繞雲縈，無計成閒。"
    ], 
    "rhythmic": "訴衷情"
  }, 
  {
    "author": "米芾", 
    "paragraphs": [
      "暖日晴烘候小春。", 
      "際天和氣與精神。", 
      "靈臺靜養千年壽，丹竈全無一點塵。", 
      "壽彭祖，壽廣成。", 
      "華陽仙裔是今身。", 
      "夜來銀漢清如洗，南極星中見老人。"
    ], 
    "rhythmic": "鷓鴣天"
  }, 
  {
    "author": "米芾", 
    "paragraphs": [
      "雲液無聲白似銀。", 
      "紅霞一抹百花新。", 
      "觴多莫壓頻頻勸，一片花飛減卻春。", 
      "蜂翅亂，蝶眉顰。", 
      "花間啼鳥勸遊人。", 
      "人生無事須行樂，富貴何時且健身。"
    ], 
    "rhythmic": "鷓鴣天"
  }, 
  {
    "author": "米芾", 
    "paragraphs": [
      "祝壽慶生申。", 
      "德日維新。", 
      "期頤眉壽壽長春。", 
      "五福三靈祿永永，長壽仙人。", 
      "遐算等莊椿。", 
      "□德康寧。", 
      "年年歡會笑欣欣。", 
      "歲歲仰依□壽域，彭祖廣成。"
    ], 
    "rhythmic": "浪淘沙"
  }, 
  {
    "author": "米芾", 
    "paragraphs": [
      "日射平溪玉宇中。", 
      "雲橫遠渚岫重重。", 
      "野花猶向澗邊紅。", 
      "靜看沙頭魚入網，閒支藜杖醉吟風。", 
      "小春天氣惱人濃。"
    ], 
    "rhythmic": "浣溪沙"
  }, 
  {
    "author": "米芾", 
    "paragraphs": [
      "風爐煮茶。", 
      "霜刀剖瓜。", 
      "暗香微透窗紗。", 
      "是池中藕花。", 
      "高梳髻鴉。", 
      "濃妝臉霞。", 
      "玉尖彈動琵琶。", 
      "問香醪飲麼。"
    ], 
    "rhythmic": "醉太平"
  }, 
  {
    "author": "李甲", 
    "paragraphs": [
      "秋容江上，岸花老，蘋洲白。", 
      "露溼蒹葭，浦嶼漸增寒色。", 
      "閒漁唱晚，鶩雁驚飛處，映遠磧。", 
      "數點輕帆，送天際歸客。", 
      "鳳台人散，漫回首。", 
      "沈消息。", 
      "素鯉無憑，樓上暮雲凝碧。", 
      "時向西風下，認遠笛。", 
      "宋玉悲懷，未信金樽消得。"
    ], 
    "rhythmic": "望雲涯引"
  }, 
  {
    "author": "李甲", 
    "paragraphs": [
      "蕙蘭香泛，孤嶼潮平，驚鷗散雪。", 
      "迤邐點破，澄江秋色。", 
      "暝靄向斂，疏雨乍收，染出藍峯千尺。", 
      "漁舍孤煙鎖寒磧。", 
      "畫鷁翠帆旋解，輕艤晴霞岸側。", 
      "正念往悲酸，懷鄉慘切。", 
      "何處引羌笛。", 
      "追惜。", 
      "當時富春佳地，嚴光釣址空遺蹟。", 
      "華星沈後，扁舟泛去，蕭灑閒名圖籍。", 
      "離觴吊終寓目，意斷魂消淚滴。", 
      "漸洞天晚，回首暮雲千古碧。"
    ], 
    "rhythmic": "吊嚴陵"
  }, 
  {
    "author": "李甲", 
    "paragraphs": [
      "漸東風暖，隴梅殘，霽雲碧。", 
      "嫩草柔條，又回江城春色。", 
      "乍促銀籤，便篆香紋蠟有餘跡。", 
      "愁夢相兼，盡日高無力。", 
      "這些離恨，依然是、酒醒又如織。", 
      "料伊懷情，也應向人端的。", 
      "何故近日，全然無消息。", 
      "問伊看，伊教人到此，如何休得。"
    ], 
    "rhythmic": "夢玉人引"
  }, 
  {
    "author": "李甲", 
    "paragraphs": [
      "賣酒爐邊，尋芳原上，亂花飛絮悠悠。", 
      "已蝶稀鶯散，便擬把長繩、系日無由。", 
      "謾道草忘憂。", 
      "也徒將，酒解閒愁。", 
      "正江南春盡，行人千里，蘋滿汀洲。", 
      "有翠紅徑裏，盈盈似簇，芳茵禊飲，時笑時謳。", 
      "當暖風遲景，任相將永日，爛熳狂遊。", 
      "誰信盛狂中，有離情、忽到心頭。", 
      "向尊前擬問，雙燕來時，曾過秦樓。"
    ], 
    "rhythmic": "過秦樓"
  }, 
  {
    "author": "李甲", 
    "paragraphs": [
      "芳草碧色，萋萋遍南陌。", 
      "暖絮亂紅，也知人、春愁無力。", 
      "憶得盈盈拾翠侶，共攜賞、鳳城寒食。", 
      "到今來，海角逢春，天涯爲客。", 
      "愁旋釋。", 
      "還似織。", 
      "淚暗拭。", 
      "又偷滴。", 
      "謾佇立、遍倚危闌，盡黃昏，也只是、暮雲凝碧。", 
      "拼則而已今拼了，忘則怎生便忘得。", 
      "又還問鱗鴻，試重尋消息。"
    ], 
    "rhythmic": "帝臺春", 
    "tags": [
      "宋詞三百首"
    ]
  }, 
  {
    "author": "李甲", 
    "paragraphs": [
      "杳杳春江闊。", 
      "收細雨、風蹙波聲無歇。", 
      "雁去汀洲暖，岸蕪靜，翠染遙山一抹。", 
      "羣鷗聚散，徵航來去，隔水相望楚越。", 
      "對此、凝情久，念往歲上國，嬉遊時節。", 
      "鬥草園林，賣花巷陌，觸處風光奇絕。", 
      "正恁濃歡裏，悄不意、頓有天涯離別。", 
      "看那梅生翠實，柳飄狂絮，沒個人共折。", 
      "把而今、愁煩滋味，教向誰說。"
    ], 
    "rhythmic": "擊梧桐"
  }, 
  {
    "author": "李甲", 
    "paragraphs": [
      "絕羽沈鱗，埋花葬玉，杳杳悲前事。", 
      "對一盞寒燈，數點流螢，悄悄畫屏，巫山十二。", 
      "蕣臉星眸，蕙情蘭性，一旦成流水。", 
      "便縱有、甘泉妙手，洪都方士何濟。", 
      "香閨寶砌。", 
      "臨妝處，迤邐苔痕翠。", 
      "更不忍看伊，繡殘鴛侶，而今尚有，啼紅粉漬。", 
      "好夢不來，斷雲飛去，黯黯情無際。", 
      "謾飲盡香醪，奈向愁腸，消遣無計。"
    ], 
    "rhythmic": "幔卷綢・慢卷綢"
  }, 
  {
    "author": "李甲", 
    "paragraphs": [
      "霽霞散曉，射水村漸明，漁火方絕。", 
      "灘露夜潮痕，注凍瀨悽咽。", 
      "徵鴻來時應負書，見疏柳、更憶伊同折。", 
      "異鄉憔悴，那堪更逢，歲窮時節。", 
      "東風暗回暖律。", 
      "算拆遍江梅，消盡巖雪。", 
      "唯有這愁腸，也依舊千結。", 
      "私言竊語些誓約，便眠思夢想無休歇。", 
      "這些離恨，除非對著、說似明月。"
    ], 
    "rhythmic": "望春回"
  }, 
  {
    "author": "李甲", 
    "paragraphs": [
      "江國陸郎封寄後，獨自冠羣芳。", 
      "折時雪裏，帶時燈下，香面訝爭光。", 
      "而今不怕吹羌管，一任更繁霜。", 
      "玳筵賞處，玉纖整後，猶勝嶺頭香。"
    ], 
    "rhythmic": "少年遊"
  }, 
  {
    "author": "趙令畤", 
    "paragraphs": [
      "麗質仙娥生月殿。", 
      "謫向人間，未免凡情亂。", 
      "宋玉牆東流美盼。", 
      "亂花深處曾相見。", 
      "密意濃歡方有便。", 
      "不奈浮名，旋遣輕分散。", 
      "最恨多才情太淺。", 
      "等閒不念離人怨。"
    ], 
    "rhythmic": "蝶戀花"
  }, 
  {
    "author": "趙令畤", 
    "paragraphs": [
      "錦額重簾深幾許。", 
      "繡履彎彎，未省離朱戶。", 
      "強出嬌羞都不語。", 
      "絳綃頻掩酥胸素。", 
      "黛淺愁紅妝淡佇。", 
      "怨絕情凝，不肯聊回顧。", 
      "媚臉未勻新淚污。", 
      "梅英猶帶春朝露。"
    ], 
    "rhythmic": "蝶戀花"
  }, 
  {
    "author": "趙令畤", 
    "paragraphs": [
      "懊惱嬌癡情未慣。", 
      "不道看看，役得人腸斷。", 
      "萬語千言都不管。", 
      "蘭房跬步如天遠。", 
      "廢寢忘餐思想遍。", 
      "賴有青鸞，不必憑魚雁。", 
      "密寫香箋論繾綣。", 
      "春詞一紙芳心亂。"
    ], 
    "rhythmic": "蝶戀花"
  }, 
  {
    "author": "趙令畤", 
    "paragraphs": [
      "庭院黃昏春雨霽。", 
      "一縷深心，百種成牽繫。", 
      "青翼驀然來報喜。", 
      "魚箋微諭相容意。", 
      "待月西廂人不寐。", 
      "簾影搖光，朱戶猶慵閉。", 
      "花動拂牆紅萼墜。", 
      "分明疑是情人至。"
    ], 
    "rhythmic": "蝶戀花"
  }, 
  {
    "author": "趙令畤", 
    "paragraphs": [
      "屈指幽期惟恐誤。", 
      "恰到春宵，明月當三五。", 
      "紅影壓牆花密處。", 
      "花陰便是桃源路。", 
      "不謂蘭誠金石固。", 
      "斂袂怡聲，恣把多才數。", 
      "惆悵空回誰共語。", 
      "只應化作朝雲去。"
    ], 
    "rhythmic": "蝶戀花"
  }, 
  {
    "author": "趙令畤", 
    "paragraphs": [
      "數夕孤眠如度歲。", 
      "將謂今生，會合終無計。", 
      "正是斷腸凝望際。", 
      "雲心捧得嫦娥至。", 
      "玉困花柔羞抆淚。", 
      "端麗妖嬈，不與前時比。", 
      "人去月斜疑夢寐。", 
      "衣香猶在妝留臂。"
    ], 
    "rhythmic": "蝶戀花"
  }, 
  {
    "author": "趙令畤", 
    "paragraphs": [
      "一夢行雲還暫阻。", 
      "盡把深誠，綴作新詩句。", 
      "幸有青鸞堪密付。", 
      "良宵從此無虛度。", 
      "兩意相歡朝又暮。", 
      "爭奈郎鞭，暫指長安路。", 
      "最是動人愁怨處。", 
      "離情盈抱終無語。"
    ], 
    "rhythmic": "蝶戀花"
  }, 
  {
    "author": "趙令畤", 
    "paragraphs": [
      "碧沼鴛鴦交頸舞。", 
      "正恁雙棲，又遣分飛去。", 
      "灑翰贈言終不許。", 
      "援琴請盡奴衷素。", 
      "曲未成聲先怨慕。", 
      "忍淚凝情，強作霓裳序。", 
      "彈到離愁悽咽處。", 
      "弦腸俱斷梨花雨。"
    ], 
    "rhythmic": "蝶戀花"
  }, 
  {
    "author": "趙令畤", 
    "paragraphs": [
      "別後相思心目亂。", 
      "不謂芳音，忽寄南來雁。", 
      "卻寫花箋和淚卷。", 
      "細書方寸教伊看。", 
      "獨寐良宵無計遣。", 
      "夢裏依稀，暫若尋常見。", 
      "幽會未終魂已斷。", 
      "半衾如暖人猶遠。"
    ], 
    "rhythmic": "蝶戀花"
  }, 
  {
    "author": "趙令畤", 
    "paragraphs": [
      "尺素重重封錦字。", 
      "未盡幽閨，別後心中事。", 
      "佩玉採絲文竹器。", 
      "願君一見知深意。", 
      "環玉長圓絲萬系。", 
      "竹上斕斑，總是相思淚。", 
      "物會見郎人永棄。", 
      "心馳魂去神千里。"
    ], 
    "rhythmic": "蝶戀花"
  }, 
  {
    "author": "趙令畤", 
    "paragraphs": [
      "夢覺高唐雲雨散。", 
      "十二巫峯，隔斷相思眼。", 
      "不爲旁人移步懶。", 
      "爲郎憔悴羞郎見。", 
      "青翼不來孤鳳怨。", 
      "露失桃源，再會終無便。", 
      "舊恨新愁無計遣。", 
      "情深何似情俱淺。"
    ], 
    "rhythmic": "蝶戀花"
  }, 
  {
    "author": "趙令畤", 
    "paragraphs": [
      "鏡破人離何處問。", 
      "路隔銀河，歲會知猶近。", 
      "只道新來消瘦損。", 
      "玉容不見空傳信。", 
      "棄擲前歡俱未忍。", 
      "豈料盟言，陡頓無憑準。", 
      "地久天長終有盡，綿綿不似無窮恨。"
    ], 
    "rhythmic": "蝶戀花"
  }, 
  {
    "author": "趙令畤", 
    "paragraphs": [
      "宿雨洗空臺榭瑩。", 
      "下盡珠簾寒未定。", 
      "花開花落幾番晴，春欲竟。", 
      "愁未醒。", 
      "池面杏花紅透影。", 
      "一紙短書言不盡。", 
      "明月清風還記省。", 
      "玉樓香斷又天香，閒展興。", 
      "臨好景。", 
      "心似亂萍何處整。"
    ], 
    "rhythmic": "天仙子"
  }, 
  {
    "author": "趙令畤", 
    "paragraphs": [
      "穩小弓鞋三寸羅。", 
      "歌脣清韻一櫻多。", 
      "燈前秀豔總橫波。", 
      "指下鳴泉清杳渺，掌中迴旋小婆娑。", 
      "明朝歸路奈情何。"
    ], 
    "rhythmic": "浣溪沙"
  }, 
  {
    "author": "趙令畤", 
    "paragraphs": [
      "輕鷗欲下春塘浴。", 
      "雙雙飛破春煙綠。", 
      "兩岸野薔薇。", 
      "翠籠薰繡衣。", 
      "憑船閒弄水。", 
      "中有相思意。", 
      "憶得去年時。", 
      "水邊初別離。"
    ], 
    "rhythmic": "菩薩蠻"
  }, 
  {
    "author": "趙令畤", 
    "paragraphs": [
      "長淮渺渺寒煙白。", 
      "憑闌人是霜臺客。", 
      "詩句妙春豪。", 
      "風雲不啻高。", 
      "樽前人已老。", 
      "餘恨連芳草。", 
      "一曲酒醒時。", 
      "梧桐月欲低。"
    ], 
    "rhythmic": "菩薩蠻"
  }, 
  {
    "author": "趙令畤", 
    "paragraphs": [
      "春風試手先梅蕊。", 
      "頩姿冷豔明沙水。", 
      "不受衆芳知。", 
      "端須月與期。", 
      "清香閒自遠。", 
      "先向釵頭見。", 
      "雪後燕瑤池。", 
      "人間第一枝。"
    ], 
    "rhythmic": "菩薩蠻"
  }, 
  {
    "author": "趙令畤", 
    "paragraphs": [
      "急雨漲溪渾，小樹帶山秋色。", 
      "輕棹暮天歸路，嫋芙蓉煙白。", 
      "酒醒香冷夢迴時，蟲聲正悽絕。", 
      "只覺小窗風月，與昨宵都別。"
    ], 
    "rhythmic": "好事近"
  }, 
  {
    "author": "趙令畤", 
    "paragraphs": [
      "樓上風和玉漏遲。", 
      "鞦韆庭院靜，百花飛。", 
      "午窗才起暖金卮。", 
      "勻面了，闌畔看春池。", 
      "何事苦顰眉。", 
      "碧雲春信斷，盡來時。", 
      "鴛鴦遊戲鎮相隨。", 
      "雲霧斂，新月掛天西。"
    ], 
    "rhythmic": "小重山"
  }, 
  {
    "author": "趙令畤", 
    "paragraphs": [
      "雨霽風高天氣清。", 
      "玉盤浮出海，轉空明。", 
      "小窗簾影冷如冰。", 
      "愁不寐，獨自傍階行。", 
      "情似浪頭輕。", 
      "一番銷欲盡，一番生。", 
      "無言惆悵到參橫。", 
      "人慾起，鵯鵊幾聲鳴。"
    ], 
    "rhythmic": "小重山"
  }, 
  {
    "author": "趙令畤", 
    "paragraphs": [
      "欲減羅衣寒未去。", 
      "不卷珠簾，人在深深處。", 
      "紅杏枝頭花幾許。", 
      "啼痕止恨清明雨。", 
      "盡日沈煙香一縷。", 
      "宿酒醒遲，惱破春情緒。", 
      "飛燕又將歸信誤。", 
      "小屏風上西江路。"
    ], 
    "rhythmic": "蝶戀花", 
    "tags": [
      "宋詞三百首"
    ]
  }, 
  {
    "author": "趙令畤", 
    "paragraphs": [
      "卷絮風頭寒欲盡。", 
      "墜粉飄香，日日紅成陣。", 
      "新酒又添殘酒困。", 
      "今春不減前春恨。", 
      "蝶去鶯飛無處問。", 
      "隔水高樓，望斷雙魚信。", 
      "惱亂橫波秋一寸。", 
      "斜陽只與黃昏近。"
    ], 
    "rhythmic": "蝶戀花"
  }, 
  {
    "author": "趙令畤", 
    "paragraphs": [
      "人世一場大夢，我生魔了十年。", 
      "明窗千古探遺編。", 
      "不救飢寒一點。", 
      "更被維摩老子，不教此處容言。", 
      "爐薰清炷坐安禪。", 
      "物物頭頭顯現。"
    ], 
    "rhythmic": "西江月"
  }, 
  {
    "author": "趙令畤", 
    "paragraphs": [
      "玉枕生涼，金缸傳曉，敗葉飛破清秋。", 
      "雨餘翻浪，渺渺阻行舟。", 
      "暫系汀洲側畔，風夜起、荻葉添愁。", 
      "銀屏遠，龍香漸盡，還是夢揚州。", 
      "更籌。", 
      "何太永，當年情事，今日堪酬。", 
      "最苦恨紅樓，笑我飄浮。", 
      "爲寄相思細字，教字字、愁蹙眉頭。", 
      "淒涼久，漁人唱曉，隨月過橫溝。"
    ], 
    "rhythmic": "滿庭芳"
  }, 
  {
    "author": "趙令畤", 
    "paragraphs": [
      "春風依舊。", 
      "著意隨堤柳。", 
      "搓得蛾兒黃欲就。", 
      "天氣清明時候。", 
      "去年紫陌青門。", 
      "今霄雨魄雲魂。", 
      "斷送一生憔悴，只銷幾個黃昏。"
    ], 
    "rhythmic": "清平樂"
  }, 
  {
    "author": "趙令畤", 
    "paragraphs": [
      "素玉朝來有好懷。", 
      "一枝梅粉照人開。", 
      "晴雲欲向杯中起，春色先從臉上來。", 
      "深院落，小樓臺。", 
      "玉盤香篆看徘徊。", 
      "須知月色撩人恨，數夜春寒不下階。"
    ], 
    "rhythmic": "思遠人"
  }, 
  {
    "author": "趙令畤", 
    "paragraphs": [
      "枝上粉香吹欲盡，依前庭院春風。", 
      "更誰同繞摘芳叢。", 
      "漏殘金獸冷，信斷錦屏空。", 
      "看結燈花愁不睡，酒闌無夢相逢。", 
      "淒涼長判一生中。", 
      "不如雲外月，永夜在房櫳。"
    ], 
    "rhythmic": "臨江仙"
  }, 
  {
    "author": "趙令畤", 
    "paragraphs": [
      "畫船穩泛春波渺。", 
      "夕雨寒聲小。", 
      "紫煙深處數峯橫。", 
      "驚起一灘鷗鷺、照川明。", 
      "西樓今夜歸期誤。", 
      "恨入闌干暮。", 
      "可堪春事滿春懷。", 
      "不似珠簾新燕、早歸來。"
    ], 
    "rhythmic": "虞美人"
  }, 
  {
    "author": "趙令畤", 
    "paragraphs": [
      "風急花飛晝掩門。", 
      "一簾殘雨滴黃昏。", 
      "便無離恨也銷魂。", 
      "翠被任薰終不暖，玉杯慵舉幾番溫。", 
      "個般情事與誰論。"
    ], 
    "rhythmic": "浣溪沙"
  }, 
  {
    "author": "趙令畤", 
    "paragraphs": [
      "槐柳春餘綠漲天。", 
      "酒旗高插夕陽邊。", 
      "誰家牆裏笑鞦韆。", 
      "往事不堪樓上看，新愁多向曲中傳。", 
      "此情銷得是何年。"
    ], 
    "rhythmic": "浣溪沙"
  }, 
  {
    "author": "趙令畤", 
    "paragraphs": [
      "一朵夢雲驚曉鴉。", 
      "數枝春雨帶梨花。", 
      "坐來殘月冷窗紗。", 
      "釵鳳謾曾留得半，枕山猶是枕時斜。", 
      "對花今日奈天涯。"
    ], 
    "rhythmic": "浣溪沙"
  }, 
  {
    "author": "趙令畤", 
    "paragraphs": [
      "水滿池塘花滿枝。", 
      "亂香深里語黃鸝。", 
      "東風輕軟弄簾幃。", 
      "日正長時春夢短，燕交飛處柳煙低。", 
      "玉窗紅子鬥棋時。"
    ], 
    "rhythmic": "浣溪沙"
  }, 
  {
    "author": "趙令畤", 
    "paragraphs": [
      "少日懷山老住山。", 
      "一官休務得身閒。", 
      "幾年食息白雲間。", 
      "似我樂來真是少，見人忙處不相關。", 
      "養真高靜出塵寰。"
    ], 
    "rhythmic": "浣溪沙"
  }, 
  {
    "author": "趙令畤", 
    "paragraphs": [
      "可是相逢意便深。", 
      "爲郎巧笑不須金。", 
      "門前一尺春風髻，窗內三更夜雨衾。", 
      "情渺渺，信沈沈。", 
      "青鶯無路寄芳音。", 
      "山城鐘鼓愁難聽，不解襄王夢裏尋。"
    ], 
    "rhythmic": "鷓鴣天"
  }, 
  {
    "author": "趙令畤", 
    "paragraphs": [
      "麝髮雕爐小袖籠。", 
      "天教我被此時同。", 
      "櫞經雪重香方滿，菊到秋深色自濃。", 
      "船檻內，月明中。", 
      "插花歸去莫匆匆。", 
      "人生更在艱難內，勝事年來不易逢。"
    ], 
    "rhythmic": "鷓鴣天"
  }, 
  {
    "author": "趙令畤", 
    "paragraphs": [
      "臉薄難藏淚，眉長易覺愁。"
    ], 
    "rhythmic": "失調名"
  }, 
  {
    "author": "趙令畤", 
    "paragraphs": [
      "翠袖卷紗紅映肉，無風玉骨生寒。", 
      "可堪新曉雨初殘。", 
      "顰眉誰惱著，粉淚滴闌干。", 
      "聞道謫仙歌妙語，新妝再發愁顏。", 
      "霧簾雲幕薦金盤。", 
      "筆間長借句，直莫放春還。"
    ], 
    "rhythmic": "臨江仙"
  }, 
  {
    "author": "趙令畤", 
    "paragraphs": [
      "樓上縈簾弱絮，牆頭凝月低花。", 
      "年年春事關心事，腸斷欲棲鴉。", 
      "舞鏡鸞衾翠減，啼珠鳳蠟紅斜。", 
      "重門不鎖相思夢，隨意繞天涯。"
    ], 
    "rhythmic": "烏夜啼"
  }, 
  {
    "author": "賀鑄", 
    "paragraphs": [
      "斗儲祥，虹流祉，兆黃虞。", 
      "未□□、□聖真符。", 
      "千齡葉應，九河清、神物出龜圖。", 
      "□□□□，□盛時、朝野歡娛。", 
      "靡不覆，旋穹□，□□□，□坤輿。", 
      "致萬國、一變華胥。", 
      "霞觴□□，□□□、□□□宸趨。", 
      "五雲長在，望子□、□□□□。"
    ], 
    "rhythmic": "天寧樂・金人捧露盤"
  }, 
  {
    "author": "賀鑄", 
    "paragraphs": [
      "□波飛□□□向。", 
      "□□□、□□□□樣。", 
      "擁鼻微吟，捋須遐想。", 
      "□□□□□□上。", 
      "會須加數□□釀。", 
      "□□□、□□□□漲。", 
      "美滿孤帆，輕便雙槳。", 
      "中分□□□□往。"
    ], 
    "rhythmic": "□□□・七娘子"
  }, 
  {
    "author": "賀鑄", 
    "paragraphs": [
      "京江抵、海邊吳楚。", 
      "鐵甕城、行勝無今古。", 
      "北固陵高，西津橫渡。", 
      "幾人攜手分襟處。", 
      "淒涼淥水橋南路。", 
      "奈玉壺、難叩鴛鴦語。", 
      "行雨行雲，非花非霧。", 
      "爲誰來爲誰還去。"
    ], 
    "rhythmic": "鴛鴦語・七娘子"
  }, 
  {
    "author": "賀鑄", 
    "paragraphs": [
      "夢草池南璧月堂。", 
      "綠陰深蔽日，囀鸝黃。", 
      "淡蛾輕鬢似宜妝。", 
      "歌扇小，煙雨畫瀟湘。", 
      "薄晚具蘭湯。", 
      "雪肌英粉膩，更生香。", 
      "簟紋如水竟檀牀。", 
      "雕枕並，得意兩鴛鴦。"
    ], 
    "rhythmic": "璧月堂・小重山"
  }, 
  {
    "author": "賀鑄", 
    "paragraphs": [
      "羣玉軒中跡已陳。", 
      "江南重喜見，廣陵春。", 
      "纖穠合度好腰身。", 
      "歌水釣，清囀□□□。", 
      "團扇掩櫻脣。", 
      "七雙胡蝶子，表□□。", 
      "□□□復舊東鄰。", 
      "風月夜，憐取眼前人。"
    ], 
    "rhythmic": "羣玉軒・小重山"
  }, 
  {
    "author": "賀鑄", 
    "paragraphs": [
      "隔水桃花□□□。", 
      "□□□□□，□□□。", 
      "□妝飛鵲鏡臺前。", 
      "□□□，□□□□□。", 
      "□首已依然。", 
      "斷雲疏雨後，更聞蟬。", 
      "□□□葉付漪漣。", 
      "馳寄與，人住玉溪邊。"
    ], 
    "rhythmic": "□□□・小重山"
  }, 
  {
    "author": "賀鑄", 
    "paragraphs": [
      "瓊瓊絕藝真無價。", 
      "指尖纖、態閒暇。", 
      "幾多方寸關情話。", 
      "都付與、絃聲寫。", 
      "三月十三寒食夜。", 
      "映花月、絮風臺榭。", 
      "明月待歡來，久背面、鞦韆下。"
    ], 
    "rhythmic": "辨絃聲・迎春樂"
  }, 
  {
    "author": "賀鑄", 
    "paragraphs": [
      "逢迎一笑金難買。", 
      "小櫻脣、淺蛾黛。", 
      "玉環風調依然在。", 
      "想花下、攀鞍態。", 
      "佇倚碧雲如有待。", 
      "望新月、爲誰雙拜。", 
      "細語人不聞，微風動、羅裙帶。"
    ], 
    "rhythmic": "攀鞍態・迎春樂"
  }, 
  {
    "author": "賀鑄", 
    "paragraphs": [
      "六華應臘妝吳苑。", 
      "小山堂、晚張燕。", 
      "賞心不厭杯行緩。", 
      "待月度、銀河半。", 
      "縹緲郢人歌已斷。", 
      "歸路指、玉溪南館。", 
      "誰似闢寒金，聊借與、空牀暖。"
    ], 
    "rhythmic": "闢寒金・迎春樂"
  }, 
  {
    "author": "賀鑄", 
    "paragraphs": [
      "勞生羈宦未易處。", 
      "賴醉□□□。", 
      "白眼青天，忘形相爾汝。", 
      "□□□□□□。", 
      "□□□，送君南浦。", 
      "雪暗滄江，□□□□□。"
    ], 
    "rhythmic": "爾汝歌・清商怨"
  }, 
  {
    "author": "賀鑄", 
    "paragraphs": [
      "揚州商女□□□。", 
      "□□□□□。", 
      "□寄扁舟，江南湖北道。", 
      "津頭龍祠屢□。", 
      "□信指、半春前到。", 
      "笑倚危檣，朝來風色好。"
    ], 
    "rhythmic": "□□□・清商怨"
  }, 
  {
    "author": "賀鑄", 
    "paragraphs": [
      "重過閶門萬事非。", 
      "同來何事不同歸。", 
      "梧桐半死清霜後，頭白鴛鴦失伴飛。", 
      "原上草，露初晞。", 
      "舊棲新壠兩依依。", 
      "空牀臥聽南窗雨，誰復挑燈夜補衣。"
    ], 
    "rhythmic": "半死桐・鷓鴣天"
  }, 
  {
    "author": "賀鑄", 
    "paragraphs": [
      "雲弄輕陰穀雨乾。", 
      "半垂油幕護殘寒。", 
      "化工著意呈新巧，翦刻朝霞飣露盤。", 
      "輝錦繡，掩芝蘭。", 
      "開元天寶盛長安。", 
      "沈香亭子鉤闌畔，偏得三郎帶笑看。"
    ], 
    "rhythmic": "翦朝霞・鷓鴣天"
  }, 
  {
    "author": "賀鑄", 
    "paragraphs": [
      "誰愛松林水似天。", 
      "畫船聽雨奈無眠。", 
      "清風明月休論價，賣與愁人直幾錢。", 
      "揮醉筆，掃吟箋。", 
      "一時朋輩飲中仙。", 
      "白頭□□江湖上，袖手低迴避少年。"
    ], 
    "rhythmic": "避少年・鷓鴣天"
  }, 
  {
    "author": "賀鑄", 
    "paragraphs": [
      "留落吳門□□□。", 
      "□□□□□□□。", 
      "扁舟更入毗陵道，卻□□□□□□。", 
      "□□念，付清觴。", 
      "樵青與我和滄浪。", 
      "浮雲□是無根物，南北東西不礙狂。"
    ], 
    "rhythmic": "□□□・鷓鴣天"
  }, 
  {
    "author": "賀鑄", 
    "paragraphs": [
      "聞你儂嗟我更嗟。", 
      "春霜一夜掃穠華。", 
      "永無清囀欺頭管，賴有濃香著臂紗。", 
      "侵海角，抵天涯。", 
      "行雲誰爲不知家。", 
      "秋風想見西湖上，化出白蓮千葉花。"
    ], 
    "rhythmic": "千葉蓮・鷓鴣天", 
    "tags": [
      "西湖"
    ]
  }, 
  {
    "author": "賀鑄", 
    "paragraphs": [
      "豆蔻梢頭莫漫誇。", 
      "春風十里舊繁華。", 
      "金縷玉蕊皆殊豔，別有傾城第一花。", 
      "春雀舫，紫雲車。", 
      "暗期歸路指煙霞。", 
      "無端卻似堂前燕，飛入尋常百姓家。"
    ], 
    "rhythmic": "第一花・鷓鴣天"
  }, 
  {
    "author": "賀鑄", 
    "paragraphs": [
      "南國家人推阿秀，歌醉幾相逢。", 
      "雲想衣裳花想容。", 
      "春未抵情濃。", 
      "津亭回首青樓遠，簾箔更重重。", 
      "今夜扁舟淚不供。", 
      "猶聽隔江鍾。"
    ], 
    "rhythmic": "花想容・武陵春"
  }, 
  {
    "author": "賀鑄", 
    "paragraphs": [
      "樓上鼓，轉□□。", 
      "□□□□□□□。", 
      "思婦想無腸可斷，□□□□□□□。"
    ], 
    "rhythmic": "□□□・搗練子"
  }, 
  {
    "author": "賀鑄", 
    "paragraphs": [
      "收錦字，下鴛機。", 
      "淨拂牀砧夜搗衣。", 
      "馬上少年今健否，過瓜時見雁南歸。"
    ], 
    "rhythmic": "夜搗衣・搗練子"
  }, 
  {
    "author": "賀鑄", 
    "paragraphs": [
      "砧面瑩，杵聲齊。", 
      "搗就征衣淚墨題。", 
      "寄到玉關應萬里，戍人猶在玉關西。"
    ], 
    "rhythmic": "杵聲齊・搗練子"
  }, 
  {
    "author": "賀鑄", 
    "paragraphs": [
      "斜月下，北風前。", 
      "萬杵千砧搗欲穿。", 
      "不爲搗衣勤不睡，破除今夜夜如年。"
    ], 
    "rhythmic": "夜如年・搗練子"
  }, 
  {
    "author": "賀鑄", 
    "paragraphs": [
      "拋練杵，傍窗紗。", 
      "巧翦徵袍鬥出花。", 
      "想見隴頭長戍客，授衣時節也思家。"
    ], 
    "rhythmic": "翦徵袍・搗練子"
  }, 
  {
    "author": "賀鑄", 
    "paragraphs": [
      "邊堠遠，置郵稀。", 
      "附與征衣襯鐵衣。", 
      "連夜不妨頻夢見，過年惟望得書歸。"
    ], 
    "rhythmic": "望書歸・搗練子"
  }, 
  {
    "author": "賀鑄", 
    "paragraphs": [
      "紫陌青絲鞚，紅塵白紵衫。", 
      "誰憐繡戶閉香奩。", 
      "分付一春心事、兩眉尖。", 
      "怯冷重薰被，羞明半捲簾。", 
      "歡歸斜□□□□。", 
      "□□□□□□、醉厭厭。"
    ], 
    "rhythmic": "醉厭厭・南歌子"
  }, 
  {
    "author": "賀鑄", 
    "paragraphs": [
      "初見碧紗窗下繡。", 
      "寸波頻溜。", 
      "錯將黃暈壓檀花，翠袖掩、纖纖手。", 
      "金縷一雙紅豆。", 
      "情通色授。", 
      "不應學舞愛垂楊，甚長爲、春風瘦。"
    ], 
    "rhythmic": "窗下繡・一落縈"
  }, 
  {
    "author": "賀鑄", 
    "paragraphs": [
      "蜀錦塵香生襪羅。", 
      "小婆娑。", 
      "個儂無賴動人多。", 
      "是橫波。", 
      "樓角雲開風捲幕，月侵河。", 
      "纖纖持酒豔聲歌。", 
      "奈情何。"
    ], 
    "rhythmic": "豔聲歌・添聲楊柳枝"
  }, 
  {
    "author": "賀鑄", 
    "paragraphs": [
      "天與多情不自由。", 
      "佔風流。", 
      "雲閒草遠絮悠悠。", 
      "喚春愁。", 
      "試作小妝窺晚鏡，淡蛾羞。", 
      "夕陽獨倚水邊樓。", 
      "認歸舟。"
    ], 
    "rhythmic": "喚春愁・添聲楊柳枝"
  }, 
  {
    "author": "賀鑄", 
    "paragraphs": [
      "綠綺新聲隔坐聞。", 
      "認殷勤。", 
      "尊前爲舞鬱金裙。", 
      "酒微醺。", 
      "月轉參橫花幕暗，夜初分。", 
      "陽臺拼作不歸雲。", 
      "任郎嗔。"
    ], 
    "rhythmic": "花幕暗・添聲楊柳枝"
  }, 
  {
    "author": "賀鑄", 
    "paragraphs": [
      "秋盡江南葉未凋。", 
      "晚雲高。", 
      "情山隱隱水迢迢。", 
      "接亭皋。", 
      "二十四橋明月夜，弭蘭橈。", 
      "玉人何處教吹簫。", 
      "可憐宵。"
    ], 
    "rhythmic": "晚雲高・添聲楊柳枝"
  }, 
  {
    "author": "賀鑄", 
    "paragraphs": [
      "綠淨春深好染衣。", 
      "際柴扉。", 
      "溶溶漾漾白鷗飛。", 
      "兩忘機。", 
      "南去北來徒自老，故人稀。", 
      "夕陽長送釣船歸。", 
      "鱖魚肥。"
    ], 
    "rhythmic": "釣船歸・添聲楊柳枝"
  }, 
  {
    "author": "賀鑄", 
    "paragraphs": [
      "閒愛孤雲靜愛僧。", 
      "得良朋。", 
      "清時有味是無能。", 
      "矯聾丞。", 
      "況復早年豪縱過，病嬰仍。", 
      "如今癡鈍似寒蠅。", 
      "醉懵騰。"
    ], 
    "rhythmic": "愛孤雲・添聲楊柳枝"
  }, 
  {
    "author": "賀鑄", 
    "paragraphs": [
      "風緊雲輕欲變秋。", 
      "雨初收。", 
      "江城水路漫悠悠。", 
      "帶汀洲。", 
      "正是客心孤回處，轉歸舟。", 
      "誰家紅袖倚津樓。", 
      "替人愁。"
    ], 
    "rhythmic": "替人愁・添聲楊柳枝"
  }, 
  {
    "author": "賀鑄", 
    "paragraphs": [
      "九曲池頭三月三。", 
      "柳毿毿。", 
      "香塵撲馬噴金銜。", 
      "涴春衫。", 
      "苦筍鰣魚鄉味美，夢江南。", 
      "閶門煙水晚風恬。", 
      "落歸帆。"
    ], 
    "rhythmic": "夢江南・憶江南"
  }, 
  {
    "author": "賀鑄", 
    "paragraphs": [
      "風清月正圓，信是佳時節。", 
      "不會長年來，處處愁風月。", 
      "心將薰麝焦，吟伴寒蟲切。", 
      "欲遽就牀眠，解帶翻成結。"
    ], 
    "rhythmic": "愁風月・生查子"
  }, 
  {
    "author": "賀鑄", 
    "paragraphs": [
      "東風柳陌長，閉月花房小。", 
      "應念畫眉人，拂鏡啼新曉。", 
      "傷心南浦波，回首青門道。", 
      "記得綠羅裙，處處憐芳草。"
    ], 
    "rhythmic": "綠羅裙・生查子"
  }, 
  {
    "author": "賀鑄", 
    "paragraphs": [
      "西津海鶻舟，徑渡滄江雨。", 
      "雙櫓本無情，鴉軋如人語。", 
      "揮金陌上郎，化石山頭婦。", 
      "何物系君心，三歲扶牀女。"
    ], 
    "rhythmic": "陌上郎・生查子"
  }, 
  {
    "author": "賀鑄", 
    "paragraphs": [
      "牆上夭桃簌簌紅。", 
      "巧隨輕絮入簾櫳。", 
      "自是芳心貪結子。", 
      "翻使。", 
      "惜花人恨五更風。", 
      "露萼鮮濃妝臉靚。", 
      "相映。", 
      "隔年情事此門中。", 
      "粉面不知何處在。", 
      "無奈。", 
      "武陵流水卷春空。"
    ], 
    "rhythmic": "卷春空・定風波"
  }, 
  {
    "author": "賀鑄", 
    "paragraphs": [
      "流水長煙何縹緲。", 
      "詰□□□，□逗漁舟小。", 
      "夾岸桃花爛□□。", 
      "□□□□□□□。", 
      "蕭閒村落田疇好。", 
      "避地移家，□□□□□。", 
      "□□殷勤送歸棹。", 
      "閒邊勿爲他人道。"
    ], 
    "rhythmic": "桃源行・蝶戀花"
  }, 
  {
    "author": "賀鑄", 
    "paragraphs": [
      "桃葉園林風日好。", 
      "曲徑珍叢，處處聞啼鳥。", 
      "翠珥金丸委芳草。", 
      "襪羅塵動香裙掃。", 
      "片帆乘興東流早。", 
      "每話長安，引領猶西笑。", 
      "離索年多故人少。", 
      "江南有燕無書到。"
    ], 
    "rhythmic": "西笑吟・蝶戀花"
  }, 
  {
    "author": "賀鑄", 
    "paragraphs": [
      "排辦張燈春事早。", 
      "十二都門，物色宜新曉。", 
      "金犢車輕玉驄小。", 
      "拂頭楊柳穿馳道。", 
      "蓴羹鱸鱠非吾好。", 
      "去國謳吟，半落江南調。", 
      "滿眼青山恨西照。", 
      "長安不見令人老。"
    ], 
    "rhythmic": "望長安・蝶戀花"
  }, 
  {
    "author": "賀鑄", 
    "paragraphs": [
      "秦弦絡絡呈纖手。", 
      "寶雁斜飛三十九。", 
      "徵韶新譜日邊來，傾耳吳娃驚未有。", 
      "文園老令難堪酒。", 
      "蜜炬垂花知夜久。", 
      "更須嫵媚做腰肢，細學永豐坊畔柳。"
    ], 
    "rhythmic": "呈纖手・玉樓春"
  }, 
  {
    "author": "賀鑄", 
    "paragraphs": [
      "津亭薄晚張離燕。", 
      "紅粉□歌持酒勸。", 
      "歌聲煎淚欲沾襟，酒色□□□□□。", 
      "□□會有歸風便。", 
      "休道相忘秋後□。", 
      "□□□抵故人心，惆悵故人心不見。"
    ], 
    "rhythmic": "歸風便・玉樓春"
  }, 
  {
    "author": "賀鑄", 
    "paragraphs": [
      "中年多辦收身具。", 
      "投老歸來無著處。", 
      "四肢安穩一漁舟，祗許樵青相伴去。", 
      "滄洲大勝黃塵路。", 
      "萬頃月波難滓污。", 
      "阿儂原是個中人，非謂鱸魚留不住。"
    ], 
    "rhythmic": "續漁歌・玉樓春"
  }, 
  {
    "author": "賀鑄", 
    "paragraphs": [
      "急雨收春，斜風約水。", 
      "浮紅漲綠魚文起。", 
      "年年有子惜餘春，春歸不解招遊子。", 
      "留恨城隅，關情紙尾。", 
      "闌干長對西曛倚。", 
      "鴛鴦俱是白頭時，江南渭北三千里。"
    ], 
    "rhythmic": "惜餘春・踏莎行"
  }, 
  {
    "author": "賀鑄", 
    "paragraphs": [
      "淺黛宜顰，明波欲溜。", 
      "逢迎宛似平生舊。", 
      "低鬟促坐認絃聲，霞觴豔豔持爲壽。", 
      "濃染吟毫，偷題醉袖。", 
      "寸心百意分攜後。", 
      "不勝風月兩厭厭，年來一樣傷春瘦。"
    ], 
    "rhythmic": "題醉袖・踏莎行"
  }, 
  {
    "author": "賀鑄", 
    "paragraphs": [
      "山秀芙蓉，溪明罨畫。", 
      "真遊洞穴滄波下。", 
      "臨風慨想斬蛟靈，長橋千載猶橫跨。", 
      "解組投簪，求田問舍。", 
      "黃雞白酒渝樵社。", 
      "元龍非復少時豪，耳根清靜功名話。"
    ], 
    "rhythmic": "陽羨歌・踏莎行"
  }, 
  {
    "author": "賀鑄", 
    "paragraphs": [
      "楊柳回塘，鴛鴦別浦。", 
      "綠萍漲斷蓮舟路。", 
      "斷無蜂蝶慕幽香，紅衣脫盡芳心苦。", 
      "返照迎潮，行雲帶雨。", 
      "依依伺與騷人語。", 
      "當年不肯嫁春風，無端卻被秋風誤。"
    ], 
    "rhythmic": "芳心苦・踏莎行"
  }, 
  {
    "author": "賀鑄", 
    "paragraphs": [
      "涼葉辭風，流雲卷雨。", 
      "寥寥夜色沈鐘鼓。", 
      "誰調清管度新聲，有人高臥平陽塢。", 
      "草暖滄洲，潮平別浦。", 
      "雙鳧乘雁方容與。", 
      "深藏華屋鎖雕籠，此生乍可輸鸚鵡。"
    ], 
    "rhythmic": "平陽興・踏莎行"
  }, 
  {
    "author": "賀鑄", 
    "paragraphs": [
      "鏡暈眉山，囊薰水麝。", 
      "凝然風度長閒暇。", 
      "歸來定解鷫鸘裘，喚時應倍驊騮價。", 
      "殢酒傷春，添香惜夜。", 
      "依惜待月西廂下。", 
      "梨花庭院雪玲瓏，微吟獨倚鞦韆架。"
    ], 
    "rhythmic": "暈眉山・踏莎行"
  }, 
  {
    "author": "賀鑄", 
    "paragraphs": [
      "樓角參橫，庭心月午。", 
      "侵階夜色涼經雨。", 
      "輕羅小扇撲流螢，微雲渡漢思牛女。", 
      "擁髻柔情，扶肩暱語。", 
      "可憐分破□□□。", 
      "□□□□有佳期。", 
      "人間底事長如許。"
    ], 
    "rhythmic": "思牛女・踏莎行"
  }, 
  {
    "author": "賀鑄", 
    "paragraphs": [
      "節物侵尋迫暮遲。", 
      "可勝搖落長年悲。", 
      "回首五湖乘興地，負心期。", 
      "驚雁失行風翦翦，冷雲成陣雪垂垂。", 
      "不拼尊前泥樣醉，個能癡。"
    ], 
    "rhythmic": "負心期・浣溪沙"
  }, 
  {
    "author": "賀鑄", 
    "paragraphs": [
      "不信芳春厭老人。", 
      "老人幾度送春歸。", 
      "惜春行樂莫辭頻。", 
      "巧笑豔歌皆我意，惱花顛酒拼君嗔。", 
      "物情惟有醉中真。"
    ], 
    "rhythmic": "醉中真・浣溪沙", 
    "tags": [
      "宋詞三百首"
    ]
  }, 
  {
    "author": "賀鑄", 
    "paragraphs": [
      "金斗城南載酒頻。", 
      "東西飛觀跨通津。", 
      "漾舟聊送雨餘春。", 
      "桃李趣行無算酌，桑榆收得自由身。", 
      "酣歌一曲太平人。"
    ], 
    "rhythmic": "頻載酒・浣溪沙"
  }, 
  {
    "author": "賀鑄", 
    "paragraphs": [
      "落日逢迎朱雀街。", 
      "共乘青舫度秦淮。", 
      "笑拈飛絮罥金釵。", 
      "洞戶華燈歸別館，碧梧紅葉掩蕭齋。", 
      "願隨明月入君懷。"
    ], 
    "rhythmic": "掩蕭齋・浣溪沙"
  }, 
  {
    "author": "賀鑄", 
    "paragraphs": [
      "興慶宮池整月開。", 
      "□□□□縷金鞋。", 
      "後庭芳草綠緣階。", 
      "祓禊歸□楊柳陌，□□□落鳳凰釵。", 
      "細風拋絮入人懷。"
    ], 
    "rhythmic": "楊柳陌・浣溪沙"
  }, 
  {
    "author": "賀鑄", 
    "paragraphs": [
      "掌上香羅六寸弓。", 
      "雍容胡旋一盤中。", 
      "目成心許兩匆匆。", 
      "別夜可憐長共月。", 
      "當時曾約換追風。", 
      "草生金埒畫堂空。"
    ], 
    "rhythmic": "換追風・浣溪沙"
  }, 
  {
    "author": "賀鑄", 
    "paragraphs": [
      "半解香綃撲粉肌。", 
      "避風長下絳紗帷。", 
      "碧琉璃水浸瓊枝。", 
      "不學壽陽窺曉鏡，何煩京兆畫新眉。", 
      "可人風調最多宜。"
    ], 
    "rhythmic": "最多宜・浣溪沙"
  }, 
  {
    "author": "賀鑄", 
    "paragraphs": [
      "舊說山陰禊事休。", 
      "漫書繭紙敘清遊。", 
      "吳門千載更風流。", 
      "繞郭煙花蓮茂苑，滿船絲竹載涼州。", 
      "一標爭勝錦纏頭。"
    ], 
    "rhythmic": "錦纏頭・浣溪沙"
  }, 
  {
    "author": "賀鑄", 
    "paragraphs": [
      "城下路。", 
      "悽風露。", 
      "今人犁田古人墓。", 
      "岸頭沙。", 
      "帶蒹葭。", 
      "漫漫惜時，流水今人家。", 
      "黃埃赤日長安道。", 
      "倦客無漿馬無草。", 
      "開函關。", 
      "掩函關。", 
      "千古如何，不見一人閒。", 
      "六國擾。", 
      "三秦掃。", 
      "初謂商山遺四老。", 
      "馳單車。", 
      "致緘書。", 
      "裂荷焚芰，接武曳長裙。", 
      "高流端得酒中趣。", 
      "深入醉鄉安穩處。", 
      "生忘行。", 
      "死忘名。", 
      "誰論二豪，初不數劉伶。"
    ], 
    "rhythmic": "將進酒・梅花引"
  }, 
  {
    "author": "賀鑄", 
    "paragraphs": [
      "縛虎手。", 
      "懸河口。", 
      "車如雞棲馬如狗。", 
      "白綸巾。", 
      "撲黃塵。", 
      "不知我輩，可是蓬蒿人。", 
      "衰蘭送客咸陽道。", 
      "天若有情天亦老。", 
      "作雷顛。", 
      "不論錢。", 
      "誰問旗亭，美酒鬥十千。", 
      "酌大斗。", 
      "更爲壽。", 
      "青鬢常青古無有。", 
      "笑嫣然。", 
      "舞翩然。", 
      "當壚秦女，十五語如弦。", 
      "遺音能記秋風曲。", 
      "事去千年猶恨促。", 
      "攬流光。", 
      "系扶桑。", 
      "爭奈愁來，一日卻爲長。"
    ], 
    "rhythmic": "行路難・梅花引"
  }, 
  {
    "author": "賀鑄", 
    "paragraphs": [
      "張燈結綺籠馳道。", 
      "六六洞天連夜到。", 
      "韶華吹斷紫雲回，怊悵人間新夢覺。", 
      "傾城猶記東鄰妙。", 
      "尊酒相逢留一笑。", 
      "廬郎任老也多才，不數五陵狂俠少。"
    ], 
    "rhythmic": "東鄰妙・玉樓春"
  }, 
  {
    "author": "賀鑄", 
    "paragraphs": [
      "清滑京江人物秀。", 
      "富美髮、豐肌素手。", 
      "寶子餘妍，阿嬌餘韻，獨步秋娘後。", 
      "奈倦客襟懷先怯酒。", 
      "問何意、歌顰易皺。", 
      "弱柳飛綿，繁花結子，做弄傷春瘦。"
    ], 
    "rhythmic": "問歌顰・雨中花令"
  }, 
  {
    "author": "賀鑄", 
    "paragraphs": [
      "吳門春水雪初融。", 
      "觸處小橈通。", 
      "滿城弄黃楊柳，著意惱春風。", 
      "弦管鬧，綺羅叢。", 
      "月明中。", 
      "不堪回首，雙板橋東，罨畫樓空。"
    ], 
    "rhythmic": "畫樓空・訴衷情"
  }, 
  {
    "author": "賀鑄", 
    "paragraphs": [
      "採山涌起翠樓空。", 
      "簫鼓沸春風。", 
      "桂娥喚回清晝，夾路寶芙蓉。", 
      "長步障，小紗籠。", 
      "偶相逢。", 
      "豔妝宜笑，隱語傳情，半醉醒中。"
    ], 
    "rhythmic": "偶相逢・訴衷情"
  }, 
  {
    "author": "賀鑄", 
    "paragraphs": [
      "憑陵殘醉步花間。", 
      "風棹佩珊珊。", 
      "踏青解紅人散，不耐日長閒。", 
      "纖手指，小金環。", 
      "擁雲鬟。", 
      "一聲水調，兩點春愁，先佔眉山。"
    ], 
    "rhythmic": "步花間・訴衷情"
  }, 
  {
    "author": "賀鑄", 
    "paragraphs": [
      "深坊別館蘭閨小，障掩金泥，燈映玻璃。", 
      "一枕濃香醉夢迷。", 
      "醒來擬作清晨散，草草分攜。", 
      "柳巷鴉啼。", 
      "又是明朝日向西。"
    ], 
    "rhythmic": "醉夢迷・採桑子"
  }, 
  {
    "author": "賀鑄", 
    "paragraphs": [
      "十年一覺揚州夢，雨散雲沈。", 
      "隔水登臨。", 
      "揚子灣西夕照深。", 
      "當時玉管朱弦句，忍淚重吟。", 
      "半取沾襟。", 
      "餖飣西風□□□。"
    ], 
    "rhythmic": "忍淚吟・採桑子"
  }, 
  {
    "author": "賀鑄", 
    "paragraphs": [
      "控滄江。", 
      "排青嶂，燕臺涼。", 
      "駐採仗、樂未渠央。", 
      "巖花磴蔓，妒千門、珠翠倚新妝。", 
      "舞閒歌悄，恨風流、不管餘香。", 
      "繁華夢，驚俄頃，佳麗地，指滄茫。", 
      "寄一笑、何與興亡。", 
      "量船載酒，賴使君、相對兩胡牀。", 
      "緩調清管，更爲儂、三弄斜陽。"
    ], 
    "rhythmic": "凌・金人捧露盤"
  }, 
  {
    "author": "賀鑄", 
    "paragraphs": [
      "瓊鉤褰幔。", 
      "秋風觀。", 
      "漫漫。", 
      "白雲聊度河漢。", 
      "長宵半。", 
      "參旗爛爛。", 
      "何時旦。", 
      "命閨人、金徽重按。", 
      "商歌彈。", 
      "依稀廣陵清散。", 
      "低眉嘆。", 
      "危弦未斷。", 
      "腸先斷。"
    ], 
    "rhythmic": "秋風嘆・燕瑤池"
  }, 
  {
    "author": "賀鑄", 
    "paragraphs": [
      "淑質柔情，靚妝豔笑，未容桃李爭妍。", 
      "紅粉牆東，曾記窺宋三年。", 
      "不間雲朝雨暮，向西樓、南館留連。", 
      "何嘗信，美景良辰，賞心樂事難全。", 
      "青門解袂，畫橋回首，初沈漢佩，永斷湘弦。", 
      "漫寫濃愁幽恨，封寄魚箋。", 
      "擬話當時舊好，問同誰、與醉尊前。", 
      "除非是，明月清風，向人今夜依然。"
    ], 
    "rhythmic": "斷湘弦・萬年歡"
  }, 
  {
    "author": "賀鑄", 
    "paragraphs": [
      "三更月。", 
      "中庭恰照梨花雪。", 
      "梨花雪。", 
      "不勝悽斷，杜鵑啼血。", 
      "王孫何許音塵絕。", 
      "柔桑陌上吞聲別。", 
      "吞聲別。", 
      "隴頭流水，替人嗚咽。"
    ], 
    "rhythmic": "子夜歌"
  }, 
  {
    "author": "賀鑄", 
    "paragraphs": [
      "上東門，門外柳。", 
      "贈別每煩纖手。", 
      "一葉落，幾番秋。", 
      "江南獨倚樓。", 
      "曲闌干，凝佇久。", 
      "薄暮更堪搔首。", 
      "無際恨，見閒愁。", 
      "侵尋天盡頭。"
    ], 
    "rhythmic": "獨倚樓・更漏子"
  }, 
  {
    "author": "賀鑄", 
    "paragraphs": [
      "繡羅垂，花蠟換。", 
      "問夜何其將半。", 
      "侵舄履，促杯盤。", 
      "留歡不作難。", 
      "令隨鬮，歌應彈。", 
      "舞按霓裳前段。", 
      "翻翠袖，怯春寒。", 
      "玉闌風牡丹。"
    ], 
    "rhythmic": "翻翠袖・更漏子"
  }, 
  {
    "author": "賀鑄", 
    "paragraphs": [
      "付金釵，平斗酒。", 
      "未許解攜纖手。", 
      "吟警句，寫清愁。", 
      "浮驂爲少留。", 
      "舊遊賒，新夢後。", 
      "月映隔窗疏柳。", 
      "閒硯席，剩衾綢。", 
      "今秋似去秋。"
    ], 
    "rhythmic": "付金釵・更漏子"
  }, 
  {
    "author": "賀鑄", 
    "paragraphs": [
      "中吳茂苑繁華地。", 
      "冠蓋如林。", 
      "桃李成陰。", 
      "若個芳心、真個會琴心。", 
      "高秋霽色清於水。", 
      "月榭風襟。", 
      "且伴登臨。", 
      "留與他年、尊酒話而今。"
    ], 
    "rhythmic": "伴登臨・採桑子"
  }, 
  {
    "author": "賀鑄", 
    "paragraphs": [
      "吳都佳麗苗而秀。", 
      "燕樣腰身。", 
      "按舞華茵。", 
      "促遍涼州、羅襪未生塵。", 
      "□□□□□□透。", 
      "歌怨眉顰。", 
      "張燕宜頻。", 
      "□□□□、□□□□□。"
    ], 
    "rhythmic": "苗而秀・採桑子"
  }, 
  {
    "author": "賀鑄", 
    "paragraphs": [
      "勝遊地。", 
      "信東吳絕景饒佳麗。", 
      "平湖底，見層嵐，涼月下，聞清吹。", 
      "人如穠李。", 
      "泛金袂、香潤蘋風起。", 
      "喜凌波、素襪逢迎，領略當歌深意。", 
      "鄂君被。", 
      "雙鴛綺。", 
      "垂楊陰，夷猶畫舲相艤。", 
      "寶瑟弦調，明珠佩委。", 
      "回首碧雲千里。", 
      "歸鴻後、芳音難寄。", 
      "念懷縣、青鬢今無幾。", 
      "枉分將、鏡裏華年，付與樓前流水。"
    ], 
    "rhythmic": "東吳樂・尉遲杯"
  }, 
  {
    "author": "賀鑄", 
    "paragraphs": [
      "南國本瀟灑。", 
      "六代浸豪奢。", 
      "臺城遊冶。", 
      "襞箋能賦屬宮娃。", 
      "雲觀登臨清夏。", 
      "璧月留連長夜。", 
      "吟醉送年華。", 
      "回首飛鴛瓦。", 
      "卻羨井中蛙。", 
      "訪烏衣，成白社。", 
      "不容車。", 
      "舊時王謝。", 
      "堂前雙燕過誰家。", 
      "樓外河橫鬥掛。", 
      "淮上潮平霜下。", 
      "牆影落寒沙。", 
      "商女篷窗罅。", 
      "猶唱後庭花。"
    ], 
    "rhythmic": "臺城遊・水調歌頭"
  }, 
  {
    "author": "賀鑄", 
    "paragraphs": [
      "一闋離歌，滿尊紅淚，解攜十里長亭。", 
      "木蘭歸棹，猶倚採蘋汀。", 
      "鴉噪黃陵廟掩，因想像、鼓瑟湘靈。", 
      "漁村遠，煙昏雨淡，燈火兩三星。", 
      "愁聽。", 
      "牆影外，繁聲驟點，□□□□。", 
      "□□□□□，濃睡香屏。", 
      "入夢難留□□，□□□、□□□□。", 
      "□窗曉，雲容四斂，江上數峯青。"
    ], 
    "rhythmic": "瀟湘雨・滿庭芳"
  }, 
  {
    "author": "賀鑄", 
    "paragraphs": [
      "宮燭分煙，禁池開鑰，鳳城暮春。", 
      "向落花香裏，澄波影外，笙歌遲日，羅綺芳塵。", 
      "載酒追遊，聯鑣歸晚，燈火平康尋夢雲。", 
      "逢迎處，最多才自負，巧笑相親。", 
      "離羣。", 
      "客浣漳濱。", 
      "但驚見、來鴻歸燕頻。", 
      "念日邊消耗，天涯悵望，樓臺清曉，簾暮黃昏。", 
      "無限悲涼，不勝憔悴，斷盡危腸銷盡魂。", 
      "方年少，恨浮名誤我，樂事輸人。"
    ], 
    "rhythmic": "念離羣・沁園春"
  }, 
  {
    "author": "賀鑄", 
    "paragraphs": [
      "夢雲蕭散，簾卷畫堂曉。", 
      "殘薰盡燭隱映，綺席金壺倒。", 
      "塵送行鞭嫋嫋。", 
      "醉指長安道。", 
      "波平天渺。", 
      "蘭舟欲上，回首離愁滿芳草。", 
      "已恨歸期不早。", 
      "枉負狂年少。", 
      "無奈風月多情，此去應相笑。", 
      "心記新聲縹緲。", 
      "翻是相思調。", 
      "明年春杪。", 
      "宛溪楊柳，依舊青青爲誰好。"
    ], 
    "rhythmic": "宛溪柳・六麼令"
  }, 
  {
    "author": "賀鑄", 
    "paragraphs": [
      "火禁初開，深深院、盡重簾箔。", 
      "人自起、翠衾寒夢，夜來風惡。", 
      "腸斷殘紅和淚落。", 
      "半隨經雨飄池角。", 
      "記採蘭、攜手曲江遊，年時約。", 
      "芳物大，都如昨。", 
      "自怨別，疏行樂。", 
      "被無情雙燕，短封難託。", 
      "誰念東陽銷瘦骨。", 
      "更堪白紵衣衫薄。", 
      "向小窗、題滿杏花箋，傷春作。"
    ], 
    "rhythmic": "傷春曲・滿江紅"
  }, 
  {
    "author": "賀鑄", 
    "paragraphs": [
      "凌波不過橫塘路。", 
      "但目送、芳塵去。", 
      "錦瑟華年誰與度。", 
      "月橋花院，瑣窗朱戶。", 
      "只有春知處。", 
      "飛雲冉冉蘅皋暮。", 
      "彩筆新題斷腸句。", 
      "若問閒情都幾許。", 
      "一川菸草，滿城風絮。", 
      "梅子黃時雨。"
    ], 
    "rhythmic": "橫塘路・青玉案"
  }, 
  {
    "author": "賀鑄", 
    "paragraphs": [
      "蘭芷滿芳洲，遊思橫路。", 
      "羅襪塵生步。", 
      "迎顧。", 
      "整鬟顰黛，脈脈兩情難語。", 
      "細風吹柳絮。", 
      "人南渡。", 
      "回首舊遊，山無重數。", 
      "花底深朱戶。", 
      "何處。", 
      "半黃梅子，向晚一簾疏雨。", 
      "斷魂分付與。", 
      "春將去。"
    ], 
    "rhythmic": "人南渡・感皇恩", 
    "tags": [
      "宋詞三百首"
    ]
  }, 
  {
    "author": "賀鑄", 
    "paragraphs": [
      "豔真多態。", 
      "更的的，頻回眄睞。", 
      "便認得、琴心相許，與寫宜男雙帶。", 
      "記畫堂、斜月朦朧，輕顰微笑嬌無奈。", 
      "便翡翠屏開，芙蓉帳掩，與把香羅偷解。", 
      "自過了收燈後，都不見、踏青挑菜。", 
      "幾回憑雙燕，丁寧深意，往來翻恨重簾礙。", 
      "約何時再。", 
      "正春濃酒暖，人閒晝永無聊賴。", 
      "厭厭睡起，猶有花梢日在。"
    ], 
    "rhythmic": "薄倖", 
    "tags": [
      "宋詞三百首"
    ]
  }, 
  {
    "author": "賀鑄", 
    "paragraphs": [
      "煙絡橫林，山沈遠照，邐迤黃昏鐘鼓。", 
      "燭映簾櫳，蛩催機杼，共苦清秋風露。", 
      "不眠思婦，齊應和、幾聲砧杵。", 
      "驚動天涯倦宦，駸駸歲華行暮。", 
      "當年酒狂自負。", 
      "謂東君、已春相付。", 
      "流浪徵驂北道，客牆南浦。", 
      "幽恨無人晤語。", 
      "賴明月曾知舊遊處。", 
      "好伴雲來，還將夢去。"
    ], 
    "rhythmic": "伴雲來・天香", 
    "tags": [
      "宋詞三百首"
    ]
  }, 
  {
    "author": "賀鑄", 
    "paragraphs": [
      "山繚平湖，寒飆揚、六英粉泊。", 
      "清鏡曉、倚巖琪樹，撓雲朱閣。", 
      "窈窕繒窗褰翠募，尊前浩齒歌梅落。", 
      "信醉鄉、絕境待名流，供行樂。", 
      "時易失，今猶昨。", 
      "歡莫再，情何薄。", 
      "扁舟幸不繫，會尋佳約。", 
      "想見徘徊華表下，個身似是遼東鶴。", 
      "訪舊遊、人與物俱非，空城郭。"
    ], 
    "rhythmic": "念良遊・滿江紅"
  }, 
  {
    "author": "賀鑄", 
    "paragraphs": [
      "鵲驚橋斷，鳳怨簫閒，彩雲薄晚蒼涼。", 
      "難致祖州靈草，方士神香。", 
      "寒鬆半敧澗底，恨女蘿、先委冰霜。", 
      "寶琴塵網，□□□□，□□□□。", 
      "依□履綦行處，酸心□，□□□□□□。", 
      "□□簾垂窣地，簟竟空牀。", 
      "傷春燕歸洞戶，更悲秋、月皎迴廊。", 
      "同誰消遣，一年年夜夜長。"
    ], 
    "rhythmic": "寒鬆嘆・聲聲慢"
  }, 
  {
    "author": "賀鑄", 
    "paragraphs": [
      "園林幕翠，燕寢凝香。", 
      "華池繚繞飛廊。", 
      "坐按吳娃清麗，楚調圓長。", 
      "歌闌橫流美眄，乍疑生、綺席輝光。", 
      "文園屬意，玉觴交勸，寶色高張。", 
      "南薰難銷幽恨，金徽上，殷勤綵鳳求凰。", 
      "便許卷收行雨，不戀高唐。", 
      "東山勝遊在眼，待紉闌、拮菊相將。", 
      "雙棲安穩，五云溪是故鄉。"
    ], 
    "rhythmic": "鳳求凰・聲聲慢"
  }, 
  {
    "author": "賀鑄", 
    "paragraphs": [
      "車馬匆匆。", 
      "會國門東。", 
      "信人間、自古銷魂處，指紅塵北道，碧波南浦，黃葉西風。", 
      "堠館娟娟新月，從今夜、與誰同。", 
      "想深閨獨守空牀思，但頻佔鏡鵲，悔分釵燕，長望書鴻。"
    ], 
    "rhythmic": "國門東・好女兒"
  }, 
  {
    "author": "賀鑄", 
    "paragraphs": [
      "削玉銷香。", 
      "不喜濃妝。", 
      "倚高樓、望斷章臺路，但垂楊永巷，落花微雨，芳草斜陽。", 
      "賴有雕樑新燕，試尋訪，武陵狂。", 
      "小華箋、付與西飛去，印一雙愁黛，再三歸字，□九迴腸。"
    ], 
    "rhythmic": "九迴腸・好女兒"
  }, 
  {
    "author": "賀鑄", 
    "paragraphs": [
      "才色相憐。", 
      "難偶當年。", 
      "屢逢迎、幾許纏綿意，記鞦韆架底，摴蒲局上，祓禊池邊。", 
      "收貯一春幽恨，細書遍、砑綾箋。", 
      "算蓬山、未抵屏山遠，奈碧雲易合，彩霞深閉，明月先圓。"
    ], 
    "rhythmic": "月先圓・好女兒"
  }, 
  {
    "author": "賀鑄", 
    "paragraphs": [
      "綺繡張筵。", 
      "粉黛爭妍。", 
      "記六朝、舊數閨房秀，有長圓璧月，永新瓊樹，隨步金蓮。", 
      "不減麗華標韻，更能唱、想夫憐。", 
      "認情通、色受纏綿處，似靈犀一點，吳蠶八繭，漢柳三眠。"
    ], 
    "rhythmic": "綺筵張・好女兒"
  }, 
  {
    "author": "賀鑄", 
    "paragraphs": [
      "雲鮮日嫩東風軟。", 
      "雪初融、水清淺。", 
      "粉□舞按迎春遍。", 
      "似飛動、釵頭燕。", 
      "深折梅花曾寄遠。", 
      "問誰爲、倚樓悽怨。", 
      "身伴未歸鴻，猶顧戀、江南暖。"
    ], 
    "rhythmic": "舞迎春・迎春樂"
  }, 
  {
    "author": "賀鑄", 
    "paragraphs": [
      "厭厭別酒商歌送。", 
      "蕭蕭涼葉秋聲動。", 
      "小泊畫橋東。", 
      "孤舟月滿篷。", 
      "高城遮短夢。", 
      "衾藉餘香擁。", 
      "多謝五更風。", 
      "猶聞城裏鍾。"
    ], 
    "rhythmic": "城裏鍾・菩薩蠻"
  }, 
  {
    "author": "賀鑄", 
    "paragraphs": [
      "十分持酒每□□。", 
      "□□□□□。", 
      "□計留春，春隨人去遠。", 
      "東流□□□□。", 
      "□□□、好憑雙燕。", 
      "望斷西風，高樓簾暮卷。"
    ], 
    "rhythmic": "望西飛・清商怨"
  }, 
  {
    "author": "賀鑄", 
    "paragraphs": [
      "流連狂樂恨景短。", 
      "奈夕陽送晚。", 
      "醉未成歡，醒來愁滿眼。", 
      "東陽消瘦帶展。", 
      "望日下、舊遊天遠。", 
      "淚灑春風，春風誰復管。"
    ], 
    "rhythmic": "東陽嘆・清商怨"
  }, 
  {
    "author": "賀鑄", 
    "paragraphs": [
      "雕樑尋巢舊燕侶。", 
      "似向人欲語。", 
      "試問來時，逢郎郎健否。", 
      "春風深閉繡戶。", 
      "盡便旋、一庭花絮。", 
      "要自銷凝，吟郎長短句。"
    ], 
    "rhythmic": "要銷凝・清商怨"
  }, 
  {
    "author": "賀鑄", 
    "paragraphs": [
      "盤馬樓前風日好。", 
      "雪銷塵掃。", 
      "樓上宮妝早。", 
      "認簾箔微開，一面嫣妍笑。", 
      "攜手別院重廊，窈窕花房小。", 
      "任碧羅窗曉。", 
      "間闊時多書問少。", 
      "鏡鸞空老。", 
      "身寄吳雲杳。", 
      "想轣轆車音，幾度青門道。", 
      "佔得春色年年，隨處隨人到。", 
      "恨不如芳草。"
    ], 
    "rhythmic": "想車音・兀令"
  }, 
  {
    "author": "賀鑄", 
    "paragraphs": [
      "南嶽去天才尺五。", 
      "荊溪笠澤相吞吐。", 
      "十日一風仍再雨。", 
      "宜禾黍。", 
      "秋成處處宜禾黍。", 
      "坊市萬家連島嶼。", 
      "長楊□□□□□。", 
      "□□□□□□□。", 
      "能歌舞。", 
      "劉郎不□□□□。"
    ], 
    "rhythmic": "荊溪詠・漁家傲", 
    "tags": [
      "衡山"
    ]
  }, 
  {
    "author": "賀鑄", 
    "paragraphs": [
      "月痕依約到西廂。", 
      "曾羨花枝拂短牆。", 
      "初未識愁那得淚，每渾疑夢奈餘香。", 
      "歌逢嫋處眉先嫵，酒半酣時眼更狂。", 
      "閒倚繡簾吹柳絮，問何人似冶遊郎。"
    ], 
    "rhythmic": "吹柳絮・瑞鷓鴣"
  }, 
  {
    "author": "賀鑄", 
    "paragraphs": [
      "睡鴨鱸寒薰麝煎。", 
      "寂寂歌樑，無計留歸燕。", 
      "十二曲闌閒倚遍。", 
      "一杯長待何人勸。", 
      "不識當年桃葉面。", 
      "吟詠佳詞，想像猶曾見。", 
      "兩槳往來風與便。", 
      "潮平月上江如練。"
    ], 
    "rhythmic": "江如練・蝶戀花"
  }, 
  {
    "author": "賀鑄", 
    "paragraphs": [
      "境跨三千里，樓侵尺五天。", 
      "碧鴛鴦瓦晝生煙。", 
      "未信西山臺觀、壓當年。", 
      "野色分禾黍，秋聲入管絃。", 
      "閒揮彈麈襞吟箋。", 
      "三十萬家風月、共流連。"
    ], 
    "rhythmic": "宴齊雲・南歌子"
  }, 
  {
    "author": "賀鑄", 
    "paragraphs": [
      "檻外雨波新漲，門前煙柳渾青。", 
      "寂寞文園淹臥久，推枕援琴涕自零。", 
      "無人著意聽。", 
      "緒緒風披芸幌，鋟鋟月到萱庭。", 
      "長記合歡東管夜，與解香羅掩繡屏。", 
      "瓊枝半醉醒。"
    ], 
    "rhythmic": "醉瓊枝・定風波"
  }, 
  {
    "author": "賀鑄", 
    "paragraphs": [
      "酒三行，琴再弄。", 
      "宛是和鳴雙鳳。", 
      "羅斗帳，繡屏風。", 
      "濃香夜夜同。", 
      "去年歡，今夕夢。", 
      "怊悵曉鍾初動。", 
      "休道夢，覺來空。", 
      "當時亦夢中。"
    ], 
    "rhythmic": "□□□・更漏子"
  }, 
  {
    "author": "賀鑄", 
    "paragraphs": [
      "楚鄉新歲。", 
      "不放殘寒退。", 
      "月曉桂娥閒，弄珠英、因風委墜。", 
      "清淮鋪練，十二玉峯前，上簾櫳，招佳麗。", 
      "置酒成高會。", 
      "江南芳信，目斷何人寄。", 
      "應占鏡邊春，想晨妝、膏濃壓翠。", 
      "此時乘興，半道忍回橈，五云溪，門深閉。", 
      "碧月長相對。"
    ], 
    "rhythmic": "弄珠英・驀山溪"
  }, 
  {
    "author": "賀鑄", 
    "paragraphs": [
      "清琴再鼓求凰弄。", 
      "紫陌屢盤驕馬鞚。", 
      "遠山眉樣認心期，流水車音牽目送。", 
      "歸來翠被和衣擁。", 
      "醉解寒生鐘鼓動。", 
      "此歡只許夢相親，每向夢中還說夢。"
    ], 
    "rhythmic": "夢相親・玉樓春"
  }, 
  {
    "author": "賀鑄", 
    "paragraphs": [
      "高樓簾卷秋風裏，目送斜陽。", 
      "衾枕遺香。", 
      "今夜還如昨夜長。", 
      "玉人望月銷凝處，應在西廂。", 
      "半掩蘭堂。", 
      "惟有紗燈伴繡牀。"
    ], 
    "rhythmic": "羅敷歌・採桑子"
  }, 
  {
    "author": "賀鑄", 
    "paragraphs": [
      "河陽官罷文園病，觸緒蕭然。", 
      "犀麈流連。", 
      "喜見清蟾似舊圓。", 
      "人生聚散浮雲似，回首明年。", 
      "何處尊前。", 
      "悵望星河共一天。"
    ], 
    "rhythmic": "羅敷歌・採桑子"
  }, 
  {
    "author": "賀鑄", 
    "paragraphs": [
      "東南自古繁華地，歌吹揚州。", 
      "十二青樓。", 
      "最數秦娘第一流。", 
      "季鷹久負鱸魚興，不住今秋。", 
      "已辦歸舟。", 
      "伴我江湖作勝遊。"
    ], 
    "rhythmic": "羅敷歌・採桑子"
  }, 
  {
    "author": "賀鑄", 
    "paragraphs": [
      "自憐楚客悲秋思，難寫絲桐。", 
      "目斷書鴻。", 
      "平淡江山落照中。", 
      "誰家水調聲聲怨，黃葉西風。", 
      "罨畫橋東。", 
      "十二玉樓空更空。"
    ], 
    "rhythmic": "羅敷歌・採桑子"
  }, 
  {
    "author": "賀鑄", 
    "paragraphs": [
      "東亭南館逢迎地，幾醉紅裙。", 
      "悽怨臨分。", 
      "四疊陽關忍淚聞。", 
      "誰憐今夜篷窗雨，何處漁村。", 
      "酒冷燈昏。", 
      "不許愁人不斷魂。"
    ], 
    "rhythmic": "羅敷歌・採桑子"
  }, 
  {
    "author": "賀鑄", 
    "paragraphs": [
      "玉指金徽一再彈。", 
      "新聲傳訪戴，雪溪寒。", 
      "兩行墨妙破冰紈。", 
      "牽情處，幽恨寄毫端。", 
      "暱語強羞難。", 
      "相逢真許似，鏡中鸞。", 
      "小梅疏影近杯盤。", 
      "東風裏，誰共倚闌干。"
    ], 
    "rhythmic": "小重山"
  }, 
  {
    "author": "賀鑄", 
    "paragraphs": [
      "簾影新妝一破顏。", 
      "玳筵迴雪舞，小云鬟。", 
      "瓊枝擢秀望難攀。", 
      "凝情處，千里望蓬山。", 
      "歌斷酒闌珊。", 
      "畫船簫鼓轉，綠楊灣。", 
      "墜鈿殘燎水堂關。", 
      "斜陽裏，雙燕伴人閒。"
    ], 
    "rhythmic": "小重山"
  }
]