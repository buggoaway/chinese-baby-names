[
  {
    "author": "賀鑄", 
    "paragraphs": [
      "枕上閶門五報更。", 
      "蠟燈香灺冷，恨天明。", 
      "青苹風轉彩帆輕。", 
      "檣頭燕，多謝伴人行。", 
      "臨鏡想傾城。", 
      "兩尖愁黛淺，淚波橫。", 
      "豔歌重記遣離情。", 
      "纏綿處，翻是斷腸聲。"
    ], 
    "rhythmic": "小重山"
  }, 
  {
    "author": "賀鑄", 
    "paragraphs": [
      "月月相逢只舊圓。", 
      "迢迢三十夜，夜如年。", 
      "傷心不照綺羅筵。", 
      "孤舟裏，單枕若爲眠。", 
      "茂苑想依然。", 
      "花樓連苑起，壓漪漣。", 
      "玉人千里共嬋娟。", 
      "清琴怨，腸斷亦如弦。"
    ], 
    "rhythmic": "小重山"
  }, 
  {
    "author": "賀鑄", 
    "paragraphs": [
      "華堂張燕。", 
      "向尊前妙選，舞裙歌扇。", 
      "彼美個人，的的風流心眼。", 
      "恨尋芳來晚。", 
      "曲街燈火香塵散。", 
      "猶約晨妝，一覘春風面。", 
      "惆悵善和坊裏，平橋南畔。", 
      "小青樓、簾不卷。"
    ], 
    "rhythmic": "河傳"
  }, 
  {
    "author": "賀鑄", 
    "paragraphs": [
      "華堂重廈，向尊前更聽，碧雲新怨。", 
      "玉指鈿徽，總是挑人心眼。", 
      "恨隨紅蠟短。", 
      "彩旗影動船頭轉。", 
      "雙槳凌波，惟念人留戀。", 
      "江上暮潮，隱隱山橫南岸。", 
      "奈離愁、分不斷。"
    ], 
    "rhythmic": "河傳"
  }, 
  {
    "author": "賀鑄", 
    "paragraphs": [
      "楚夢方回，翠被寒如水。", 
      "尚想見、揚州桃李。", 
      "姿秀韻閒何物比。", 
      "玉管秋風，漫聲流美。", 
      "燕堂開，雙按秦弦呈素指。", 
      "寶雁參差飛不起。", 
      "三五彩蟾明夜是。", 
      "屈曲闌干，斷腸千里。"
    ], 
    "rhythmic": "侍香金童"
  }, 
  {
    "author": "賀鑄", 
    "paragraphs": [
      "獨立江東人婉孌。", 
      "粉本花真，千里依稀見。", 
      "閒弄彩毫濡玉硯。", 
      "纏綿春思□歌扇。", 
      "愛我竹窗新句練。", 
      "小砑凌箋、偷寄西風燕。", 
      "乍可問名賒識面。", 
      "十年多病風情淺。"
    ], 
    "rhythmic": "鳳棲梧・蝶戀花"
  }, 
  {
    "author": "賀鑄", 
    "paragraphs": [
      "芳草斜曛。", 
      "映畫橋□□，翠閣臨津。", 
      "數闋清歌，兩行紅粉，厭厭別酒初曛。", 
      "芳意贈我殷勤。", 
      "羅巾雙黛痕。", 
      "便蘭舟獨上，洞府人閒，素手輕分。", 
      "十里綺陌香塵。", 
      "望紫雲車遠，已掩青門。", 
      "迤邐黃昏，景陽鍾動，臨風隱隱猶聞。", 
      "明朝水館漁村。", 
      "憑誰招斷魂。", 
      "恨不如今夜，明月多情，應待歸雲。"
    ], 
    "rhythmic": "更漏子"
  }, 
  {
    "author": "賀鑄", 
    "paragraphs": [
      "隴首霜晴，泗濱雲晚，乍搖落。", 
      "廢榭蒼苔，破臺荒草，西楚霸圖冥漠。", 
      "記登臨事，九日勝遊，千載如昨。", 
      "更想像，晉客□歸，謝生能賦繼高作。", 
      "飄泊。", 
      "塵埃倦客，風月羈心，潘鬢曉來清鏡覺。", 
      "蠟屐綸巾，羽觴象管，且追隨、隼旟行樂。", 
      "東山□，應笑個儂風味薄。", 
      "念故園黃花，自有年年約。"
    ], 
    "rhythmic": "玉京秋"
  }, 
  {
    "author": "賀鑄", 
    "paragraphs": [
      "何許最悲秋，悽風殘照。", 
      "臨水復登山，莞然西笑。", 
      "車馬幾番塵，自古長安道。", 
      "問誰是、後來年少。", 
      "飛集兩悠悠，江濱海島。", 
      "乘雁與雙鳧，強分多少。", 
      "傳語酒家胡，歲晚從吾好。", 
      "待做個、醉鄉遺老。"
    ], 
    "rhythmic": "蕙清風"
  }, 
  {
    "author": "賀鑄", 
    "paragraphs": [
      "粉娥齊斂千金笑。", 
      "愁結眉峯小。", 
      "渭城才唱浥輕塵。", 
      "無奈兩行紅淚、溼香巾。", 
      "傷心風月南城道。", 
      "幾縱朱轓到。", 
      "明年載酒洛陽春。", 
      "還念淮山樓上、倚闌人。"
    ], 
    "rhythmic": "虞美人"
  }, 
  {
    "author": "賀鑄", 
    "paragraphs": [
      "芳草青門路。", 
      "還拂京塵東去。", 
      "回想當年離緒。", 
      "送君南浦。", 
      "愁幾許。", 
      "尊酒流連薄暮。", 
      "簾卷津樓風雨。", 
      "憑闌語。", 
      "草草蘅皋賦。", 
      "分首驚鴻不駐。", 
      "燈火虹橋，難尋弄波微步。", 
      "漫凝佇。", 
      "莫怨無情流水，明月扁舟何處。"
    ], 
    "rhythmic": "下水船"
  }, 
  {
    "author": "賀鑄", 
    "paragraphs": [
      "見面無多，坐來百媚生餘態。", 
      "後庭春在。", 
      "折取殘紅戴。", 
      "小小蘭舟，蕩槳東風快。", 
      "何愁載。", 
      "纏綿難解。", 
      "不似羅裙帶。"
    ], 
    "rhythmic": "點絳脣"
  }, 
  {
    "author": "賀鑄", 
    "paragraphs": [
      "莫厭香醪斟繡履。", 
      "吐茵也是風流事。", 
      "今夜夜寒愁不睡。", 
      "披衣起。", 
      "挑燈開卷花生紙。", 
      "倩問尊前桃與李。", 
      "重來若個猶相記。", 
      "前度劉郎應老矣。", 
      "行樂地。", 
      "兔葵燕麥春風裏。"
    ], 
    "rhythmic": "漁家傲"
  }, 
  {
    "author": "賀鑄", 
    "paragraphs": [
      "歌笑見餘妍，情生眄睞。", 
      "擁髻揚蛾黛。", 
      "多態。", 
      "小花深院，漏促離襟將解。", 
      "惱人紅蠟淚。", 
      "啼相對。", 
      "芳草喚愁，愁來難奈。", 
      "蘭葉猶堪向誰採。", 
      "小樓妝晚，應念斑騅何在。", 
      "碧雲長有待。", 
      "斜陽外。"
    ], 
    "rhythmic": "感皇恩"
  }, 
  {
    "author": "賀鑄", 
    "paragraphs": [
      "彩舟載得離愁動。", 
      "無端更借樵風送。", 
      "波渺夕陽遲。", 
      "銷魂不自持。", 
      "良宵誰與共。", 
      "賴有窗間夢。", 
      "可奈夢迴時。", 
      "一番新別離。"
    ], 
    "rhythmic": "菩薩蠻"
  }, 
  {
    "author": "賀鑄", 
    "paragraphs": [
      "章臺遊冶金龜婿。", 
      "歸來猶帶醺醺醉。", 
      "花漏怯春宵。", 
      "雲屏無限嬌。", 
      "絳紗燈影背。", 
      "玉枕釵聲碎。", 
      "不待宿酲銷。", 
      "馬嘶催早朝。"
    ], 
    "rhythmic": "菩薩蠻"
  }, 
  {
    "author": "賀鑄", 
    "paragraphs": [
      "曲門南與鳴珂接。", 
      "小園綠徑飛胡蝶。", 
      "下馬訪嬋娟。", 
      "笑迎妝閣前。", 
      "鷓鴣聲幾疊。", 
      "豔豔金蕉葉。", 
      "未許被香韉。", 
      "月生樓外天。"
    ], 
    "rhythmic": "菩薩蠻"
  }, 
  {
    "author": "賀鑄", 
    "paragraphs": [
      "綠窗殘夢聞鶗鴂。", 
      "曲屏映枕春山疊。", 
      "梳□發如蟬。", 
      "鏡生波上蓮。", 
      "絳裙金縷褶。", 
      "學舞腰肢怯。", 
      "簾下小憑肩。", 
      "與人雙翠鈿。"
    ], 
    "rhythmic": "菩薩蠻"
  }, 
  {
    "author": "賀鑄", 
    "paragraphs": [
      "綠楊眠後拖煙穗。", 
      "日長掃盡青苔地。", 
      "香斷入簾風。", 
      "爐心檀燼紅。", 
      "蘭溪修祓禊。", 
      "上巳明朝是。", 
      "不許放春慵。", 
      "景陽臨曉鍾。"
    ], 
    "rhythmic": "菩薩蠻"
  }, 
  {
    "author": "賀鑄", 
    "paragraphs": [
      "粉香映葉花羞日。", 
      "窗間宛轉蜂尋蜜。", 
      "歡罷捲簾時。", 
      "玉纖勻面脂。", 
      "舞裙金斗熨。", 
      "絳襭鴛鴦密。", 
      "翠帶一雙垂。", 
      "索人題豔詩。"
    ], 
    "rhythmic": "菩薩蠻"
  }, 
  {
    "author": "賀鑄", 
    "paragraphs": [
      "子規啼夢羅窗曉。", 
      "開奩拂鏡嚴妝早。", 
      "彩碧畫丁香。", 
      "背垂裙帶長。", 
      "鈿箏尋舊曲。", 
      "愁結眉心綠。", 
      "猶恨夜來時。", 
      "酒狂歸太遲。"
    ], 
    "rhythmic": "菩薩蠻"
  }, 
  {
    "author": "賀鑄", 
    "paragraphs": [
      "虛堂向壁青燈滅。", 
      "覺來驚見橫窗月。", 
      "起看月平西。", 
      "城頭烏夜啼。", 
      "蘭衾羞更入。", 
      "敧枕偷聲泣。", 
      "腸斷數殘更。", 
      "望明天未明。"
    ], 
    "rhythmic": "菩薩蠻"
  }, 
  {
    "author": "賀鑄", 
    "paragraphs": [
      "芭蕉襯雨秋聲動。", 
      "羅窗惱破鴛鴦夢。", 
      "愁倚□簾櫳。", 
      "燈花落地紅。", 
      "枕橫衾浪擁。", 
      "好夜無人共。", 
      "莫道粉牆東。", 
      "蓬山千萬重。"
    ], 
    "rhythmic": "菩薩蠻"
  }, 
  {
    "author": "賀鑄", 
    "paragraphs": [
      "朱甍碧樹鶯聲曉。", 
      "殘醺殘夢猶相惱。", 
      "薄雨隔輕簾。", 
      "寒侵白紵衫。", 
      "錦屏人起早。", 
      "惟見餘妝好。", 
      "眉樣學新蟾。", 
      "春愁入翠尖。"
    ], 
    "rhythmic": "菩薩蠻"
  }, 
  {
    "author": "賀鑄", 
    "paragraphs": [
      "爐煙微度流蘇帳。", 
      "孤衾冷疊芙蓉浪。", 
      "蟋蟀不離牀。", 
      "伴人愁夜長。", 
      "玉人飛閣上。", 
      "見月還相望。", 
      "相望莫相忘。", 
      "應無未斷腸。"
    ], 
    "rhythmic": "菩薩蠻"
  }, 
  {
    "author": "賀鑄", 
    "paragraphs": [
      "日薄雲融。", 
      "滿城羅綺芳叢。", 
      "一枝粉淡香濃。", 
      "幾銷魂，偏健羨、紫蝶黃蜂。", 
      "繁華夢斷，酒醒來、掃地春空。", 
      "武陵原、回頭何處，情隨流水無窮。", 
      "寄兩行清淚，想幾許殘紅。", 
      "惜花人老，年年奈、依舊東風。"
    ], 
    "rhythmic": "于飛樂"
  }, 
  {
    "author": "賀鑄", 
    "paragraphs": [
      "雙鶴橫橋阿那邊。", 
      "靜坊深院閉嬋娟。", 
      "五度花開三處見，兩依然。", 
      "水眄難禁頻領□，歌雲猶許小流連。", 
      "破得尊前何限恨，不論錢。"
    ], 
    "rhythmic": "浣溪沙"
  }, 
  {
    "author": "賀鑄", 
    "paragraphs": [
      "懷彼美。", 
      "愁與淚。", 
      "分佔眉叢眼尾。", 
      "求好夢、閒擁鴛鴦綺。", 
      "恨啼鳥、喚人起。", 
      "目斷清淮樓上，心寄長洲坊裏。", 
      "迢迢地。", 
      "七百三十里。", 
      "幾重山，幾重水。"
    ], 
    "rhythmic": "品令"
  }, 
  {
    "author": "賀鑄", 
    "paragraphs": [
      "樓平疊巘。", 
      "瞰瀛海、波三面。", 
      "碧雲掃盡，桂輪滉玉，鯨波張練。", 
      "化出無邊寶界，是名壯觀。", 
      "追遊汗漫。", 
      "願少借、長風便。", 
      "麻姑相顧，□然笑指，寒潮清淺。", 
      "頓覺蓬萊方丈，去人不遠。"
    ], 
    "rhythmic": "海月謠"
  }, 
  {
    "author": "賀鑄", 
    "paragraphs": [
      "何處最難忘。", 
      "方豪健，放樂五雲鄉。", 
      "彩筆賦詩，禁池芳草，香韉調馬，輦路垂楊。", 
      "綺筵上，扇偎歌黛淺，汗浥舞羅香。", 
      "蘭燭伴歸，繡輪同載，閉花別館，隔水深坊。", 
      "零落少年場。", 
      "琴心漫流怨，帶眼偷長。", 
      "無奈佔牀燕月，侵鬢吳霜。", 
      "念北里音塵，魚封永斷，便橋煙雨，鶴表相望。", 
      "好在後庭桃李，應記劉郎。"
    ], 
    "rhythmic": "風流子"
  }, 
  {
    "author": "賀鑄", 
    "paragraphs": [
      "轟醉王孫玳瑁筵。", 
      "渴虹垂地吸長川。", 
      "側商調裏清歌送，破盡窮愁直幾錢。", 
      "孤棹艤，小江邊。", 
      "愛而不見酒中仙。", 
      "傷心兩岸官楊柳，已帶斜陽又帶蟬。"
    ], 
    "rhythmic": "鷓鴣天"
  }, 
  {
    "author": "賀鑄", 
    "paragraphs": [
      "白紵春衫新制。", 
      "準擬採蘭修禊。", 
      "遮日走京塵，何啻分陰如歲。", 
      "留滯。", 
      "留滯。", 
      "不似行雲難系。"
    ], 
    "rhythmic": "憶仙姿・如夢令"
  }, 
  {
    "author": "賀鑄", 
    "paragraphs": [
      "日日春風樓上。", 
      "不見石城雙槳。", 
      "鴛枕夢迴時，燭淚屏山相向。", 
      "流蕩。", 
      "流蕩。", 
      "門外白蘋溪漲。"
    ], 
    "rhythmic": "憶仙姿・如夢令"
  }, 
  {
    "author": "賀鑄", 
    "paragraphs": [
      "相見時難別易。", 
      "何限玉琴心意。", 
      "眉黛只供愁，羞見雙鴛鴦字。", 
      "憔悴。", 
      "憔悴。", 
      "蠟燭銷成紅淚。"
    ], 
    "rhythmic": "憶仙姿・如夢令"
  }, 
  {
    "author": "賀鑄", 
    "paragraphs": [
      "羅綺叢中初見。", 
      "理鬢橫波流轉。", 
      "半醉不勝情，簾影猶招歌扇。", 
      "留戀。", 
      "留戀。", 
      "秋夜辭巢雙燕。"
    ], 
    "rhythmic": "憶仙姿・如夢令"
  }, 
  {
    "author": "賀鑄", 
    "paragraphs": [
      "雨後一分春減。", 
      "深院落紅如糝。", 
      "柳外出鞦韆，度日彩旗風颭。", 
      "銷黯。", 
      "銷黯。", 
      "門共寶奩長掩。"
    ], 
    "rhythmic": "憶仙姿・如夢令"
  }, 
  {
    "author": "賀鑄", 
    "paragraphs": [
      "柳下玉驄雙鞚。", 
      "蟬鬢寶鈿浮動。", 
      "半醉倚迷樓，聊送斜陽三弄。", 
      "豪縱。", 
      "豪縱。", 
      "一覺揚州春夢。"
    ], 
    "rhythmic": "憶仙姿・如夢令"
  }, 
  {
    "author": "賀鑄", 
    "paragraphs": [
      "何處偷諧心賞。", 
      "促坐綺羅筵上。", 
      "不記下樓時，醉□月侵書幌。", 
      "懷想。", 
      "懷想。", 
      "清麗歌聲妝樣。"
    ], 
    "rhythmic": "憶仙姿・如夢令"
  }, 
  {
    "author": "賀鑄", 
    "paragraphs": [
      "江上潮迴風細。", 
      "紅袖倚樓凝睇。", 
      "天際認歸舟，但見平林如薺。", 
      "迢遞。", 
      "迢遞。", 
      "人更遠於天際。"
    ], 
    "rhythmic": "憶仙姿・如夢令"
  }, 
  {
    "author": "賀鑄", 
    "paragraphs": [
      "夢想山陰遊冶。", 
      "深徑碧桃花謝。", 
      "曲水穩流觴，暖絮芳蘭堪藉。", 
      "蕭灑。", 
      "蕭灑。", 
      "月棹煙蓑東下。"
    ], 
    "rhythmic": "憶仙姿・如夢令"
  }, 
  {
    "author": "賀鑄", 
    "paragraphs": [
      "挑菜踏青都過卻。", 
      "楊柳風輕，擺動鞦韆索。", 
      "啼鳥自驚花自落。", 
      "有人同在真珠箔。", 
      "淡淨衣裳妝□薄。", 
      "閒憑銀箏，睡鬢慵梳掠。", 
      "試問爲誰添瘦弱。", 
      "嬌羞只把眉顰著。"
    ], 
    "rhythmic": "鳳棲梧・蝶戀花"
  }, 
  {
    "author": "賀鑄", 
    "paragraphs": [
      "終日懷歸翻送客。", 
      "春風祖席。", 
      "南成陌。", 
      "便莫惜。", 
      "離觴頻卷白。", 
      "動管色。", 
      "催行色。", 
      "動管色。", 
      "催行色。", 
      "何處投鞍風雨夕。", 
      "臨水驛。", 
      "空山驛。", 
      "臨水驛。", 
      "空山驛。", 
      "縱明月相思千里隔。", 
      "夢咫尺。", 
      "勤書尺。", 
      "夢咫尺。", 
      "勤書尺。"
    ], 
    "rhythmic": "相思引"
  }, 
  {
    "author": "賀鑄", 
    "paragraphs": [
      "留徵轡，送離杯。", 
      "羞淚下，拈青梅。", 
      "低聲問道幾時回。", 
      "秦箏雁促，此夜爲誰排。", 
      "君去也，遠蓬萊。", 
      "千里地，信音乖。", 
      "相思成病底情懷。", 
      "和煩惱，尋個便，送將來。"
    ], 
    "rhythmic": "芳草渡・系裙腰"
  }, 
  {
    "author": "賀鑄", 
    "paragraphs": [
      "回首揚州，猖狂十載，依然一夢歸來。", 
      "但覺安仁愁鬢，幾點塵埃。", 
      "醉墨碧紗猶鎖，春衫白紵新裁。", 
      "認鳴珂曲裏，舊日朱扉，閒閉青苔。", 
      "人非物是，半晌鸞腸易斷，寶勒空回。", 
      "徒悵望、碧雲銷散，明月徘徊。", 
      "忍過陽臺折柳，難憑隴驛傳梅。", 
      "一番桃李，迎風無語，誰是憐才。"
    ], 
    "rhythmic": "雨中花・夜行船"
  }, 
  {
    "author": "賀鑄", 
    "paragraphs": [
      "西郭園林，遠塵煩，門臨綠楊堤路。", 
      "畫□簟長，水館簾空，竟日素襟銷暑。", 
      "小灣紅芰清香裏，深隱映、風標鴛鷺。", 
      "指□□，相將故故，揹人飛去。", 
      "翻念多情自苦。", 
      "當置酒徵歌，夢雲難駐。", 
      "醉眼漸迷，花拂牆低，誤認宋鄰偷顧。", 
      "彩闌倚遍平橋晚，空相望、凌波仙步。", 
      "斷魂處，黃昏翠荷□雨。"
    ], 
    "rhythmic": "花心動"
  }, 
  {
    "author": "賀鑄", 
    "paragraphs": [
      "把酒欲歌驪。", 
      "濃醉何辭。", 
      "玉京煙柳欲黃時。", 
      "明日景陽門外路，相背春歸。", 
      "斂淚復牽衣。", 
      "私語遲遲。", 
      "可憐誰會兩心期。", 
      "惟有畫簾斜月見，應共人知。"
    ], 
    "rhythmic": "浪淘沙"
  }, 
  {
    "author": "賀鑄", 
    "paragraphs": [
      "一十二都門。", 
      "夢想能頻。", 
      "無言桃李幾經春。", 
      "豔粉鮮香開自落，還爲何人。", 
      "白紵別時新。", 
      "苒苒征塵。", 
      "鏡中消瘦老於真。", 
      "賴有天涯風月在，依舊相親。"
    ], 
    "rhythmic": "浪淘沙"
  }, 
  {
    "author": "賀鑄", 
    "paragraphs": [
      "潮漲湛芳橋。", 
      "難渡蘭橈。", 
      "捲簾紅袖莫相招。", 
      "十二闌干今夜月，誰伴吹簫。", 
      "菸草接亭皋。", 
      "歸思迢迢。", 
      "蘭成老去轉無憀。", 
      "偏恨秋風添鬢雪，不共魂銷。"
    ], 
    "rhythmic": "浪淘沙"
  }, 
  {
    "author": "賀鑄", 
    "paragraphs": [
      "雨過碧雲秋。", 
      "菸草汀洲。", 
      "遠山相對一眉愁。", 
      "可惜芳年橋畔柳，不繫蘭舟。", 
      "爲問木蘭舟。", 
      "何處淹留。", 
      "相思今夜忍登樓。", 
      "樓下誰家歌水調，明月揚州。"
    ], 
    "rhythmic": "浪淘沙"
  }, 
  {
    "author": "賀鑄", 
    "paragraphs": [
      "江面波紋皺縠。", 
      "江南岸、草和煙綠。", 
      "初過寒食一百六。", 
      "採蘋遊，□香裙，鳴佩玉。", 
      "心事偷相屬。", 
      "賦春恨、彩箋雙幅。", 
      "今夜小樓吹鳳竹。", 
      "謝東風，寄情人，腸斷曲。"
    ], 
    "rhythmic": "夜遊宮"
  }, 
  {
    "author": "賀鑄", 
    "paragraphs": [
      "蓮葉初生南浦。", 
      "兩岸綠楊飛絮。", 
      "向晚鯉魚風，斷送彩帆何處。", 
      "凝佇。", 
      "凝佇。", 
      "樓外一江煙雨。"
    ], 
    "rhythmic": "憶仙姿・如夢令"
  }, 
  {
    "author": "賀鑄", 
    "paragraphs": [
      "彩舫解維官柳。", 
      "樓上誰家紅袖。", 
      "團扇弄微風，如爲行人招手。", 
      "回首。", 
      "回首。", 
      "雲斷武陵溪口。"
    ], 
    "rhythmic": "憶仙姿・如夢令"
  }, 
  {
    "author": "賀鑄", 
    "paragraphs": [
      "疊鼓嘲喧，彩旗揮霍，蘋汀薄晚，蘭舟催解。", 
      "別浦潮平，小山雲斷，十幅飽帆風快。", 
      "回想牽衣，愁掩啼妝，一襟香在。", 
      "紈扇驚秋，菱花怨晚，誰共蛾黛。", 
      "何處玉尊空，對鬆陵正美，鱸魚苽菜。", 
      "露洗涼蟾，潦吞平野，三萬頃非塵界。", 
      "覽勝情無奈。", 
      "恨難招、越人同載。", 
      "會憑紫燕西飛，更約黃鸝相待。"
    ], 
    "rhythmic": "菱花怨"
  }, 
  {
    "author": "賀鑄", 
    "paragraphs": [
      "鐵甕城高，蒜山渡闊，幹雲十二層樓。", 
      "開尊待月，卷箔披風，依然燈火揚州。", 
      "繡陌南頭。", 
      "記歌名宛轉，鄉號溫柔。", 
      "曲檻俯清流。", 
      "想花陰、誰系蘭舟。", 
      "念悽絕秦弦，感深荊賦，相望幾許凝愁。", 
      "殷勤裁尺素，奈雙魚、難渡瓜洲。", 
      "曉鑑堪羞。", 
      "潘鬢點、吳霜漸稠。", 
      "幸於飛、鴛鴦未老，不應同是悲秋。"
    ], 
    "rhythmic": "望揚州・長相思慢"
  }, 
  {
    "author": "賀鑄", 
    "paragraphs": [
      "瀋水濃薰，眉粉淡妝，露華鮮映春曉。", 
      "淺顰輕笑。", 
      "真物外，一種閒花風調。", 
      "可待合歡翠被，不見忘憂芳草。", 
      "擁膝渾忘羞，回身就郎抱。", 
      "兩點靈犀心顛倒。", 
      "念樂事稀逢，歸期須早。", 
      "五雲聞道。", 
      "星橋畔、油壁車迎蘇小。", 
      "引領西陵自遠，攜手東山偕老。", 
      "殷勤制、雙鳳新聲，定情永爲好。"
    ], 
    "rhythmic": "定情曲"
  }, 
  {
    "author": "賀鑄", 
    "paragraphs": [
      "別酒初銷，憮然弭棹蒹葭浦。", 
      "回首不見高城，青樓更何許。", 
      "大艑軻峨，越商巴賈。", 
      "萬恨龍鍾，篷下對語。", 
      "指徵路。", 
      "山缺處，孤煙起，歷歷聞津鼓。", 
      "江豚吹浪，晚來風轉夜深雨。", 
      "擁鼻微吟，斷腸新句。", 
      "粉碧羅箋，封淚寄與。"
    ], 
    "rhythmic": "擁鼻吟・吳音子"
  }, 
  {
    "author": "賀鑄", 
    "paragraphs": [
      "京口瓜洲記夢間。", 
      "朱扉猶想映花關。", 
      "東風太是無情思，不許扁舟興盡還。", 
      "春水漫，夕陽閒。", 
      "烏檣幾轉綠楊灣。", 
      "紅塵十里揚州過，更上迷樓一借山。"
    ], 
    "rhythmic": "思越人・朝天子"
  }, 
  {
    "author": "賀鑄", 
    "paragraphs": [
      "吳波不動。", 
      "四際晴山擁。", 
      "載酒一尊誰與共。", 
      "回首江湖舊夢。", 
      "長艚珠箔青篷。", 
      "櫓聲鴉軋徵鴻。", 
      "淚□鏤檀香枕，醉眠搖□春風。"
    ], 
    "rhythmic": "清平樂"
  }, 
  {
    "author": "賀鑄", 
    "paragraphs": [
      "宋鄰東畔。", 
      "明月關深院。", 
      "玉指金徽調舊怨。", 
      "楚客歸心欲斷。", 
      "城隅芳草初春。", 
      "佳期重約臨分。", 
      "麗句漫題雙帶，也愁繫住行雲。"
    ], 
    "rhythmic": "清平樂"
  }, 
  {
    "author": "賀鑄", 
    "paragraphs": [
      "厭厭別酒。", 
      "更執纖纖手。", 
      "指似歸期庭下柳。", 
      "一葉西風前後。", 
      "無端不繫孤舟。", 
      "載將多少離愁。", 
      "又是十分明月，照人兩處登樓。"
    ], 
    "rhythmic": "清平樂"
  }, 
  {
    "author": "賀鑄", 
    "paragraphs": [
      "嫣然何啻千金價。", 
      "意遠態閒難入畫。", 
      "更無方便只尊前，說盡牽情多少話。", 
      "別來樂事經春罷。", 
      "枉度佳春拋好夜。", 
      "如今觸緒易銷魂，最是不堪風月下。"
    ], 
    "rhythmic": "木蘭花・玉樓春"
  }, 
  {
    "author": "賀鑄", 
    "paragraphs": [
      "朝來著眼沙頭認。", 
      "五兩竿搖風色順。", 
      "佳期學取弄潮兒，人縱無情潮有信。", 
      "紛紛花雨紅成陣。", 
      "冷酒青梅寒食近。", 
      "漫將江水比閒愁，水盡江頭愁不盡。"
    ], 
    "rhythmic": "木蘭花・玉樓春"
  }, 
  {
    "author": "賀鑄", 
    "paragraphs": [
      "春容秀潤。", 
      "二十四番花有信。", 
      "鸞鏡佳人。", 
      "得得濃妝樣樣新。", 
      "情無遠近。", 
      "水闊山長分不盡。", 
      "一斷音塵。", 
      "淚眼花前只見春。"
    ], 
    "rhythmic": "減字木蘭花"
  }, 
  {
    "author": "賀鑄", 
    "paragraphs": [
      "閒情減舊。", 
      "無奈傷春能作瘦。", 
      "桂楫蘭舟。", 
      "幾送人歸我滯留。", 
      "西門官柳。", 
      "滿把青青臨別手。", 
      "誰共登樓。", 
      "分取煙波一段愁。"
    ], 
    "rhythmic": "減字木蘭花"
  }, 
  {
    "author": "賀鑄", 
    "paragraphs": [
      "南園清夜。", 
      "臨水朱闌垂柳下。", 
      "從坐蓮花。", 
      "瀲灩觥船泛露華。", 
      "酒闌歌罷。", 
      "雙□前愁東去也。", 
      "回想人家。", 
      "芳草平橋一徑斜。"
    ], 
    "rhythmic": "減字木蘭花"
  }, 
  {
    "author": "賀鑄", 
    "paragraphs": [
      "多情多病。", 
      "萬斛閒愁量有剩。", 
      "一顧傾城。", 
      "惟覺尊前笑不成。", 
      "探香幽徑。", 
      "好住東風誰主領。", 
      "多謝流鶯。", 
      "欲別頻啼四五聲。"
    ], 
    "rhythmic": "減字木蘭花"
  }, 
  {
    "author": "賀鑄", 
    "paragraphs": [
      "南浦東風落暮潮。", 
      "祓禊人歸，相併蘭橈。", 
      "回身暱語不勝嬌。", 
      "猶礙華燈，扇影頻搖。", 
      "重泛青翰頓寂寥。", 
      "魂斷高城手漫招。", 
      "佳期應待鵲成橋。", 
      "爲問行雲，誰伴朝朝。"
    ], 
    "rhythmic": "攤破木蘭花・木蘭花"
  }, 
  {
    "author": "賀鑄", 
    "paragraphs": [
      "芳草裙腰一尺圍。", 
      "粉郎香潤，清灑薔薇。", 
      "爲嫌風日下樓稀。", 
      "楊柳青陰，深閉朱扉。", 
      "枉是尊前調玉徽。", 
      "綵鸞何事逐雞飛。", 
      "楚臺賦客莫相違。", 
      "留住行雲，好待郎歸。"
    ], 
    "rhythmic": "攤破木蘭花・木蘭花"
  }, 
  {
    "author": "賀鑄", 
    "paragraphs": [
      "秋半雨涼天。", 
      "望後清蟾未破圓。", 
      "二十四橋遊冶處，留連。", 
      "攜手嬌饒步步蓮。", 
      "眉宇有餘妍。", 
      "初破瓜時正妙年。", 
      "玉局彈棋無限意，纏綿。", 
      "腸斷吳蠶兩處眠。"
    ], 
    "rhythmic": "南鄉子"
  }, 
  {
    "author": "賀鑄", 
    "paragraphs": [
      "柳岸艤蘭舟。", 
      "更結東山謝氏遊。", 
      "紅淚清歌催落景，回頭。", 
      "□出尊前一段愁。", 
      "東水漫西流。", 
      "誰道行雲肯駐留。", 
      "無限鮮飆吹芷若，汀洲。", 
      "生羨鴛鴦得自由。"
    ], 
    "rhythmic": "南鄉子"
  }, 
  {
    "author": "賀鑄", 
    "paragraphs": [
      "暫假臨淮東道主，每逃歌舞華筵。", 
      "經年未辦買山錢。", 
      "筋骸難強，久坐沐猴禪。", 
      "行擁一舟稱浪士，五湖春水如天。", 
      "越人相顧足嫣然。", 
      "何須繡被，來伴擁蓑眠。"
    ], 
    "rhythmic": "臨江仙"
  }, 
  {
    "author": "賀鑄", 
    "paragraphs": [
      "東山未辦終焉計，聊爾西來。", 
      "花苑平臺。", 
      "倦客登臨第幾回。", 
      "連延複道通馳道，十二門開。", 
      "車馬塵埃。", 
      "悵望江南雪後梅。"
    ], 
    "rhythmic": "羅敷歌・採桑子"
  }, 
  {
    "author": "賀鑄", 
    "paragraphs": [
      "一幅霜綃，麝煤薰膩紋絲縷。", 
      "掩妝無語。", 
      "的是銷凝處。", 
      "薄暮蘭橈，漾下蘋花渚。", 
      "風留住。", 
      "綠楊歸路。", 
      "燕子西飛去。"
    ], 
    "rhythmic": "點絳脣"
  }, 
  {
    "author": "賀鑄", 
    "paragraphs": [
      "繡幕深朱戶，薰爐小象牀。", 
      "扶肩醉被冒明璫。", 
      "繡履可憐分破、兩鴛鴦。", 
      "夢枕初回雨，啼鈿半□妝。", 
      "一鉤新月渡橫塘。", 
      "誰認凌波微步、襪塵香。"
    ], 
    "rhythmic": "南歌子"
  }, 
  {
    "author": "賀鑄", 
    "paragraphs": [
      "心蹙黃金縷，梢垂白玉團。", 
      "孤芳不怕雪霜寒。", 
      "先向百花頭上、探春□。", 
      "傍水添新韻，橫牆露粉顏。", 
      "夜來和月起憑闌。", 
      "認得暗香微度、有無間。"
    ], 
    "rhythmic": "南歌子"
  }, 
  {
    "author": "賀鑄", 
    "paragraphs": [
      "一葉西風生嫩涼。", 
      "彩舟旗影動，背斜陽。", 
      "溪流幾曲似迴腸。", 
      "高城遠，今夜爲誰長。", 
      "正節號清狂。", 
      "苧蘿標韻美，倚新妝。", 
      "月華歌調轉清商。", 
      "尊酒畔，好住伴劉郎。"
    ], 
    "rhythmic": "小重山"
  }, 
  {
    "author": "賀鑄", 
    "paragraphs": [
      "林皋葉脫。", 
      "樓下清江闊。", 
      "船裏琵琶金捍撥。", 
      "彈斷麼弦再抹。", 
      "夜潮州渚生寒。", 
      "城頭星斗闌干。", 
      "忍話舊遊新夢，三千里外長安。"
    ], 
    "rhythmic": "清平樂"
  }, 
  {
    "author": "賀鑄", 
    "paragraphs": [
      "沈侯銷瘦。", 
      "八詠新題就。", 
      "惆悵酒醒兼夢後。", 
      "帶眼如何復舊。", 
      "幾時一葉蘭舟。", 
      "畫橈鴉軋東流。", 
      "新市小橋西畔，有人長倚妝樓。"
    ], 
    "rhythmic": "清平樂"
  }, 
  {
    "author": "賀鑄", 
    "paragraphs": [
      "羅巾粉汗和香浥。", 
      "纖指留痕紅一捻。", 
      "離亭再卜和歡期，尋見石榴雙翠葉。", 
      "危樓欲上危腸怯。", 
      "縱得鸞膠難寸接。", 
      "西風燕子會來時，好付小箋封淚帖。"
    ], 
    "rhythmic": "木蘭花・玉樓春"
  }, 
  {
    "author": "賀鑄", 
    "paragraphs": [
      "別酒更添紅粉淚。", 
      "促成愁醉。", 
      "相逢淺笑合微吟，撩惹到、纏綿地。", 
      "花下解攜重附耳。", 
      "佳期深記。", 
      "青翰舟穩繡衾香，誰禁斷、東流水。"
    ], 
    "rhythmic": "玉連環・一落索"
  }, 
  {
    "author": "賀鑄", 
    "paragraphs": [
      "玉立佳人，韻不減、吳蘇小。", 
      "賦深情、華年韶妙。", 
      "疊鼓新歌，最能作、江南調。", 
      "縹緲。", 
      "似陽臺、嬌雲弄曉。", 
      "有客臨風，夢後擬、池塘草。", 
      "竟裝懷、□愁多少。", 
      "綠綺芳尊，映花月、東山道。", 
      "正要。", 
      "個卿卿、嫣然一笑。"
    ], 
    "rhythmic": "惜奴嬌"
  }, 
  {
    "author": "賀鑄", 
    "paragraphs": [
      "畫橋流水，宛是南州路。", 
      "轉柁綠楊灣，恍然間、青樓舊處。", 
      "迴腸斷盡，猶剩爾多愁，記新聲，懷暱語。", 
      "依約對眉宇。", 
      "襪羅香在，祗欠蓮隨步。", 
      "無物比朝雲，恨難續、高唐後賦。", 
      "迢遙此夜，淚枕不成眠，月侵窗，燈映戶。", 
      "應見可憐許。"
    ], 
    "rhythmic": "驀山溪"
  }, 
  {
    "author": "賀鑄", 
    "paragraphs": [
      "攜手看花深徑，扶肩待月斜廊。", 
      "臨分少佇已倀倀。", 
      "此段不堪回想。", 
      "欲寄書如天遠，難銷夜似年長。", 
      "小窗風雨碎人腸。", 
      "更在孤舟枕上。"
    ], 
    "rhythmic": "西江月"
  }, 
  {
    "author": "賀鑄", 
    "paragraphs": [
      "桂葉眉叢恨自成。", 
      "錦瑟弦調，雙鳳和鳴。", 
      "釵樑玉勝掛蘭纓。", 
      "簾影沈沈，月墮參橫。", 
      "屏護文茵翠織成。", 
      "摘佩牽裾，燕樣腰輕。", 
      "清溪百曲可憐生。", 
      "大抵新歡，此夜□情。"
    ], 
    "rhythmic": "攤破木蘭花・木蘭花"
  }, 
  {
    "author": "賀鑄", 
    "paragraphs": [
      "十二層樓，夢迴縹緲非煙裏。", 
      "此情何寄。", 
      "賴爾荊江水。", 
      "莫謂東君，觸處逢桃李。", 
      "留深意。", 
      "溫柔鄉里。", 
      "自有終焉計。"
    ], 
    "rhythmic": "點絳脣"
  }, 
  {
    "author": "賀鑄", 
    "paragraphs": [
      "不堪回首臥雲鄉。", 
      "羈宦負清狂。", 
      "年來鏡湖風月，魚鳥兩相忘。", 
      "秦塞險，楚山蒼。", 
      "更斜陽。", 
      "畫橋流水，曾見扁舟，幾度劉郎。"
    ], 
    "rhythmic": "訴衷情"
  }, 
  {
    "author": "賀鑄", 
    "paragraphs": [
      "半銷檀粉睡痕新。", 
      "背鏡照櫻脣。", 
      "臨風再歌團扇，深意屬何人。", 
      "輕調笑，淺凝顰。", 
      "認情親。", 
      "最難堪酒，似不勝情，依樣傷春。"
    ], 
    "rhythmic": "訴衷情"
  }, 
  {
    "author": "賀鑄", 
    "paragraphs": [
      "玉津春水如藍。", 
      "宮柳毿毿。", 
      "橋上東風側帽檐。", 
      "記佳節、約是重三。", 
      "飛樓十二珠簾。", 
      "恨不貯、當年彩蟾。", 
      "對夢雨廉纖。", 
      "愁隨芳草，綠遍江南。"
    ], 
    "rhythmic": "怨三三"
  }, 
  {
    "author": "賀鑄", 
    "paragraphs": [
      "樓外屏山秀。", 
      "憑闌新夢後。", 
      "歸云何許誤心期，候候候。", 
      "到隴梅花，渡江桃葉，斷魂招手。", 
      "楚制汗衫舊。", 
      "啼妝曾枕袖。", 
      "東陽詠罷不勝情，瘦瘦瘦。", 
      "隋岸傷離，渭城懷遠，一枝煙柳。"
    ], 
    "rhythmic": "醉春風"
  }, 
  {
    "author": "賀鑄", 
    "paragraphs": [
      "曉朦朧。", 
      "前溪百鳥啼匆匆。", 
      "啼匆匆。", 
      "凌波人去，拜月樓空。", 
      "去年今日東門東。", 
      "鮮妝輝映桃花紅。", 
      "桃花紅。", 
      "吹開吹落，一任東風。"
    ], 
    "rhythmic": "憶秦娥"
  }, 
  {
    "author": "賀鑄", 
    "paragraphs": [
      "風驚幕。", 
      "燈前細雨檐花落。", 
      "檐花落。", 
      "玉臺清鏡，淚淹妝薄。", 
      "良時不再須行樂。", 
      "王孫莫負東城約。", 
      "東城約。", 
      "一分春色，爲君留著。"
    ], 
    "rhythmic": "憶秦娥"
  }, 
  {
    "author": "賀鑄", 
    "paragraphs": [
      "著春衫。", 
      "玉鞭鞭馬南城南。", 
      "南城南。", 
      "柔條芳草，留駐金銜。", 
      "粉娥採葉供新蠶。", 
      "蠶飢略許攜纖纖。", 
      "攜纖纖。", 
      "湔裙淇上，更待初三。"
    ], 
    "rhythmic": "憶秦娥"
  }, 
  {
    "author": "賀鑄", 
    "paragraphs": [
      "每恨相逢薄處，可憐欲去遲迴。", 
      "猶記新聲團扇□，殷勤再引餘杯。", 
      "爲問依依楊柳，秋風好住章臺。", 
      "疏雨忽隨雲斷，斜陽卻送潮回。", 
      "桃葉青山長在眼，幾時雙楫迎來。", 
      "如待碧闌紅藥，一年兩度花開。"
    ], 
    "rhythmic": "河滿子"
  }, 
  {
    "author": "賀鑄", 
    "paragraphs": [
      "鬆門石路秋風掃。", 
      "似不許、飛塵到。", 
      "雙攜纖手別煙蘿，紅粉清泉相照。", 
      "幾聲歌管，正須陶寫，翻作傷心調。", 
      "巖陰暝色歸雲悄。", 
      "恨易失、千金笑。", 
      "更逢何物可忘憂，爲謝江南芳草。", 
      "斷橋孤驛，冷雲黃葉，相見長安道。"
    ], 
    "rhythmic": "御街行"
  }, 
  {
    "author": "賀鑄", 
    "paragraphs": [
      "繡幌閒眠曉。", 
      "處處聞啼鳥。", 
      "枕上無情，斜風橫雨，落花多少。", 
      "想灞橋、春色老於人，恁江南夢杳。", 
      "往事今何道。", 
      "聊詠池塘草。", 
      "懷縣年來，蕭蕭壯發，可堪頻照。", 
      "賴醉鄉、佳境許徜徉，惜歸歟不早。"
    ], 
    "rhythmic": "連理枝"
  }, 
  {
    "author": "賀鑄", 
    "paragraphs": [
      "江南又嘆流寓。", 
      "指芳物、伴人遲暮。", 
      "攪晴風絮。", 
      "弄寒煙雨。", 
      "春去更無尋處。", 
      "石城樓觀青霞舉。", 
      "想艇子、寄誰容與。", 
      "斷雲荊渚。", 
      "限潮湓浦。", 
      "不見莫愁歸路。"
    ], 
    "rhythmic": "金鳳鉤"
  }, 
  {
    "author": "賀鑄", 
    "paragraphs": [
      "露葉棲螢，風枝嫋鵲。", 
      "水堂離燕褰珠箔。", 
      "一聲橫玉吹流雲，厭厭涼月西南落。", 
      "江際吳邊，山侵楚角。", 
      "蘭橈明夜芳洲泊。", 
      "殷勤留語採香人，清尊不負黃花約。"
    ], 
    "rhythmic": "芳洲泊・踏莎行"
  }, 
  {
    "author": "賀鑄", 
    "paragraphs": [
      "彼美吳姝唱，繁會闔閭邦。", 
      "千坊萬井，斜橋曲水小軒窗。", 
      "縹緲關山臺觀。", 
      "羅綺雲煙相半。", 
      "金石壓掁撞。", 
      "癡信東歸虜，黑自死心降。", 
      "範夫子，高標韻，秀眉龐。", 
      "功成長往，有人同載世無雙。", 
      "物外聊從吾好。", 
      "賴爾工顰妍笑。", 
      "伴醉玉連缸。", 
      "盡任扁舟路，風雨卷秋江。"
    ], 
    "rhythmic": "水調歌頭"
  }, 
  {
    "author": "賀鑄", 
    "paragraphs": [
      "曲磴斜闌出翠微。", 
      "西州回首思依依。", 
      "風物宛然長在眼，只人非。", 
      "綠樹隔巢黃鳥並，滄洲帶雨白鷗飛。", 
      "多謝子規啼勸我，不如歸。"
    ], 
    "rhythmic": "攤破浣溪沙・山花子"
  }, 
  {
    "author": "賀鑄", 
    "paragraphs": [
      "蟬韻清弦，溪橫翠縠。", 
      "翩翩彩鷁帆開幅。", 
      "黃簾絳幕掩香風，當筵燦燦人如玉。", 
      "淺黛凝愁，明波轉矚。", 
      "蘭情似怨臨行促。", 
      "不辭寸斷九迴腸，殷勤更唱江南曲。"
    ], 
    "rhythmic": "江南曲・踏莎行"
  }, 
  {
    "author": "賀鑄", 
    "paragraphs": [
      "鴉軋齊橈，□冬疊鼓。", 
      "浮驂晚下金牛渚。", 
      "莫愁應自有愁時，篷窗今夜瀟瀟雨。", 
      "杜若芳洲。", 
      "芙蓉別浦。", 
      "依依豔笑逢迎處。", 
      "隨潮風自石城來，潮回好寄人傳語。"
    ], 
    "rhythmic": "江南曲・踏莎行"
  }, 
  {
    "author": "賀鑄", 
    "paragraphs": [
      "小苑浴蘭，微波寄葉。", 
      "石城回首山重沓。", 
      "綺窗煙雨夢佳期，飛霞艇子雕檀楫。", 
      "樓回披襟，廊長響屧。", 
      "供愁麝月眉心帖。", 
      "紫簫閒捻度新聲，有人偷倚闌干掐。"
    ], 
    "rhythmic": "江南曲・踏莎行"
  }, 
  {
    "author": "賀鑄", 
    "paragraphs": [
      "滿馬京□，裝懷春思，翩然笑度江南。", 
      "白鷺芳洲，青蟾雕艦，勝遊三月初三。", 
      "舞裙濺水，浴蘭佩、綠染纖纖。", 
      "歸路要同步障，迎風會卷珠簾。", 
      "離觴未容半酣。", 
      "恨烏檣、已張輕帆。", 
      "秋鬢重來淮上，幾換新蟾。", 
      "樓下會看細柳，正搖落清霜拂畫檐。", 
      "樹猶如此，人何以堪。"
    ], 
    "rhythmic": "樓下柳・天香"
  }, 
  {
    "author": "賀鑄", 
    "paragraphs": [
      "窈窕盤門西轉路。", 
      "殘陽映帶青山暮。", 
      "最是長楊攀折苦。", 
      "堪憐許。", 
      "清霜翦斷和煙縷。", 
      "春水歸期端不負。", 
      "依依照影臨南浦。", 
      "留取木蘭舟少住。", 
      "無風雨。", 
      "黃昏月上潮平去。"
    ], 
    "rhythmic": "吳門柳・漁家傲"
  }, 
  {
    "author": "賀鑄", 
    "paragraphs": [
      "嘯度萬鬆千步嶺。", 
      "錢湖門外非塵境。", 
      "見底碧漪如眼淨。", 
      "嵐光映。", 
      "鏡屏百曲新磨瑩。", 
      "好月爲人重破瞑。", 
      "雲頭豔豔開金餅。", 
      "傳語桂娥應奈靜。", 
      "堪乘興。", 
      "尊前聽我遊仙詠。"
    ], 
    "rhythmic": "吳門柳・漁家傲"
  }, 
  {
    "author": "賀鑄", 
    "paragraphs": [
      "巧翦合歡羅勝子，釵頭春意翩翩。", 
      "豔歌淺拜笑嫣然。", 
      "願郎宜此酒，行樂駐華年。", 
      "未是文園多病客，幽襟悽斷堪憐。", 
      "舊遊夢掛碧雲邊。", 
      "人歸落雁後，思發在花前。"
    ], 
    "rhythmic": "雁後歸・臨江仙"
  }, 
  {
    "author": "賀鑄", 
    "paragraphs": [
      "鴉背夕陽山映斷，綠楊風掃津亭。", 
      "月生河影帶疏星。", 
      "青松巢白鳥，深竹逗流螢。", 
      "隔水彩舟然絳蠟，碧窗想見娉婷。", 
      "浴蘭薰麝助芳馨。", 
      "湘弦彈未半，悽怨不堪聽。"
    ], 
    "rhythmic": "雁後歸・臨江仙"
  }, 
  {
    "author": "賀鑄", 
    "paragraphs": [
      "翡翠樓高簾幕薄，溫家小玉妝臺。", 
      "畫眉難稱怯人催。", 
      "羞從面色起，嬌逐語聲來。", 
      "門外木蘭花艇子，垂楊風掃纖埃。", 
      "平湖一鏡綠萍開。", 
      "緩歌輕調笑，薄暮採蓮回。"
    ], 
    "rhythmic": "雁後歸・臨江仙"
  }, 
  {
    "author": "賀鑄", 
    "paragraphs": [
      "午醉厭厭醒自晚，鴛鴦春夢初驚。", 
      "閒花深院聽啼鶯。", 
      "斜陽如有意，偏傍小窗明。", 
      "莫倚雕闌懷往事，吳山楚水縱橫。", 
      "多情人奈物無情。", 
      "閒愁朝復暮，相應兩潮生。"
    ], 
    "rhythmic": "鴛鴦夢・臨江仙"
  }, 
  {
    "author": "賀鑄", 
    "paragraphs": [
      "流水蒼山帶郭。", 
      "尋塵跡、宛然如昨。", 
      "猶記黃花攜手約。", 
      "誤重來，小庭花，空自落。", 
      "不怨蘭情薄。", 
      "可憐許、彩雲漂泊。", 
      "紫燕西飛書漫託。", 
      "碧城中，幾青樓，垂畫幕。"
    ], 
    "rhythmic": "念彩雲・夜遊宮"
  }, 
  {
    "author": "賀鑄", 
    "paragraphs": [
      "波影翻簾，淚痕凝蠟青山館。", 
      "故人千里念佳期，襟佩如相款。", 
      "惆悵更長夢短。", 
      "但衾枕、餘芬剩暖。", 
      "半窗斜月，照人腸斷，啼鳥不管。"
    ], 
    "rhythmic": "燭影搖紅"
  }, 
  {
    "author": "賀鑄", 
    "paragraphs": [
      "花院深疑無路通。", 
      "碧紗窗影下，玉芙蓉。", 
      "當時偏恨五更鐘。", 
      "分攜處，斜月小簾櫳。", 
      "楚夢冷沈蹤。", 
      "一雙金縷枕，半牀空。", 
      "畫橋臨水鳳城東。", 
      "樓前柳，憔悴幾秋風。"
    ], 
    "rhythmic": "小重山"
  }, 
  {
    "author": "賀鑄", 
    "paragraphs": [
      "玉人家，畫樓珠箔臨津。", 
      "託微風、彩簫流怨，斷腸馬上曾聞。", 
      "燕堂開、豔妝叢裏，調琴思、認歌顰。", 
      "麝蠟煙濃，玉蓮漏短，更衣不待酒初醺。", 
      "繡屏掩、枕鴛相就，香氣漸暾暾。", 
      "迴廊影，疏鍾淡月，幾許銷魂。", 
      "翠釵分、銀箋封淚，舞鞋從此生塵。", 
      "住蘭舟、載將離恨，轉南浦、背西曛。", 
      "記取明年，薔薇謝後，佳期應未誤行雲。", 
      "鳳城遠，楚梅香嫩，先寄一枝春。", 
      "青門外，祗憑芳草，尋訪郎君。"
    ], 
    "rhythmic": "綠頭鴨・多麗", 
    "tags": [
      "宋詞三百首"
    ]
  }, 
  {
    "author": "賀鑄", 
    "paragraphs": [
      "秋水斜陽演漾金。", 
      "遠山隱隱隔平林。", 
      "幾家村落幾聲砧。", 
      "記得西樓凝醉眼，昔年風物似如今。", 
      "只無人與共登臨。"
    ], 
    "rhythmic": "減字浣溪沙・浣溪沙"
  }, 
  {
    "author": "賀鑄", 
    "paragraphs": [
      "三扇屏山匝象牀。", 
      "背燈偷解素羅裳。", 
      "粉肌和汗自生香。", 
      "易失舊歡勞蝶夢，難禁新恨費鸞腸。", 
      "今宵風月兩相忘。"
    ], 
    "rhythmic": "減字浣溪沙・浣溪沙"
  }, 
  {
    "author": "賀鑄", 
    "paragraphs": [
      "鼓動城頭啼暮鴉。", 
      "過雲時送雨些些。", 
      "嫩涼如水透窗紗。", 
      "弄影西廂侵戶月，分香東畔拂牆花。", 
      "此時相望抵天涯。"
    ], 
    "rhythmic": "減字浣溪沙・浣溪沙"
  }, 
  {
    "author": "賀鑄", 
    "paragraphs": [
      "煙柳春梢蘸暈黃。", 
      "井闌風綽小桃香。", 
      "覺時簾幕又斜陽。", 
      "望處定無千里眼，斷來能有幾回腸。", 
      "少年禁取恁淒涼。"
    ], 
    "rhythmic": "減字浣溪沙・浣溪沙"
  }, 
  {
    "author": "賀鑄", 
    "paragraphs": [
      "夢想西池輦路邊。", 
      "玉鞍嬌馬小輜軿。", 
      "春風十里鬥嬋娟。", 
      "臨水登山漂泊地，落花中酒寂寥天。", 
      "個般情味已三年。"
    ], 
    "rhythmic": "減字浣溪沙・浣溪沙"
  }, 
  {
    "author": "賀鑄", 
    "paragraphs": [
      "蓮燭啼痕怨漏長。", 
      "吟蛩隨月到迴廊。", 
      "一屏煙景畫瀟湘。", 
      "連夜斷無行雨夢，隔年猶有著人香。", 
      "此情須信是難忘。"
    ], 
    "rhythmic": "減字浣溪沙・浣溪沙"
  }, 
  {
    "author": "賀鑄", 
    "paragraphs": [
      "閒把琵琶舊譜尋。", 
      "四絃聲怨卻沈吟。", 
      "燕飛人靜畫堂深。", 
      "欹枕有時成雨夢，隔簾無處說春心。", 
      "一從燈夜到如今。"
    ], 
    "rhythmic": "減字浣溪沙・浣溪沙"
  }, 
  {
    "author": "賀鑄", 
    "paragraphs": [
      "鸚鵡無言理翠襟。", 
      "杏花零落晝陰陰。", 
      "畫橋流水半篙深。", 
      "芳徑與誰尋鬥草，繡牀終日罷拈針。", 
      "小箋香管寫春心。"
    ], 
    "rhythmic": "減字浣溪沙・浣溪沙"
  }, 
  {
    "author": "賀鑄", 
    "paragraphs": [
      "鸚鵡驚人促下簾。", 
      "碧紗如霧隔香奩。", 
      "雪兒窺鏡晚蛾纖。", 
      "烏鵲橋邊河絡角，鴛鴦樓外月西南。", 
      "門前嘶馬弄金銜。"
    ], 
    "rhythmic": "減字浣溪沙・浣溪沙"
  }, 
  {
    "author": "賀鑄", 
    "paragraphs": [
      "宮錦袍薰水麝香。", 
      "越紗裙染鬱金黃。", 
      "薄羅依約見明妝。", 
      "繡陌不逢攜手伴，綠窗誰是畫眉郎。", 
      "春風十里斷人腸。"
    ], 
    "rhythmic": "減字浣溪沙・浣溪沙"
  }, 
  {
    "author": "賀鑄", 
    "paragraphs": [
      "青翰舟中祓禊筵。", 
      "粉娥窺影兩神仙。", 
      "酒闌飛去作非煙。", 
      "重訪舊遊人不見，雨荷風蓼夕陽天。", 
      "折花臨水思茫然。"
    ], 
    "rhythmic": "減字浣溪沙・浣溪沙"
  }, 
  {
    "author": "晁補之", 
    "paragraphs": [
      "水晶宮繞千家，卞山倒影雙溪裏。", 
      "白蘋洲渚，詩成春晚，當年此地。", 
      "行遍瑤臺，弄英攜手，月嬋娟際。", 
      "算多情小杜，風流未睹，空腸斷、枝間子。", 
      "一似君恩賜與，賀家湖、千峯凝翠。", 
      "黃粱未熟，紅旌已遠，南柯舊事。", 
      "常恐重來，夜闌相對，也疑非是。", 
      "向鬆陵回首，平蕪盡處，在青山外。"
    ], 
    "rhythmic": "水龍吟"
  }, 
  {
    "author": "晁補之", 
    "paragraphs": [
      "謂東坡、未老賦歸來，天未遣公歸。", 
      "向西湖兩處秋波一種，飛藹澄輝。", 
      "又擁竹西歌吹，僧老木蘭非。", 
      "一笑千秋事，浮世危機。", 
      "應倚平山欄檻，是醉翁飲處，江雨霏霏。", 
      "送孤鴻相接，今古眼中稀。", 
      "念平生、相從江海，任飄蓬、不遣此心違。", 
      "登臨事，更何須惜，吹帽淋衣。"
    ], 
    "rhythmic": "八聲甘州", 
    "tags": [
      "西湖"
    ]
  }, 
  {
    "author": "晁補之", 
    "paragraphs": [
      "謂東風、定是海冬來，海上最春先。", 
      "乍微陽破臘，梅心已省，柳意都遠。", 
      "雪後南山聳翠，平野欲生煙。", 
      "記得相逢日，如上林邊。", 
      "莫嘆春光易老，算今年春老，還有明年。", 
      "嘆人生難得，常好是朱顏。", 
      "有隨軒、金釵十二，爲醉嬌、一曲踏珠筵。", 
      "功名事，算何如此，花下尊前。"
    ], 
    "rhythmic": "八聲甘州"
  }, 
  {
    "author": "晁補之", 
    "paragraphs": [
      "鷗起蘋中，魚驚荷底，畫船天上來時。", 
      "翠灣紅渚，宛似武陵迷。", 
      "更晚青山更好，孤雲帶、遠雨絲垂。", 
      "清歌裏，金尊未掩，誰使動分攜。", 
      "竹林、高晉軟，阿咸瀟散，猶愧風期。", 
      "便棄官終隱，釣叟苔磯。", 
      "縱是鳴鴻雲外，應念我、垂翼低飛。", 
      "新詞好，他年認取，天際片帆歸。"
    ], 
    "rhythmic": "滿庭芳"
  }, 
  {
    "author": "晁補之", 
    "paragraphs": [
      "千里相思，況無百里，何妨暮往朝還。", 
      "又正是、梅初淡佇，禽未綿蠻。", 
      "陌上相逢緩轡，風細細、雲日斑斑。", 
      "新晴好，得意未妨，行盡青山。", 
      "應攜後房小妓，來爲我，盈盈對舞花間。", 
      "便拼了、鬆醪翠滿，蜜炬紅殘。", 
      "誰信輕鞍射虎，清世裏、曾有人閒。", 
      "都休說，簾外夜久春寒。"
    ], 
    "rhythmic": "鳳凰臺上憶吹簫"
  }, 
  {
    "author": "晁補之", 
    "paragraphs": [
      "才短宮慵，命奇人棄，年年故里來遠。", 
      "記往歲、蓮塘送我，遠赴荊蠻。", 
      "莫道風情似舊，青鏡裏、綠鬢新斑。", 
      "佳人怪，把盞爲我，微斂眉山。", 
      "從來嗣宗高韻，獨見賞，青雲憂絕塵間。", 
      "謾回首、平生醉語，一夢驚殘。", 
      "莫笑移花種柳，應備辦、投老同閒。", 
      "縱枯槁，鬆檜奈得霜寒。"
    ], 
    "rhythmic": "鳳凰臺上憶吹簫"
  }, 
  {
    "author": "晁補之", 
    "paragraphs": [
      "買陂塘、旋栽楊柳，依稀淮岸江浦。", 
      "東皋嘉雨新痕漲，沙觜鷗來鷺聚。", 
      "堪愛處。", 
      "最好是、一川夜月光流渚。", 
      "無人獨舞。", 
      "任翠幄張天，柔茵藉地，酒盡未能去。", 
      "青綾被，莫憶金閨故步。", 
      "儒冠曾把身誤。", 
      "弓刀千騎成何事，荒了邵平瓜圃。", 
      "君試覰。", 
      "滿青鏡、星星鬢影今如許。", 
      "功名浪語。", 
      "便似得班超，封侯萬里，歸計恐遲春。"
    ], 
    "rhythmic": "摸魚兒"
  }, 
  {
    "author": "晁補之", 
    "paragraphs": [
      "鬆菊堂深，芰荷池小，長夏清暑。", 
      "燕引雛還，鳩呼婦往，人靜郊原趣。", 
      "麥天已過，薄衣輕扇，試起繞園徐步。", 
      "聽衡宇、欣欣童稚，共說夜來初雨。", 
      "蒼菅徑裏，紫葳枝上，數點幽花垂露。", 
      "東里催鋤，西鄰助晌，相戒清晨去。", 
      "斜川歸興，け然滿目，回首帝鄉何處。", 
      "只愁恐、輕鞭犯夜，灞陵舊路。"
    ], 
    "rhythmic": "永遇樂"
  }, 
  {
    "author": "晁補之", 
    "paragraphs": [
      "歸去。", 
      "奈故人、尚作青眼相期，未許明時歸去。", 
      "放懷處。", 
      "買得東皋數畝，靜愛園林趣。", 
      "任過客、剝啄相呼晝扃戶。", 
      "堪笑兒童事業，華顛向誰語。", 
      "草塘人悄，圓荷過微雨。", 
      "都付邯鄲，一枕清風，好夢初覺，砌下槐影方停午。"
    ], 
    "rhythmic": "過澗歇"
  }, 
  {
    "author": "晁補之", 
    "paragraphs": [
      "南園佳枝偏宜暑。", 
      "兩兩三三修篁，新篁新出初齊，猗猗過檐侵戶。", 
      "聽亂颭芰荷風，細灑梧桐雨。", 
      "午餘簾影參差，遠林蟬聲，幽夢殘處。", 
      "凝佇。", 
      "既往盡成空，暫遇何曾住。", 
      "算人間事、豈足追思，依依夢中情緒。", 
      "觀數點茗浮花，一縷香縈炷。", 
      "怪來人道陶潛，作得羲皇侶。"
    ], 
    "rhythmic": "黃鶯兒"
  }, 
  {
    "author": "晁補之", 
    "paragraphs": [
      "紅日葵開，映牆遮牖，小齋端午。", 
      "杯展荷金，簪抽筍玉，幽事還數。", 
      "綠窗纖手，朱奩輕縷。", 
      "爭鬥彩絲艾虎。", 
      "想沈江怨魄歸來，空惆悵、對菰黍。", 
      "朱顏老去，清風好在，未減佳辰歡聚。", 
      "趣蠟酒深斟，菖葅細糝，圍坐從兒女。", 
      "還同子美，江村長夏，閒對燕飛鷗舞。", 
      "算何須、楚王雄風，方消畏暑。"
    ], 
    "rhythmic": "消息・永遇樂"
  }, 
  {
    "author": "晁補之", 
    "paragraphs": [
      "田野閒來慣。", 
      "睡起初驚曉燕。", 
      "樵青走掛小簾鉤，南園昨夜，細雨紅芳遍。", 
      "平蕪一帶煙光淺。", 
      "過盡南歸雁。", 
      "俱遠。", 
      "憑闌送目空腸斷。", 
      "好景難常佔。", 
      "過眼韶華如箭。", 
      "莫教鶗鴂送韶華，多情楊柳，爲把長條絆。", 
      "清尊滿酌誰爲伴。", 
      "花下提壺勸。", 
      "何妨醉臥花底，愁容不上春風面。"
    ], 
    "rhythmic": "梁州令疊韻・梁州令"
  }, 
  {
    "author": "晁補之", 
    "paragraphs": [
      "萱草戎葵，鬆菊堂深猶畏暑，晚雲催雨靄簾櫳。", 
      "滿樓風。", 
      "池蓮翻倒小蓮紅。", 
      "看掃鑑、天清似水，一輪明月卻當空。", 
      "畫欄中。"
    ], 
    "rhythmic": "酒泉子"
  }, 
  {
    "author": "晁補之", 
    "paragraphs": [
      "春又去，似別佳人幽恨積。", 
      "閒庭院，翠陰滿，添晝寂。", 
      "一枝梅最好，至今憶。", 
      "正夢斷，爐煙嫋，參差疏簾隔。", 
      "爲何事、年年春恨，問花應會得。"
    ], 
    "rhythmic": "歸田樂"
  }, 
  {
    "author": "晁補之", 
    "paragraphs": [
      "東城南陌路歧斜。", 
      "芳草遍藏遮。", 
      "黃鸝自是來晚，莫恨海棠花。", 
      "驚雪絮，滿天涯。", 
      "送春賒。", 
      "問春莫是，憶著東君，自去還家。"
    ], 
    "rhythmic": "訴衷情"
  }, 
  {
    "author": "晁補之", 
    "paragraphs": [
      "春辭我向何處。", 
      "怪草草、夜來風雨。", 
      "一簪華髮，少歡饒恨，無計殢春且住。", 
      "春回常恨尋無路。", 
      "試向我、小園徐步。", 
      "一闌紅藥，倚風含露。", 
      "春自未曾歸去。"
    ], 
    "rhythmic": "金鳳鉤"
  }, 
  {
    "author": "晁補之", 
    "paragraphs": [
      "雪消閒步花畔。", 
      "試屈指、早春將半。", 
      "櫻桃枝上最先到，卻恨小梅芳淺。", 
      "忽驚拂水雙來燕。", 
      "暗自憶、故人猶遠。", 
      "一分風雨佔春愁，一來又對花腸斷。"
    ], 
    "rhythmic": "金鳳鉤"
  }, 
  {
    "author": "晁補之", 
    "paragraphs": [
      "永日向人妍，百合忘憂草。", 
      "午枕夢初回，遠柳蟬聲杳。", 
      "蘚井出冰泉，洗瀹煩襟了。", 
      "卻掛小簾鉤，一縷爐煙嫋。"
    ], 
    "rhythmic": "生查子"
  }, 
  {
    "author": "晁補之", 
    "paragraphs": [
      "前歲栽桃，今歲成蹊。", 
      "更黃鸝、久住相知。", 
      "微行清露，細履斜暉。", 
      "對林中侶，閒中我，醉中誰。", 
      "何妨到老，常閒常醉，任功名、生事俱非。", 
      "衰顏難強，拙語多遲。", 
      "但酒同行，月同坐，影同嬉。"
    ], 
    "rhythmic": "行香子"
  }, 
  {
    "author": "晁補之", 
    "paragraphs": [
      "小園過午，便覺涼生翠柏。", 
      "戎葵閒出牆紅，萱草靜依徑綠。", 
      "還是去年，浮瓜沈李，追涼故繞池邊竹。", 
      "小筵促。", 
      "忽憶楊梅正熟。", 
      "下山南畔，畫舸笙歌逐。", 
      "愁凝目。", 
      "使君彩筆，佳人錦字，斷絃怎續。", 
      "盡日欄干曲。"
    ], 
    "rhythmic": "訴衷情"
  }, 
  {
    "author": "晁補之", 
    "paragraphs": [
      "小樓新創堪臨遠。", 
      "一帶寒山都入眼。", 
      "人間應未覺春歸，樓上已先變柳眼。", 
      "風威自與微陽戰。", 
      "雪意不遮殘臘換。", 
      "少須文棟燕雙回，來看東城花一片。"
    ], 
    "rhythmic": "木蘭花・玉樓春"
  }, 
  {
    "author": "晁補之", 
    "paragraphs": [
      "歸鳥翩翩，樓上黃昏。", 
      "黯天氣、殘照餘痕。", 
      "曲闌干裏，有個愁人。", 
      "向不言中，千載事，一年春。", 
      "春來似客，春歸如雲。", 
      "付樓前、行路雙輪。", 
      "傾江變酒，舉斛爲尊。", 
      "斷浮生外，愁千丈，不關身。"
    ], 
    "rhythmic": "行香子"
  }, 
  {
    "author": "晁補之", 
    "paragraphs": [
      "小樓獨上暮鍾時。", 
      "紅霞樓外飛。", 
      "煙中遠鳥一雙歸。", 
      "城門燈火微。", 
      "橫短吹，傍危梯。", 
      "冰輪涌海遲。", 
      "天涯幽恨有誰知。", 
      "涼風時動衣。"
    ], 
    "rhythmic": "阮郎歸"
  }, 
  {
    "author": "晁補之", 
    "paragraphs": [
      "梅梢瓊綻，東君次第開桃李。", 
      "痛年年、好風景，無事對花垂淚。", 
      "園裏。", 
      "舊賞處、幽葩柔條，一一動芳意。", 
      "恨心事。", 
      "春來間阻，憶年時、把羅袂。", 
      "雅戲。", 
      "櫻桃紅顆，爲插邊明麗。", 
      "又漸是。", 
      "櫻桃嘗新，忍把舊遊重記。", 
      "何意。", 
      "便雲收雨歇，瓶沈簪折兩無計。", 
      "謾追悔。", 
      "憑誰向說，只厭厭地。"
    ], 
    "rhythmic": "引駕行"
  }, 
  {
    "author": "晁補之", 
    "paragraphs": [
      "漸老閒情減。", 
      "春山事、撩心眼。", 
      "似血桃花，似雪梨花相間。", 
      "望極雅川，陽焰迷歸雁。", 
      "徵鞍方長阪。", 
      "正魂亂。", 
      "舊事如雲散。", 
      "良遊盛年俱換。", 
      "罷說功名，但覺青山歸晚。", 
      "記插宮花，扶醉蓬萊殿。", 
      "如今霜塵滿。"
    ], 
    "rhythmic": "碧牡丹"
  }, 
  {
    "author": "晁補之", 
    "paragraphs": [
      "雙鴛池沼水融融。", 
      "桂堂東。", 
      "又春風。", 
      "今日看花，花勝去年紅。", 
      "把酒問花花不語，攜手處，遍芳叢。", 
      "留春且住莫匆匆。", 
      "秉金籠。", 
      "夜寒濃。", 
      "沈醉插花，走馬月明中。", 
      "待得醒時君不見，不隨水，即隨風。"
    ], 
    "rhythmic": "江神子・江城子"
  }, 
  {
    "author": "晁補之", 
    "paragraphs": [
      "風雨過中秋，愁對畫簾銀燭。", 
      "那更氣遲節晚，負重陽金菊。", 
      "月期花信尚參差。", 
      "功名更難卜。", 
      "何事四時俱好，□一杯一曲。"
    ], 
    "rhythmic": "好事近"
  }, 
  {
    "author": "晁補之", 
    "paragraphs": [
      "花恨月惱。", 
      "更夏有涼風，冬軒雪皎。", 
      "閒事不關心，算四時皆好。", 
      "從來又說，春臺登覽，人意多同，常是惜、春過了。", 
      "須痛飲，莫放歡情草草。", 
      "年少。", 
      "尚憶瑤階，得雋尋芳，驂驔東城，適見垂鞭，酕醄南陌，又逢低帽。", 
      "鶯花蕩眼，功名滿意，無限嬉遊，榮華事、如夢杳。", 
      "傷富貴浮雲，曾縈懷抱。", 
      "爲春醉倒。", 
      "願花更好。", 
      "春休老。", 
      "開口笑。", 
      "佔醉鄉、莫教人到。"
    ], 
    "rhythmic": "洞仙歌"
  }, 
  {
    "author": "晁補之", 
    "paragraphs": [
      "當時我醉，美人顏色，如花堪悅。", 
      "今日美人去，恨天涯離別。", 
      "青樓朱箔，嬋娟蟾桂，三五初圓，傷二八、還又缺。", 
      "空佇立，一望一見心絕。", 
      "心絕。", 
      "頓成淒涼，千里音塵，一夢歡娛，推枕驚巫山遠，灑淚對湘江闊。", 
      "美人不見，愁人看花，心亂含愁，奏綠綺、弦清切。", 
      "何處有知音，此恨難說。", 
      "怨歌未闋。", 
      "恐暮雨收、行雲歇。", 
      "窗梅發。", 
      "乍似睹、芳容冰潔。"
    ], 
    "rhythmic": "洞仙歌"
  }, 
  {
    "author": "晁補之", 
    "paragraphs": [
      "問春何苦匆匆，帶風伴雨如馳驟。", 
      "幽葩細萼，小園低檻，壅培未就。", 
      "吹盡繁紅，佔春長久，不如垂柳。", 
      "算春常不老，人愁春老，愁只是、人間有。", 
      "春恨十常八九。", 
      "忍輕辜、芳醪經口。", 
      "那知自是，桃花結子，不因春瘦。", 
      "世上功名，老來風味，春歸時候。", 
      "縱樽前痛飲，狂歌似舊，情難依舊。"
    ], 
    "rhythmic": "水龍吟", 
    "tags": [
      "宋詞三百首"
    ]
  }, 
  {
    "author": "晁補之", 
    "paragraphs": [
      "裙芳老盡，海棠花時候。", 
      "雨過寒輕好清晝。", 
      "最妖饒一段，全是初開，雲鬟小，塗粉施朱未就。", 
      "全開還自好，駘蕩春餘，百樣宮羅鬥繁繡。", 
      "縱無語也，心應恨我來遲，恰柳絮、將春歸後。", 
      "醉猶倚柔柯，怯黃昏，這一點愁，須共花同瘦。"
    ], 
    "rhythmic": "洞仙歌"
  }, 
  {
    "author": "晁補之", 
    "paragraphs": [
      "年年青眼。", 
      "爲江梅腸斷。", 
      "一句新詩思無限。", 
      "向碧瓊枝上，白玉葩中、春猶淺。", 
      "一點龍香清遠。", 
      "誰拋傾國豔。", 
      "昨夜前村，都恐東皇未曾見。", 
      "正倚牆紅杏，芳意濃時，驚千片。", 
      "何許飄零仙館。", 
      "待冰雪叢中看奇姿，乍一笑能回，上林冬暖。"
    ], 
    "rhythmic": "洞仙歌"
  }, 
  {
    "author": "晁補之", 
    "paragraphs": [
      "雪裏清香，月下疏枝。", 
      "更無花、比並瓊姿。", 
      "一年一見，千繞千回。", 
      "向未開時，愁花放，恐花飛。", 
      "芳樽移就，幽葩折取，似玉人，攜手同歸。", 
      "楊州應記，東閣逢時。", 
      "恨劉郎誤，題詩句，怨桃溪。"
    ], 
    "rhythmic": "行香子"
  }, 
  {
    "author": "晁補之", 
    "paragraphs": [
      "開時似雪。", 
      "謝時似雪。", 
      "花中奇絕。", 
      "香非在蕊，香非在萼，骨中香徹。", 
      "佔溪風，留溪月。", 
      "堪羞損、山桃如血。", 
      "直饒更、疏疏淡淡，終有一般情別。"
    ], 
    "rhythmic": "鹽角兒"
  }, 
  {
    "author": "晁補之", 
    "paragraphs": [
      "黃花過也。", 
      "月酒何曾把。", 
      "寒蝶多情愛瀟灑。", 
      "晴日雙雙飛下。", 
      "沈吟獨倚朱闌。", 
      "採芳貽向□邊。", 
      "枕上醉排金靨，幽香付與誰憐。"
    ], 
    "rhythmic": "清平樂"
  }, 
  {
    "author": "晁補之", 
    "paragraphs": [
      "去年初見早梅芳。", 
      "一春忙。", 
      "短紅牆。", 
      "馬上不禁、花惱只顛狂。", 
      "蘇晉長齋猶好事，時喚我，舉離觴。", 
      "今年春事更茫茫。", 
      "淺宮妝。", 
      "斷人腸。", 
      "一點多情、天賜骨中香。", 
      "賴有飛鳧賢令尹，同我過，小橫塘。"
    ], 
    "rhythmic": "江神子・江城子"
  }, 
  {
    "author": "晁補之", 
    "paragraphs": [
      "人間花老，天涯春去，揚州別是風光。", 
      "紅藥萬株，佳名千種，天然浩態狂香。", 
      "尊貴御衣黃。", 
      "未便教西洛，獨佔花王。", 
      "困倚東風，漢宮誰敢鬥新妝。", 
      "年年高會維陽。", 
      "看家誇絕豔，人詫奇芳。", 
      "結蕊當屏，聯葩就幄，紅遮綠繞華堂。", 
      "花面映交相。", 
      "更秉菅觀洧，幽意難忘。", 
      "罷酒風亭，夢魂驚恐在仙鄉。"
    ], 
    "rhythmic": "望海潮"
  }, 
  {
    "author": "晁補之", 
    "paragraphs": [
      "百紫千紅，佔春多少，共推絕世花王。", 
      "西都萬家俱好，不爲姚黃。", 
      "謾腸斷巫陽。", 
      "對沈香、亭北新妝。", 
      "記清平調，詞成進了，一夢仙鄉。", 
      "天葩秀出無雙。", 
      "倚朝暉，半如酣酒成狂。", 
      "無言自有，檀心一點偷芳。", 
      "念往事情傷。", 
      "又新豔、曾說滁陽。", 
      "縱歸來晚，君王殿後，別是風光。"
    ], 
    "rhythmic": "夜合花"
  }, 
  {
    "author": "晁補之", 
    "paragraphs": [
      "百紫千紅翠。", 
      "唯有瓊花特異。", 
      "便是當年，唐昌觀中玉蕊。", 
      "尚記得、月裏仙人來賞，明日喧傳都市。", 
      "甚時又，分與揚州本，一朵冰姿難比。", 
      "曾向無雙亭邊，半酣獨倚。", 
      "似夢覺，曉出瑤臺十里。", 
      "猶憶飛瓊標緻。"
    ], 
    "rhythmic": "下水船"
  }, 
  {
    "author": "晁補之", 
    "paragraphs": [
      "雨過園亭綠暗時。", 
      "櫻桃紅顆壓枝低。", 
      "綠兼紅好眼中迷。", 
      "荔子天教生處遠，風流一種阿誰知。", 
      "最紅深處有黃鸝。"
    ], 
    "rhythmic": "浣溪沙"
  }, 
  {
    "author": "晁補之", 
    "paragraphs": [
      "心憶春歸，似佳人未來，香徑無跡。", 
      "雪裏江梅，因甚早知消息。", 
      "百卉芳心正寂。", 
      "夜不寐、幽姿脈脈。", 
      "圖清曉、先作宮妝，似防人見偷得。", 
      "真香媚情動魄。", 
      "算當時壽陽，無此標格。", 
      "應寄揚州，何郎舊曾相識。", 
      "花似何郎鬢白。", 
      "恐花笑、逢花羞摘。", 
      "那堪羌管驚心。", 
      "也隨繁杏拋擲。"
    ], 
    "rhythmic": "萬年歡"
  }, 
  {
    "author": "晁補之", 
    "paragraphs": [
      "常歲海棠時，偷閒須到。", 
      "多病尋芳懶春老。", 
      "偶來恰值，半謝妖繞猶好。", 
      "便呼詩酒伴，同傾倒。", 
      "繁枝高蔭，疏枝低繞。", 
      "花底杯盤花影照。", 
      "多情一片，恨我歸來不早。", 
      "斷腸鋪碎錦，門前道。"
    ], 
    "rhythmic": "感皇恩"
  }, 
  {
    "author": "晁補之", 
    "paragraphs": [
      "今春閏好。", 
      "怪重陽菊早。", 
      "滿檻煌煌看霜曉。", 
      "喚金錢翠雨，不稱標容，瀟灑意、陶潛詩中能道。", 
      "不應誇絕豔，曾妒春華，因甚東君意不到。", 
      "又似鎖，三千漢女，偏教明妃、怨西風邊草。", 
      "也何必、牛山苦沾衣，算只好龍山，醉狂吹帽。"
    ], 
    "rhythmic": "洞仙歌"
  }, 
  {
    "author": "晁補之", 
    "paragraphs": [
      "衆芳殘。", 
      "海棠正輕盈，綠鬢朱顏。", 
      "碎錦繁繡，更柔柯映碧，纖搊勻殷。", 
      "誰與將紅間白，採熏籠、仙衣覆斑斕。", 
      "如有意、濃妝淡抹，斜倚闌干。", 
      "夭饒向晚春後，慣困欹晴景，愁怕朝寒。", 
      "縱有狂雨，便離披損，不奈幽閒。", 
      "素李來禽總俗，謾遮映、終羞格疏頑。", 
      "誰採顧，斜風教舞，月下庭間。"
    ], 
    "rhythmic": "喜朝天・踏莎行"
  }, 
  {
    "author": "晁補之", 
    "paragraphs": [
      "青帝曉來風，偏傍梅梢緊。", 
      "未放玉肌開，已覺龍香噴。", 
      "此意比佳人，爭奈非朱粉。", 
      "惟有許飛瓊，風味依稀近。"
    ], 
    "rhythmic": "生查子"
  }, 
  {
    "author": "晁補之", 
    "paragraphs": [
      "廬山瑤草四時春。", 
      "煙鎖上宮門。", 
      "記得南遊，偶尋飛澗，一洗庾公塵。", 
      "香爐高詠君家事，文采近前人。", 
      "它日騎鯨，尚憐迷路，與問衆仙真。"
    ], 
    "rhythmic": "少年遊", 
    "tags": [
      "廬山"
    ]
  }, 
  {
    "author": "晁補之", 
    "paragraphs": [
      "如今田野謾拋春。", 
      "紅雨掩衡門。", 
      "懶讀詩書，欠伸扶杖，几案任生塵。", 
      "縱教便向東山老，誰知是個中人。", 
      "莫怪年來，倦尋城市，嫌我性情真。"
    ], 
    "rhythmic": "少年遊"
  }, 
  {
    "author": "晁補之", 
    "paragraphs": [
      "華鬢春風，長歌罷、傷今感昨。", 
      "春正好、瑤墀已嘆，侍臣冥寞。", 
      "牙帳塵昏餘劍戟，翠帷月冷虛絃索。", 
      "記往歲、龍阪誤曾登，今飄泊。", 
      "賢人命，從來薄。", 
      "流水意，知誰託。", 
      "繞南枝身似，未眠飛鵲。", 
      "射虎山邊尋舊跡，騎鯨海上追前約。", 
      "便江湖、與世永相忘，還堪樂。"
    ], 
    "rhythmic": "滿江紅"
  }, 
  {
    "author": "晁補之", 
    "paragraphs": [
      "丹府黃香堪笑。", 
      "章臺墜鞭年少。", 
      "細雨春風花落處，醉裏中人傳詔。", 
      "卻上五湖船，悲歌楚狂同調。", 
      "青草荊江波渺。", 
      "香爐紫霄簪小。", 
      "人去江山長依舊，幼婦空傳辭妙。", 
      "灑淚作招魂，楓林子規啼曉。"
    ], 
    "rhythmic": "離亭宴"
  }, 
  {
    "author": "晁補之", 
    "paragraphs": [
      "江頭苑外。", 
      "常記同朝退。", 
      "飛騎軋，鳴珂碎。", 
      "齊嘔雲繞扇，趙舞風迴帶。", 
      "嚴鼓斷，杯盤藉草猶相對。", 
      "灑涕誰能會。", 
      "醉臥藤陰蓋。", 
      "人已去，詞空在。", 
      "兔園高宴悄，虎觀英遊改。", 
      "重感慨，驚濤自卷珠瀋海。"
    ], 
    "rhythmic": "千秋歲"
  }, 
  {
    "author": "晁補之", 
    "paragraphs": [
      "黯黯青山紅日暮。", 
      "浩浩大江東注。", 
      "餘霞散綺，向煙波路。", 
      "使人愁，長安遠，在何處。", 
      "幾點漁燈小，迷近塢。", 
      "一片客帆低，傍前浦。", 
      "暗想平生，自悔儒冠誤。", 
      "覺阮途窮，歸心阻。", 
      "斷魂素月，一千里、傷平楚。", 
      "怪竹枝歌，聲聲怨，爲誰苦。", 
      "猿鳥一時啼，驚島嶼。", 
      "燭暗不成眠，聽津鼓。"
    ], 
    "rhythmic": "迷神引"
  }, 
  {
    "author": "晁補之", 
    "paragraphs": [
      "莫話南征，船頭轉、三千餘裏。", 
      "未嘆此、浮生飄蕩，但傷佳會。", 
      "滿眼青山芳草外，半篙碧水斜陽裏。", 
      "問此中、何處芰荷深，漁人指。", 
      "清時事，羈遊意。", 
      "盡付與，狂歌醉。", 
      "有多才南阮，自爲知己。", 
      "不似朱公江海去，未成陶令田園計。", 
      "便楚鄉、風景勝吾鄉，何人對。"
    ], 
    "rhythmic": "滿江紅"
  }, 
  {
    "author": "晁補之", 
    "paragraphs": [
      "暮草蛩吟噎。", 
      "暗柳螢飛滅。", 
      "空庭雨過，西風緊，飄黃葉。", 
      "卷書帷寂靜，對此傷離別。", 
      "重感嘆、中秋數日又圓月。", 
      "沙觜檣杆上，淮水闊。", 
      "有飛鳧客，詞珠玉，氣冰雪。", 
      "且莫教皓月，照影驚華髮。", 
      "問幾時、清尊夜景共佳節。"
    ], 
    "rhythmic": "古陽關・陽關引"
  }, 
  {
    "author": "晁補之", 
    "paragraphs": [
      "暗憶少年豪氣，爛南國、蓬島風光。", 
      "醉倚吳王宮殿，不解悲涼。", 
      "舞猶慵、小腰似柳，歌尚怯、嬌語如簧。", 
      "好林塘。", 
      "玳筵留住，彩舫攜將。", 
      "清狂。", 
      "揚州一夢，中山千日，名利都忘。", 
      "細數從前，眼中歡事盡成傷。", 
      "去船迷，亂花流水，遺佩悄、寒草空江。", 
      "黯愁腸。", 
      "暮雲吟斷，青鬢成霜。"
    ], 
    "rhythmic": "玉蝴蝶"
  }, 
  {
    "author": "晁補之", 
    "paragraphs": [
      "柳老荷花盡。", 
      "夜來霜落平湖淨。", 
      "徵雁橫天鷗舞亂，魚遊清鏡。", 
      "又還是、當年我向江南興。", 
      "移畫船、深渚蒹葭映。", 
      "對半篙碧水，滿眼青山魂凝。", 
      "一番傷華鬢。", 
      "放歌狂飲猶堪逞。", 
      "水驛孤帆明夜事，此歡重省。", 
      "夢迴處、詩塘春草愁難整。", 
      "官情與、歸期終朝競。", 
      "記它年相訪，認取斜川三逕。"
    ], 
    "rhythmic": "安公子"
  }, 
  {
    "author": "晁補之", 
    "paragraphs": [
      "山水光中清無暑。", 
      "是我消魂別處。", 
      "只有多情雨。", 
      "會人深意留人住。", 
      "不見梅花來已暮。", 
      "未見荷花又去。", 
      "圖畫他年覰。", 
      "斷腸千古苕溪路。"
    ], 
    "rhythmic": "惜分飛"
  }, 
  {
    "author": "晁補之", 
    "paragraphs": [
      "消暑樓前雙溪市。", 
      "盡住水晶宮裏。", 
      "人共荷花麗。", 
      "更無一點塵埃氣。", 
      "不會史君匆匆至。", 
      "又作匆匆去計。", 
      "誰解連紅袂。", 
      "大家都把蘭舟系。"
    ], 
    "rhythmic": "惜分飛"
  }, 
  {
    "author": "晁補之", 
    "paragraphs": [
      "憶向吳興假守。", 
      "雙溪四垂高柳。", 
      "儀鳳橋邊蘭舟過，映水雕甍華牖。", 
      "燭下小紅妝，爭看史君歸後。", 
      "攜手鬆亭難又。", 
      "題詩水軒依舊。", 
      "多少綠荷相倚恨，背立西風回首。", 
      "悵望採蓮人，煙波萬重吳岫。"
    ], 
    "rhythmic": "離亭宴"
  }, 
  {
    "author": "晁補之", 
    "paragraphs": [
      "欲買廬山，山前三畝，小橋橫過鬆間。", 
      "變名吳市，誰認舊容顏。", 
      "最好棲賢峽外，應自此、都隔塵寰。", 
      "人稀到，壺中化國，光景更堪閒。", 
      "無心，求至道，柴門閉了，飽睡甘飡。", 
      "幸兒成孫長，爲掃家山。", 
      "若問它年歸去，驀地也、雙槳來還。", 
      "愁難捨，清風萬壑，高處正躋攀。"
    ], 
    "rhythmic": "滿庭芳", 
    "tags": [
      "廬山"
    ]
  }, 
  {
    "author": "晁補之", 
    "paragraphs": [
      "閒說秋來，乘槎心懶，夢迴三島波間。", 
      "便思黃帽，同我老山顏。", 
      "上界仙人官府，何似我、蕭散塵寰。", 
      "雲無止，流泉自急，此意本來閒。", 
      "寂寥，鬆桂圃，陪君好語，亦可望飡。", 
      "況瓊枝玉蕊，秀滿春山。", 
      "若問幽棲何意，莫道是、飛鳥知還。", 
      "無言處，孫登半嶺，高韻更難攀。"
    ], 
    "rhythmic": "滿庭芳"
  }, 
  {
    "author": "晁補之", 
    "paragraphs": [
      "歸去來兮，名山何處，夢中廬阜嵯峨。", 
      "二林深處，幽士往來多。", 
      "自畫遠公蓮社，教兒誦、李白長歌。", 
      "如重到，丹崖翠戶，瓊草秀金坡。", 
      "生綃，雙幅上，諸賢中屨，文彩天梭。", 
      "社中客，禪心古井無波。", 
      "我似淵明逃社，怡顏盼、百尺庭柯。", 
      "牛閒放，溪童任懶，吾已廢鞭蓑。"
    ], 
    "rhythmic": "滿庭芳"
  }, 
  {
    "author": "晁補之", 
    "paragraphs": [
      "廬山小隱。", 
      "漸年來疏懶，浸濃歸興。", 
      "彩橋飛過，深溪地底，奔雷餘韻。", 
      "香爐照日，望處與、青霄近。", 
      "想羣仙，呼我應遠，怪來須絲垂鏡。", 
      "海上雲車回軔。", 
      "少姑傳、金母信。", 
      "森翠裾瓊佩，落日初霞，紛紜相映。", 
      "誰見壺中景。", 
      "花洞裏、杳然漁艇。", 
      "別是個、瀟灑乾坤，世情塵土休問。"
    ], 
    "rhythmic": "尾犯", 
    "tags": [
      "廬山"
    ]
  }, 
  {
    "author": "晁補之", 
    "paragraphs": [
      "去年時。", 
      "正愁絕，過卻紅杏飛。", 
      "沈吟杏子青時。", 
      "追悔負好花枝。", 
      "今年又春到，傍小闌、日日數花期。", 
      "花有信，人卻無憑，故教芳意遲遲。", 
      "及至待得融怡。", 
      "未攀條拈蕊，已嘆春歸。", 
      "怎得春如天不老，更教花與月相隨。", 
      "都將命、拼與酬花，似峴山、落日客猶迷。", 
      "盡歸路，拍手攔街，笑人沈醉如泥。"
    ], 
    "rhythmic": "尉遲杯"
  }, 
  {
    "author": "晁補之", 
    "paragraphs": [
      "喜秋晴。", 
      "淡雲縈縷，天高羣雁南征。", 
      "正露冷初減蘭紅，風緊潛雕柳翠，愁人漏長夢驚。", 
      "重陽景物悽清。", 
      "漸老何時無事，當歌好在多情。", 
      "暗自想、朱顏並遊同醉，官名繮鎖，世路蓬萍。", 
      "難相見，賴有黃花滿把，從教淥酒深傾。", 
      "醉休醒。", 
      "醒來舊愁旋生。"
    ], 
    "rhythmic": "八六子"
  }, 
  {
    "author": "晁補之", 
    "paragraphs": [
      "盡說彭門新半㓨，昆吾剸玉如泥。", 
      "功名餘事不須爲。", 
      "才情詩裏見，風味酒邊知。", 
      "好在阿咸同老也，青雲往歲心期。", 
      "千鍾百首興來時。", 
      "伯倫從婦勸，元亮信兒癡。"
    ], 
    "rhythmic": "臨江仙"
  }, 
  {
    "author": "晁補之", 
    "paragraphs": [
      "十歲兒曹同硯席，華裾織翠如蔥。", 
      "一生心事醉吟中。", 
      "相逢俱白首，無語對西風。", 
      "莫道尊前情調減，衰顏得酒能紅。", 
      "可憐此會意無窮。", 
      "夜闌人總睡，獨繞菊花叢。"
    ], 
    "rhythmic": "臨江仙"
  }, 
  {
    "author": "晁補之", 
    "paragraphs": [
      "譙園幽古，煙鎖前朝檜。", 
      "搖落棗紅時，滿園空、幾株蒼翠。", 
      "史君才譽，金殿握蘭人。", 
      "將風調，改荒涼，便是嬉遊地。", 
      "劉郎莫問，去後桃花事。", 
      "司馬更堪憐，掩金觴、琵琶催淚。", 
      "愁來不醉。", 
      "不醉奈愁何，汝南周，東陽沈，勸我如何醉。"
    ], 
    "rhythmic": "驀山溪"
  }, 
  {
    "author": "晁補之", 
    "paragraphs": [
      "金樽玉酒，佳味名仙檜。", 
      "恐是九龍泉，堪一飲、霜毛卻翠。", 
      "何須說此，只但飲陶陶，燈光底，百花春，自是仙家地。", 
      "星郎早貴，慣見風流事。", 
      "留我不須歸，倒尊空、燭堆紅淚。", 
      "飛鳧令尹，才調更翩翩，休弔古，枉傷神，有興來同醉。"
    ], 
    "rhythmic": "驀山溪"
  }, 
  {
    "author": "晁補之", 
    "paragraphs": [
      "蘭臺仙史，好在多情否。", 
      "不寄一行書，過西風、飛鴻去後。", 
      "功名心事，千載與君同，只狂飲，只狂吟，綠鬢殊非舊。", 
      "山歌村館，愁醉潯陽叟。", 
      "且借兩州春，看一曲、樽前舞袖。", 
      "古來畢竟，何處是功名，不同飲，不同吟，也勸時開口。"
    ], 
    "rhythmic": "驀山溪"
  }, 
  {
    "author": "晁補之", 
    "paragraphs": [
      "揚州全盛，往事今何處。", 
      "帆錦兩明珠，罥薔薇、月中嬉語。", 
      "朱衣白麪，公子似神仙，登雲嶼。", 
      "臨煙渚。", 
      "狂醉成懷古。", 
      "蘭舟歸後，誰與春爲主。", 
      "吟笑我重來，倚瓊花、東風日暮。", 
      "吳霜點鬢，流落共天涯，竹西路。", 
      "高陽侶。", 
      "魂夢應相遇。"
    ], 
    "rhythmic": "驀山溪"
  }, 
  {
    "author": "晁補之", 
    "paragraphs": [
      "牽人意。", 
      "高堂照碧臨煙水。", 
      "清秋至。", 
      "東山時伴，謝公攜妓。", 
      "黃菊雖殘堪泛蟻。", 
      "乍寒猶有重陽味。", 
      "應相記。", 
      "坐中少個，孟嘉狂醉。"
    ], 
    "rhythmic": "憶秦娥"
  }, 
  {
    "author": "晁補之", 
    "paragraphs": [
      "絲管鬧南湖，湖上醉遊時晚。", 
      "獨看小橋官柳，淚無言偷滿。", 
      "坐中誰唱解愁辭，紅妝勸金盞。", 
      "物是奈人非是，負東風心眼。"
    ], 
    "rhythmic": "好事近"
  }, 
  {
    "author": "晁補之", 
    "paragraphs": [
      "西城北渚舊追隨。", 
      "荒臺今是非。", 
      "白蘋無主綠蒲迷。", 
      "停舟憶舊時。", 
      "雙鴨戲，亂鷗飛。", 
      "人家煙雨西。", 
      "不成攜手摺芳菲。", 
      "蘭繞惆悵歸。"
    ], 
    "rhythmic": "阮郎歸"
  }, 
  {
    "author": "晁補之", 
    "paragraphs": [
      "一濠秋水淨漣漪。", 
      "紅妝照水嬉。", 
      "攀條尋藕怯船移。", 
      "浮萍溼繡衣。", 
      "臨好景，惜輕歸。", 
      "夕陽州渚迷。", 
      "城門燈火簇輪蹄。", 
      "沙鷗飛去時。"
    ], 
    "rhythmic": "阮郎歸"
  }, 
  {
    "author": "晁補之", 
    "paragraphs": [
      "兒童嬉戲杏花堤。", 
      "春歸不解悲。", 
      "重來草露溼人衣。", 
      "無花空繞枝。", 
      "曾學道，久望機。", 
      "一尊甘若飴。", 
      "平生魚鳥與同歸。", 
      "臨風心自知。"
    ], 
    "rhythmic": "阮郎歸"
  }, 
  {
    "author": "晁補之", 
    "paragraphs": [
      "往歲真源謫去。", 
      "紅淚揚州留住。", 
      "飲罷一帆東，去入楚江寒雨。", 
      "無緒。", 
      "無緒。", 
      "今夜秦淮泊處。"
    ], 
    "rhythmic": "宴桃源・如夢令"
  }, 
  {
    "author": "晁補之", 
    "paragraphs": [
      "王孫眉宇鳳凰雛。", 
      "天與世情疏。", 
      "揚州坐上瓊花底，佩錦囊、曾憶奚奴。", 
      "金盞醉揮，滿身花影，紅袖競來扶。", 
      "十年一夢訪林居。", 
      "離缺重躑躇。", 
      "應憐肺病臨邛客，寄洞庭、春色雙壺。", 
      "天氣未佳，梅花正好，曾醉燕堂無。"
    ], 
    "rhythmic": "一叢花", 
    "tags": [
      "洞庭湖"
    ]
  }, 
  {
    "author": "晁補之", 
    "paragraphs": [
      "碧山無意解銀魚。", 
      "花底且攜壺。", 
      "華顛又喜熊羆且，笑騏驥，老反爲駒。", 
      "文史漸拋，功名更懶，隨處見真如。", 
      "高情敢並漢庭疏。", 
      "長揖去田廬。", 
      "囊無上賜金堪散，也未妨、山獵溪漁。", 
      "廉頗縱強，莫隨年少，白馬向黃榆。"
    ], 
    "rhythmic": "一叢花"
  }, 
  {
    "author": "晁補之", 
    "paragraphs": [
      "飛鳧仙令氣如虹。", 
      "脫屐向塵籠。", 
      "凌煙畫像雲臺議，似眼前、百草春風。", 
      "盞裏聖賢，壺中天地，高興更誰同。", 
      "應懷得雋大明宮。", 
      "無事老馮公。", 
      "玉山且向花間倒，任從笑、老入花叢。", 
      "三徑步餘，一枝眠穩，心事付千鍾。"
    ], 
    "rhythmic": "一叢花"
  }, 
  {
    "author": "晁補之", 
    "paragraphs": [
      "曾唱牡丹留客飲，明年何處相逢。", 
      "忽驚鵲起落梧桐。", 
      "綠荷多少恨，回首背西風。", 
      "莫嘆今宵身是客，一尊未曉猶同。", 
      "此身應似去來鴻。", 
      "江湖春水闊，歸夢故園中。"
    ], 
    "rhythmic": "臨江仙"
  }, 
  {
    "author": "晁補之", 
    "paragraphs": [
      "常記河陽花縣裏，恰如飯顆山逢。", 
      "春城何處滿絲桐。", 
      "綸巾並羽扇，君有古人風。", 
      "重向樑王臺畔見，黃花綠酒誰同。", 
      "新詩別後寄南鴻。", 
      "回頭思照碧，人在白雲中。"
    ], 
    "rhythmic": "臨江仙"
  }, 
  {
    "author": "晁補之", 
    "paragraphs": [
      "帳飲都門春浪驚。", 
      "東飛身與白鷗輕。", 
      "淮山一點眼初明。", 
      "誰使夢迴蘭芷國，卻將春去鳳凰城。", 
      "檣烏風轉不勝情。"
    ], 
    "rhythmic": "浣溪沙"
  }, 
  {
    "author": "晁補之", 
    "paragraphs": [
      "無窮官柳，無情畫舸，無根行客。", 
      "南山尚相送，只高城人隔。", 
      "罨畫園林溪紺碧。", 
      "算重來、盡成陳跡。", 
      "劉郎鬢如此，況桃花顏色。"
    ], 
    "rhythmic": "憶少年", 
    "tags": [
      "宋詞三百首"
    ]
  }, 
  {
    "author": "晁補之", 
    "paragraphs": [
      "舊山鉛槧倦棲遲。", 
      "叩宸闈。", 
      "向淮圻。", 
      "五馬行春，初喜後車隨。", 
      "太守風流容客醉，花壓帽，酒淋衣。", 
      "隋宮煙外草萋萋。", 
      "菊花時。", 
      "動旌旗。", 
      "起舞留公，且住慰相思。", 
      "王粲詩成何處寄，人北去，雁南飛。"
    ], 
    "rhythmic": "江神子・江城子"
  }, 
  {
    "author": "晁補之", 
    "paragraphs": [
      "江南載酒平生事。", 
      "遊宦如萍寄。", 
      "蓬山歸路傍銀臺。", 
      "還是揚州一夢、卻驚回。", 
      "年年後土春來早。", 
      "不負金尊倒。", 
      "明年珠履賞春時。", 
      "應寄瓊花一朵、慰相思。"
    ], 
    "rhythmic": "虞美人"
  }, 
  {
    "author": "晁補之", 
    "paragraphs": [
      "諸阮英遊，盡千鍾飲量，百丈詞源。", 
      "對舞春風，螺髻小雙蓮。", 
      "念兩處、登高臨遠，又傷芳物新年。", 
      "此淚不待，桓伊危柱哀弦。", 
      "身閒未應無事，趁栽梅徑裏，插柳池邊。", 
      "野鶴飄颻，幽興在青田。", 
      "也莫話、書生豪氣，更銘功業燕然。", 
      "畢竟得意，何如月下花前。"
    ], 
    "rhythmic": "金盞倒垂蓮"
  }, 
  {
    "author": "晁補之", 
    "paragraphs": [
      "休說將軍，解彎弓掠地，崑嶺河源。", 
      "彩筆題詩，綠水映紅蓮。", 
      "算總是、風流餘事，會須行樂□年。", 
      "況有一部，隨軒脆管繁弦。", 
      "多情舊遊尚憶，寄秋風萬里，鴻雁天邊。", 
      "未學元龍，豪氣笑求田。", 
      "也莫爲、庭槐興嘆，便傷搖落悽然。", 
      "後會一笑，猶堪醉倒花前。"
    ], 
    "rhythmic": "金盞倒垂蓮"
  }, 
  {
    "author": "晁補之", 
    "paragraphs": [
      "鳳詔傳來絳闋，當寧思賢輔。", 
      "淮海甘棠惠化，霖雨商巖吉夢，熊虎周郊舊卜。", 
      "千秋盛際，催促朝天歸去。", 
      "動離緒。", 
      "空眷戀，難暫駐。", 
      "新植雙亭臨水，風月佳名未睹。", 
      "準擬金尊時舉。", 
      "況樂府、風流一部。", 
      "妍歌妙舞，縈雲迴雪，親教與，恨難訴。", 
      "爭欲攀轅借住。", 
      "功成繡袞，重與江山作主。"
    ], 
    "rhythmic": "西平樂"
  }, 
  {
    "author": "晁補之", 
    "paragraphs": [
      "年年不放春閒了。", 
      "今歲銜杯少。", 
      "來時柳上淺金黃，歸路玉眠吹帽。", 
      "惜春長似，五陵狂俊，不道朱顏老。", 
      "斜煙薄雨青林杳。", 
      "猶有鶯聲到。", 
      "西園紅豔綠盤龍，辜負一年春好。", 
      "錦城樂事，不關愁眼，何似還家早。"
    ], 
    "rhythmic": "御街行"
  }, 
  {
    "author": "晁補之", 
    "paragraphs": [
      "宮裏妒娥眉，十載辭君去。", 
      "翠袖怯天寒，修竹無人處。", 
      "今日近君家，望極香車騖。", 
      "一水是紅牆，有恨無由語。"
    ], 
    "rhythmic": "生查子"
  }, 
  {
    "author": "晁補之", 
    "paragraphs": [
      "十年不向都門道。", 
      "信匹馬、羞重道。", 
      "玉府驂鸞猶年少。", 
      "宮花頭上，御爐煙底，常日朝回早。", 
      "霞觴翻手羣仙笑。", 
      "恨塵土人間易春老。", 
      "白髮愁佔彤庭杳。", 
      "紅牆天阻，碧濠煙鎖，細雨迷芳草。"
    ], 
    "rhythmic": "青玉案"
  }, 
  {
    "author": "晁補之", 
    "paragraphs": [
      "去年暑雨鉤盤，夜闌睡起同徵轡。", 
      "今年芳草，齊河古岸，扁舟同艤。", 
      "萍梗孤蹤，夢魂浮世。", 
      "別離常是。", 
      "念當時綠鬢，狂歌痛飲，今憔悴、東風裏。", 
      "此去濟南爲說。", 
      "道愁腸、不醒猶醉。", 
      "多情北渚，兩行煙柳，一湖春水。", 
      "還唱新聲，後人重到，應悲桃李。", 
      "待歸時，攬取庭前皓月，也應堪寄。"
    ], 
    "rhythmic": "水龍吟"
  }, 
  {
    "author": "晁補之", 
    "paragraphs": [
      "霜細猶欺柳，風柔已弄梅。", 
      "東園捶鼓賞新醅。", 
      "喚取舞周歌沈、探春回。", 
      "妙舞堪千盞，長歌可百杯。", 
      "笑人將恨上春臺。", 
      "勸我十分一舉、兩眉開。"
    ], 
    "rhythmic": "南歌子"
  }, 
  {
    "author": "晁補之", 
    "paragraphs": [
      "高鴻遠騖。", 
      "溪山一帶人煙簇。", 
      "知君船近漁磯宿。", 
      "輕素橫溪，天淡掛寒玉。", 
      "誰家紅袖闌干曲。", 
      "南陵風軟波平綠。", 
      "幽吟無伴芳尊獨。", 
      "清瘦休文，一夜傷單縠。"
    ], 
    "rhythmic": "醉落魄・一斛珠"
  }, 
  {
    "author": "晁補之", 
    "paragraphs": [
      "憶惜論心，盡青雲少年，燕趙豪俊。", 
      "二十南遊，曾上會稽千仞。", 
      "捐袂江中往歲，有騷人、蘭蓀遺韻。", 
      "嗟管鮑、當日貧交，半成翻手難信。", 
      "君知未遇元禮，肯抽身盛時，尋我幽隱。", 
      "此事談何容易，驥才方騁。", 
      "彩舫紅妝圍定，笑西風、黃花班鬢。", 
      "君欲問、投老生涯，醉鄉歧路偏近。"
    ], 
    "rhythmic": "萬年歡"
  }, 
  {
    "author": "晁補之", 
    "paragraphs": [
      "謫宦江城無屋買，殘僧野寺相依。", 
      "鬆間藥臼竹間衣。", 
      "水窮行到處，雲起坐看時。", 
      "一個幽禽緣底事，苦來醉耳邊啼。", 
      "月斜西院愈聲悲。", 
      "青山無限好，猶道不如歸。"
    ], 
    "rhythmic": "臨江仙"
  }, 
  {
    "author": "晁補之", 
    "paragraphs": [
      "原桑飛盡霜空杳。", 
      "霜夜愁難曉。", 
      "油燈野店怯黃昏。", 
      "窮途不減酒杯深。", 
      "故人心。", 
      "羊山古道行人少。", 
      "也送行人老。", 
      "一般別語重千金。", 
      "明年過我小園林。", 
      "話如今。"
    ], 
    "rhythmic": "虞美人"
  }, 
  {
    "author": "晁補之", 
    "paragraphs": [
      "少日狂遊好。", 
      "閬苑花間同低帽。", 
      "不恨千金輕散盡，恨花殘鶯老。", 
      "命小轡、翩翩隨處金尊倒。", 
      "從市人、拍手攔街笑。", 
      "鎮瓊樓歸臥，麗日三竿未覺。", 
      "迷路桃源了。", 
      "亂山瀋水何由到。", 
      "撥斷朱弦成底事，痛知音人悄。", 
      "似近日、曾教青鳥傳佳耗。", 
      "學鳳簫、擬入煙蘿道。", 
      "問劉郎何計，解使紅顏卻少。"
    ], 
    "rhythmic": "安公子"
  }, 
  {
    "author": "晁補之", 
    "paragraphs": [
      "新秋近，晉公別館開筵。", 
      "喜清時、銜杯樂聖，未饒綠野堂邊。", 
      "繡屏深、麗人乍出，坐中雷雨起鵾弦。", 
      "花暖間關，冰凝幽咽，寶釵搖動墜金鈿。", 
      "未彈了、昭君遺怨，四坐已悽然。", 
      "西風裏、香街駐馬，嬉笑微傳。", 
      "算從來、司空慣，斷腸初對雲鬟。", 
      "夜將闌、井梧下葉，砌蛩收響悄林蟬。", 
      "賴得多愁，潯陽司馬，當時不在綺筵前。", 
      "競歎賞、檀槽倚困，沈醉到觥船。", 
      "芳春調、紅英翠萼，重變新妍。"
    ], 
    "rhythmic": "綠頭鴨・多麗"
  }, 
  {
    "author": "晁補之", 
    "paragraphs": [
      "滿湖高柳搖風，坐看驟雨來湖面。", 
      "跳珠濺玉，圓荷翻倒，輕鷗驚散。", 
      "堂上涼生，檻前暑退，羅裾凌亂。", 
      "想東山謝守，綸巾羽扇，高歌下、青天半。", 
      "應記狂飲司馬，去年時、黃花高宴。", 
      "竹枝苦怨，琵琶多淚，新年鬢換。", 
      "常恐歸時，眼中物是，日邊人遠。", 
      "望隋河一帶，傷心霧靄，遣離魂斷。"
    ], 
    "rhythmic": "水龍吟"
  }, 
  {
    "author": "晁補之", 
    "paragraphs": [
      "歌闋瓊筵，暗失金貂侶。", 
      "說衷腸、丁寧囑付。", 
      "棹舉帆開，黯行色、秋將暮。", 
      "欲去。", 
      "待卻回、高城已暮。", 
      "漁火煙村，但觸目傷離緒。", 
      "此情向、阿誰分訴。", 
      "那裏思量，爭知我，思量苦。", 
      "最苦。", 
      "睡不著、西風夜雨。"
    ], 
    "rhythmic": "惜奴嬌"
  }, 
  {
    "author": "晁補之", 
    "paragraphs": [
      "身外閒愁空滿眼，就中歡事常稀。", 
      "明年應賦送君詩。", 
      "試從今夜數，相會幾多時。", 
      "淺酒欲邀誰共勸，深情唯有君知。", 
      "東溪春近好同歸。", 
      "柳垂江上影，梅謝雪中枝。"
    ], 
    "rhythmic": "臨江仙"
  }, 
  {
    "author": "晁補之", 
    "paragraphs": [
      "自古齊山重九勝，登臨夢想依依。", 
      "偶來恰值菊花時。", 
      "難逢開口笑，須插滿頭歸。", 
      "昨夜一江風色好，平明秋浦帆飛。", 
      "可憐如赴史君期。", 
      "且當酬令節，不用嘆斜暉。"
    ], 
    "rhythmic": "臨江仙"
  }, 
  {
    "author": "晁補之", 
    "paragraphs": [
      "鄉物牽情，家山回首，浩然歸興難收。", 
      "報恩心事，投老拼悠悠。", 
      "卻笑當年牛下，輕自許、激烈寒謳。", 
      "成何事，夷猶桂楫，蘭芷詠芳洲。", 
      "人生，萍梗跡，誰非樂土，何處吾州。", 
      "算不須，臨歧惝恍遲留。", 
      "要看香爐瀑布，丹楓亂、江色凝秋。", 
      "真堪與，瀟湘暮雨，圖上畫扁舟。"
    ], 
    "rhythmic": "滿庭芳"
  }, 
  {
    "author": "晁補之", 
    "paragraphs": [
      "跨鶴揚州一夢迴。", 
      "東風佛面上平臺。", 
      "閬苑花前狂覆酒。", 
      "拍手。", 
      "東風騎鳳卻教來。", 
      "謫好伯陽丹井畔。", 
      "官滿。", 
      "平臺還見片帆開。", 
      "上界雖然官府好。", 
      "總道。", 
      "散仙無事好追陪。"
    ], 
    "rhythmic": "定風波"
  }, 
  {
    "author": "晁補之", 
    "paragraphs": [
      "玉京仙侶，同受琅函結。", 
      "風雨隔，塵埃絕。", 
      "霞觴翻手破，閬苑花前別。", 
      "鵬翼斂，人間泛梗無由歇。", 
      "豈憶山中酒，還共溪邊月。", 
      "愁悶火，時間滅。", 
      "何妨心似水，莫遣頭如雪。", 
      "春近也，江南雁識歸時節。"
    ], 
    "rhythmic": "千秋歲"
  }, 
  {
    "author": "晁補之", 
    "paragraphs": [
      "葉舟容易。", 
      "行盡江南地。", 
      "南雁斷，無書至。", 
      "憐君羈旅處。", 
      "見我飄蓬際。", 
      "如夢寐。", 
      "當年閬苑曾相對。", 
      "休說深心事。", 
      "但付狂歌醉。", 
      "那更話，孤帆起。", 
      "水精溪繞戶。", 
      "雲母山相砌。", 
      "君莫去。", 
      "只堪伴我溪山裏。"
    ], 
    "rhythmic": "千秋歲"
  }, 
  {
    "author": "晁補之", 
    "paragraphs": [
      "欲上南湖採舫嬉。", 
      "還思北渚與嵐漪。", 
      "圓荷蓋水垂楊暗，鸂鶒鴛鴦總下時。", 
      "持此意，遣誰知。", 
      "清波還照鬢間絲。", 
      "西樓重唱池塘好，應有紅妝斂翠眉。"
    ], 
    "rhythmic": "鷓鴣天"
  }, 
  {
    "author": "晁補之", 
    "paragraphs": [
      "炎天畏景。", 
      "午漏那堪永。", 
      "何苦相仍愁簿領。", 
      "短壑清溪牽興。", 
      "瑤臺月下曾逢。", 
      "何由卻睹冰容。", 
      "一笑爲驅煩暑，故人元是清風。"
    ], 
    "rhythmic": "清平樂"
  }, 
  {
    "author": "晁補之", 
    "paragraphs": [
      "荒城又見重陽到。", 
      "狂醉還吹帽。", 
      "人生開口笑難逢。", 
      "何況良辰一半，別離中。", 
      "平臺朱履登高處。", 
      "猶自懷人否。", 
      "且簪黃菊滿頭歸。", 
      "惟有此花風韻、似年時。"
    ], 
    "rhythmic": "虞美人"
  }, 
  {
    "author": "晁補之", 
    "paragraphs": [
      "江上秋高風怒號。", 
      "江聲不斷雁嗷嗷。", 
      "別魂調遞爲君銷。", 
      "一夜不眠孤客耳，耳邊愁聽雨蕭蕭。", 
      "碧紗窗外有芭蕉。"
    ], 
    "rhythmic": "浣溪沙"
  }, 
  {
    "author": "晁補之", 
    "paragraphs": [
      "十里環溪，記當年並遊，依舊風景。", 
      "採舫紅妝，重泛九秋清鏡。", 
      "莫嘆歌臺蔓草，喜相逢、歡情猶勝。", 
      "蘋洲畔、橫玉驚鸞，半天雲正愁凝。", 
      "中秋醉魂未醒。", 
      "又佳辰授衣，良會堪更。", 
      "早歲功名，豪氣尚凌汝潁。", 
      "能致黃金一井，也莫負、鴟夷高興。", 
      "別有個、瀟灑田園，醉鄉天地同永。"
    ], 
    "rhythmic": "萬年歡"
  }, 
  {
    "author": "晁補之", 
    "paragraphs": [
      "東君密意在花心。", 
      "飛雪戲妝林。", 
      "多情定怪春來晚，故穿花、千點深深。", 
      "煙柳上輕，風絲漫嫋，樓閣晚還陰。", 
      "雕樑雙燕悄來音。", 
      "簾幕鎮沈沈。", 
      "西城未有花堪採，醉狂興、冷落難禁。", 
      "應約萬紅，商量細細，留向未開尋。"
    ], 
    "rhythmic": "一叢花"
  }, 
  {
    "author": "晁補之", 
    "paragraphs": [
      "萍蓬行路。", 
      "來不多時還遣去。", 
      "會有重來。", 
      "還把清尊此地開。", 
      "隋河楊柳。", 
      "見我五年三執手。", 
      "紅淚多情。", 
      "待得重來走馬迎。"
    ], 
    "rhythmic": "減字木蘭花"
  }, 
  {
    "author": "晁補之", 
    "paragraphs": [
      "玉京不許塵容到。", 
      "疏慵只合疏慵老。", 
      "鷗鳥共煙波。", 
      "田夫與醉歌。", 
      "忘懷無物我。", 
      "莫似陳驚坐。", 
      "勳業付長閒。", 
      "西山爽氣間。"
    ], 
    "rhythmic": "菩薩蠻"
  }, 
  {
    "author": "晁補之", 
    "paragraphs": [
      "吉夢靈蛇朱夏宜。", 
      "佳辰阿母會瑤池。", 
      "竹風荷雨來消暑，玉李冰瓜可療肌。", 
      "心悟了，道成時。", 
      "不勞龍女騁威儀。", 
      "僧祗世界共遊戲，賢懿光陰比壽期。"
    ], 
    "rhythmic": "鷓鴣天"
  }, 
  {
    "author": "晁補之", 
    "paragraphs": [
      "曉曈曨。", 
      "雨和雨細，南園次第春融。", 
      "嶺梅猶妒雪，露桃雲杏，已綻碧呈紅。", 
      "一年春正好，助人狂、飛燕遊蜂。", 
      "更吉夢良辰，對花忍負金鍾。", 
      "香濃。", 
      "博山瀋水，小樓清旦，佳氣蔥蔥。", 
      "舊遊應未改，武陵花似錦，笑語相逢。", 
      "蕊宮傳妙訣，小金丹、同換冰容。", 
      "況共有、芝田舊約，歸去雙峯。"
    ], 
    "rhythmic": "鳳簫吟・芳草"
  }, 
  {
    "author": "晁補之", 
    "paragraphs": [
      "二月春猶淺。", 
      "去年櫻桃開遍。", 
      "今年春色怪遲遲，紅梅常早，未露胭脂臉。", 
      "東君故遣春來緩。", 
      "似會人深願。", 
      "蟠桃新鏤，雙盞相期，似此春長遠。"
    ], 
    "rhythmic": "梁州令"
  }, 
  {
    "author": "晁補之", 
    "paragraphs": [
      "春雲輕鎖，春風乍扇園林曉。", 
      "掃華堂，正桃李芳時，誕辰還到。", 
      "年少。", 
      "記絳蠟光搖，金猊香郁寶妝了。", 
      "驟駿馬、天街向晚，喜同車、詠窈窕。", 
      "多少。", 
      "盧家壺範，杜曲家聲榮耀。", 
      "慶孟光齊眉，馮唐白首，鎮同歡笑。", 
      "縹緲。", 
      "待琅函深討。", 
      "芝田高隱去偕老。", 
      "自別有、壺中永日，比人間好。"
    ], 
    "rhythmic": "引駕行"
  }, 
  {
    "author": "晁補之", 
    "paragraphs": [
      "百花含蓓東風裏。", 
      "南園小雨朱扉啓。", 
      "春色一年年。", 
      "年年花共妍。", 
      "清談招隱去。", 
      "莫認如賓處。", 
      "華髮好風光。", 
      "林間此味長。"
    ], 
    "rhythmic": "菩薩蠻"
  }, 
  {
    "author": "晁補之", 
    "paragraphs": [
      "回雁風微，養花濃淡天容好。", 
      "似春知道。", 
      "吉夢佳辰到。", 
      "共樂春臺，攜手蓬萊小。", 
      "同傾禱。", 
      "願春不老。", 
      "歲歲尋芳草。"
    ], 
    "rhythmic": "點絳脣"
  }, 
  {
    "author": "晁補之", 
    "paragraphs": [
      "天惜中秋，三夜淡雲，佔得今宵明月。", 
      "孟陬歲好，金風氣爽，清時挺生賢哲。", 
      "相門出相，算鍾慶、自應累葉。", 
      "乍歸來，暫燕處，共仰赤松高轍。", 
      "想人生、會須自悅。", 
      "浮雲事，笑裏尊前休說。", 
      "舊有袞衣，公歸未晚，千歲盛明時節。", 
      "命圭相印，看重賞、晉公勳業。", 
      "濟生靈，共富壽，海山天闊。"
    ], 
    "rhythmic": "上林春・一落縈"
  }, 
  {
    "author": "晁補之", 
    "paragraphs": [
      "素色清薰出俗華。", 
      "臘前花。", 
      "軒前愛日掃雲遮。", 
      "幾枝斜。", 
      "月淡紗窗香暗透，白於紗。", 
      "幽人獨酌對芳葩。", 
      "興無涯。"
    ], 
    "rhythmic": "楊柳枝"
  }, 
  {
    "author": "晁補之", 
    "paragraphs": [
      "鳳凰山下，東畔青苔院。", 
      "記得當初個，與玉人、幽歡小宴。", 
      "黃昏風雨，人散不歸家，簾旌卷。", 
      "燈火顫。", 
      "驚擁嬌羞面。", 
      "別來憔悴，偏我愁無限。", 
      "歌酒情都減，也不獨、朱顏改變。", 
      "如今桃李，湖上泛舟時，青天晚。", 
      "青山遠。", 
      "願見無由見。"
    ], 
    "rhythmic": "驀山溪"
  }, 
  {
    "author": "晁補之", 
    "paragraphs": [
      "自來相識，比你情都可。", 
      "咫尺千里算，惟孤枕、單衾知我。", 
      "終朝盡日，無緒亦無言，我心裏，忡忡也，一點全無那。", 
      "香箋小字，寫了千千個。", 
      "我恨無羽翼，空寂寞、青苔院鎖。", 
      "昨朝冤我，卻道不如休，天天天，不曾麼，因甚須冤我。"
    ], 
    "rhythmic": "驀山溪"
  }, 
  {
    "author": "晁補之", 
    "paragraphs": [
      "夜引別佳人，梅小猶飄雪。", 
      "忍淚一春愁，過卻花時節。", 
      "相見話相思，重與臨風月。", 
      "休似那回時，無事還輕別。"
    ], 
    "rhythmic": "生查子"
  }, 
  {
    "author": "晁補之", 
    "paragraphs": [
      "當年攜手，是處成雙，無人不羨。", 
      "自間阻、五年也，一夢擁、嬌嬌粉面。", 
      "柳眉輕掃，杏腮微拂，依前雙靨。", 
      "盛睡裏、起來尋覓，卻眼前不見。"
    ], 
    "rhythmic": "少年遊"
  }, 
  {
    "author": "晁補之", 
    "paragraphs": [
      "三年宋玉牆東畔。", 
      "怪相見、常低面。", 
      "一曲文君芳心亂。", 
      "匆匆依舊，吹散，月淡梨花館。", 
      "秋娘苦妒浮金盞。", 
      "漏些子堪猜是嬌盼。", 
      "歸去相思腸應斷。", 
      "五更無寐，一懷好事，依舊藍橋遠。"
    ], 
    "rhythmic": "青玉案"
  }, 
  {
    "author": "晁補之", 
    "paragraphs": [
      "娉娉聞道似輕盈。", 
      "好佳名。", 
      "也堪稱。", 
      "楚觀雲歸，重見小樊驚。", 
      "豆蔻梢頭春尚淺，嬌未顧，已傾城。", 
      "章臺休詠舊青青。", 
      "惹離情。", 
      "恨難平。", 
      "無事飛花，撩亂撲旗亭。", 
      "不似劉郎春草小，能步步，伴人行。"
    ], 
    "rhythmic": "江城子"
  }, 
  {
    "author": "晁補之", 
    "paragraphs": [
      "彩雲易散琉璃脆。", 
      "念往事、心將碎。", 
      "只合人間十三歲。", 
      "百花開盡，丁香獨自，結恨春風裏。", 
      "小圓幽檻經行地。", 
      "恨春草佳名謾拋棄。", 
      "簇蝶羅裙休將施。", 
      "香殘燭燼，微風觸幔，彷彿嬌嚬是。"
    ], 
    "rhythmic": "青玉案"
  }, 
  {
    "author": "晁補之", 
    "paragraphs": [
      "朱門深掩，擺盪春風，無情鎮欲輕飛。", 
      "斷腸如雪，撩亂去點人衣。", 
      "朝來半和細雨，向誰家、東館西池。", 
      "算未肯、似桃含紅蕊，留待郎歸。", 
      "還記章臺往事，別後縱青青，依舊時垂。", 
      "灞岸行人多少，竟折柔枝。", 
      "而今恨啼露葉，鎮香街、拋擲因誰。", 
      "又爭可、妒郎誇春草，步步相隨。"
    ], 
    "rhythmic": "勝勝慢・聲聲慢"
  }, 
  {
    "author": "晁補之", 
    "paragraphs": [
      "檀口星眸，豔如桃李情柔惠。", 
      "據我心裏。", 
      "不肯相拋棄。", 
      "哭怕人猜，笑又無滋味。", 
      "忡忡地。", 
      "系人心裏。", 
      "一句臨歧誓。"
    ], 
    "rhythmic": "點絳脣"
  }, 
  {
    "author": "晁補之", 
    "paragraphs": [
      "銀燭將殘，玳筵初散，依舊愁緒。", 
      "醉裏凝眸，嬌來縱體，此意難分付。", 
      "憐伊只似，風前輕燕，好語暫來還去。", 
      "重樓靜，珠簾休下，待掃畫樑留住。", 
      "青娥浩齒，雲鬢花面，見了綺羅無數。", 
      "只你厭厭，教人竟日，一點無由訴。", 
      "如今拼了，縈眠惹夢，沒個頓身心處。", 
      "深誠事，驂鸞解佩，是許未許。"
    ], 
    "rhythmic": "永遇樂"
  }, 
  {
    "author": "晁補之", 
    "paragraphs": [
      "梅花時候君輕去。", 
      "曾寄紅箋句。", 
      "胡麻好種少人知。", 
      "正是歸時何處、誤芳期。", 
      "誰教又作狂遊遠。", 
      "歸路楊花滿。", 
      "當年不負瑣窗春。", 
      "老向長楸走馬、更愁人。"
    ], 
    "rhythmic": "虞美人"
  }, 
  {
    "author": "晁補之", 
    "paragraphs": [
      "柳態纖柔，雪豔疏明。", 
      "問人來、人道輕盈。", 
      "張琵蓮臉，一寸橫波。", 
      "比瀟灑處，猶難稱，此嘉名。", 
      "花前燭下，微頻淺笑，要題詩、盞畔低聲。", 
      "司空自慣，狂眼須驚。", 
      "也不辭寫，雙羅帶，恐牽情。"
    ], 
    "rhythmic": "行香子"
  }, 
  {
    "author": "晁補之", 
    "paragraphs": [
      "終歲憶春回，西園行盡。", 
      "歡喜梅梢上春信。", 
      "去年攜手，暗約芳時還近。", 
      "燕來鶯又到，人無準。", 
      "憑誰向道，流光一瞬。", 
      "佳景閒無事衣褪。", 
      "春歸何處，又對飛花難問。", 
      "舊歡都未遇，成新恨。"
    ], 
    "rhythmic": "感皇恩"
  }, 
  {
    "author": "晁補之", 
    "paragraphs": [
      "馬上匆匆聽鵲喜，朦朧月淡黃昏。", 
      "碧羅雙扇擁朝雲。", 
      "粉光先辨臉，硃色怎分脣。", 
      "暫別寶奩蛛網遍，春風淚污榴裙。", 
      "香箋小字寄行雲。", 
      "纖腰非學楚，寬帶爲思君。"
    ], 
    "rhythmic": "臨江仙"
  }, 
  {
    "author": "晁補之", 
    "paragraphs": [
      "院宇簾垂地。", 
      "銀箏雁、低春水。", 
      "送出燈前，婀娜腰枝柳細。", 
      "步蹙香裀，紅浪隨鴛履。", 
      "梁州緊鳳翹墜。", 
      "悚輕體。", 
      "繡帶因風起。", 
      "霓裳恐非人世。", 
      "調促香檀，困入流波生媚。", 
      "上客休辭，眼亂尊中翠。", 
      "玉階霜、透羅袂。"
    ], 
    "rhythmic": "碧牡丹"
  }, 
  {
    "author": "晁補之", 
    "paragraphs": [
      "前時相見，樓頭窗畔，尊酒望銀蟾。", 
      "如今間阻，銀蟾又滿，小閣下朱簾。", 
      "願得吳山山前雨，長恁晚簾纖。", 
      "不見樓頭嬋娟月，且寂寞、閉窗眠。"
    ], 
    "rhythmic": "少年遊"
  }, 
  {
    "author": "晁補之", 
    "paragraphs": [
      "似有如無好事，多離少會幽懷。", 
      "流鶯過了又蟬催。", 
      "腸斷碧雲天外。", 
      "不寄書還可恨，全無夢也堪猜。", 
      "秋風吹淚上樓臺。", 
      "只恐朱顏便改。"
    ], 
    "rhythmic": "西江月"
  }, 
  {
    "author": "晁補之", 
    "paragraphs": [
      "繡幕低低拂地垂。", 
      "春風何事入羅幃。", 
      "胡麻好種無人種，正是歸時君未歸。", 
      "臨晚景，憶當時。", 
      "愁心一動亂如絲。", 
      "夕陽芳草本無恨，才子佳人空自悲。"
    ], 
    "rhythmic": "鷓鴣天"
  }, 
  {
    "author": "晁補之", 
    "paragraphs": [
      "月上西窗，書幃靜、燈明又減。", 
      "水漏澀、銅壺香爐，夜霜如雪。", 
      "睡眼不曾通夕閉，夢魂爭得連宵接。", 
      "念碧雲、川路古來長，無由越。", 
      "鸞釵重，青絲滑。", 
      "羅帶緩，小腰怯。", 
      "伊多感那更，恨離傷別。", 
      "正是少年佳意氣，漸當故里春時節。", 
      "歸去來、莫教子規啼，芳菲歇。"
    ], 
    "rhythmic": "滿江紅"
  }, 
  {
    "author": "晁補之", 
    "paragraphs": [
      "絲篁鬥好鶯羞巧。", 
      "紅檀微映燕脂小。", 
      "當□斂雙蛾。", 
      "曲中幽恨多。", 
      "知君憐舞袖。", 
      "舞要歌成就。", 
      "獨舞不成妍。", 
      "因歌舞可憐。"
    ], 
    "rhythmic": "菩薩蠻"
  }, 
  {
    "author": "晁補之", 
    "paragraphs": [
      "離別尋常今白首，更須竹雨蕭蕭。", 
      "不應都佔世間豪。", 
      "清風居士手，楊柳洛城腰。", 
      "文字功名真自誤，從今好月良宵。", 
      "只消憐取董嬌饒。", 
      "修門君自到，不用我詞招。"
    ], 
    "rhythmic": "臨江仙"
  }, 
  {
    "author": "晁補之", 
    "paragraphs": [
      "君似蒼崖千仞竹，一枝孤映蒿蕭。", 
      "簞瓢不減萬鍾豪。", 
      "閒情搔短髮，佳句詠纖腰。", 
      "罷酒蘭舟回楚柂，相思何處今宵。", 
      "淮南幽桂水雲饒。", 
      "他年春草恨，應有小山招。"
    ], 
    "rhythmic": "臨江仙"
  }, 
  {
    "author": "晁補之", 
    "paragraphs": [
      "羅綺叢中，笙歌叢裏，眼狂初認輕盈。", 
      "無花解比，似一鉤新月，雲際初生。", 
      "算不虛得，都佔與、第一佳名。", 
      "輕歸去，那知有人，別後牽情。", 
      "襄王自是春夢，休謾說東牆，事更難憑。", 
      "誰教慕宋，要題詩曾倚，寶柱低聲。", 
      "似瑤臺曉，空暗想、衆裏飛瓊。", 
      "餘香冷、猶在小窗，一到魂驚。"
    ], 
    "rhythmic": "紫玉簫"
  }, 
  {
    "author": "晁補之", 
    "paragraphs": [
      "別日常多，會時常少天難曉。", 
      "正喜花開，又愁花謝，春也似人易老。", 
      "慘無言、念舊日朱顏，清歡莫笑。", 
      "便苒苒如雲，霏霏似雨，去無音耗。", 
      "追想牆頭梅下，門裏桃邊，名利爲伊都忘了。", 
      "血寫香箋，淚封羅帕，記三日、離腸恨攪。", 
      "如今事，十二樓空憑誰到。", 
      "此情悄。", 
      "擬回船、武陵路杳。"
    ], 
    "rhythmic": "鬥百草"
  }, 
  {
    "author": "晁補之", 
    "paragraphs": [
      "往事臨邛，舊遊雅態羞重憶。", 
      "解賦才高，好音情慧，琴裏句中暗識。", 
      "正當年、似閬苑瓊枝，朝朝相倚。", 
      "便滌器何妨，當爐正好，鎮同比翼。", 
      "誰使褰裳佩失，推枕雲歸，惆悵至今遺恨積。", 
      "雙鯉書來，大刀詩意，縱章臺、青青似昔。", 
      "重尋事，前度劉郎轉愁寂。", 
      "謾贏得。", 
      "對東風、對花嘆息。"
    ], 
    "rhythmic": "鬥百草"
  }, 
  {
    "author": "晁補之", 
    "paragraphs": [
      "小小盈盈珠翠。", 
      "憶得眉長眼細。", 
      "曾共映花低語，已解傷春情意。", 
      "重向溪堂，臨風看舞梁州，依舊照人秋水。", 
      "轉更添姿媚。", 
      "輿問階上，簸錢時節，記微笑，但把纖腰，向人嬌倚。", 
      "不見還休，誰教見了厭厭，還是向來情味。"
    ], 
    "rhythmic": "鬥百花"
  }, 
  {
    "author": "晁補之", 
    "paragraphs": [
      "臉色朝霞紅膩。", 
      "眼色秋波明媚。", 
      "雲度小釵濃鬢，雪透輕綺香臂。", 
      "不語凝情，教人喚得回頭，斜盼未知何意。", 
      "百態生珠翠。", 
      "低問石上，鑿井何由及底。", 
      "微向耳邊，同心有緣千里。", 
      "飲散西池，涼蟾正滿紗窗，一語系人心裏。"
    ], 
    "rhythmic": "鬥百花"
  }, 
  {
    "author": "晁補之", 
    "paragraphs": [
      "斜日東風深院。", 
      "繡幕低迷歸燕。", 
      "瀟灑小屏嬌面，彷彿燈前初見。", 
      "與選筵中，銀盆半拆姚黃，插向鳳凰釵畔。", 
      "微笑遮紈扇。", 
      "教展香裀，看舞霓裳促遍。", 
      "紅颭翠翻，驚鴻乍拂秋岸。", 
      "柳困花慵，盈盈自整羅巾，須勸倒金盞。"
    ], 
    "rhythmic": "鬥百花"
  }, 
  {
    "author": "晁補之", 
    "paragraphs": [
      "天街欲照珠簾粉。", 
      "嚲轡曾相近。", 
      "繁花樂事老來慵，對酒尚憐佳景。", 
      "王孫年少，風流應更，無奈春愁悶。", 
      "幽期莫誤香閨恨。", 
      "羅帶今朝褪。", 
      "月圓花好一般春，觸處總堪乘興。", 
      "有人惆悵，何如歸好，相見憑君問。"
    ], 
    "rhythmic": "御街行"
  }, 
  {
    "author": "晁補之", 
    "paragraphs": [
      "睡起臨窗坐，妝成傍砌閒。", 
      "春來莫卷繡簾看。", 
      "嫌怕東風吹恨、在眉間。", 
      "鸚鵡花前弄，琵琶月下彈。", 
      "驀然收袖倚欄干。", 
      "一向思量何事、點雲鬟。"
    ], 
    "rhythmic": "南歌子"
  }, 
  {
    "author": "晁補之", 
    "paragraphs": [
      "寒風雁度。", 
      "聲向千門去。", 
      "也到文闈校文處。", 
      "也到文君繡戶。", 
      "背燈解帶驚魂。", 
      "長安此夜秋聲。", 
      "早是夜寒不寐，五更風雨無情。"
    ], 
    "rhythmic": "清平樂"
  }, 
  {
    "author": "晁補之", 
    "paragraphs": [
      "歸路苦無多，正值早秋時節。", 
      "應是畫簾靈鵲，把歸期先說。", 
      "就中風送馬蹄輕，人意漸歡悅。", 
      "此夜醉眠無夢，任西樓斜月。"
    ], 
    "rhythmic": "好事近"
  }, 
  {
    "author": "晁補之", 
    "paragraphs": [
      "腸斷。", 
      "越江岸。", 
      "越女江頭紗自浣。", 
      "天然玉貌鉛紅淺。", 
      "自弄芙蓉日晚。", 
      "紫騮嘶去猶回盼。", 
      "笑入荷花不見。"
    ], 
    "rhythmic": "調笑・調笑令"
  }, 
  {
    "author": "晁補之", 
    "paragraphs": [
      "將暮。", 
      "亂心素。", 
      "上客風流名重楚。", 
      "臨街下馬當窗戶。", 
      "飯煮凋胡留住。", 
      "瑤琴促軫傳深語。", 
      "萬曲樑塵不顧。"
    ], 
    "rhythmic": "調笑・調笑令"
  }, 
  {
    "author": "晁補之", 
    "paragraphs": [
      "波惡。", 
      "倚江閣。", 
      "大艑軻峨帆夜落。", 
      "橫堂朱戶多行樂。", 
      "大堤花容綽約。", 
      "宜城春酒郎同酌。", 
      "醉倒銀缸羅幕。"
    ], 
    "rhythmic": "調笑・調笑令"
  }, 
  {
    "author": "晁補之", 
    "paragraphs": [
      "相誤。", 
      "空凝佇。", 
      "鄭子江頭逢二女。", 
      "霞衣曳玉非塵土。", 
      "笑解明璫輕付。", 
      "月從雲墮勞相慕。", 
      "自有驂鸞仙侶。"
    ], 
    "rhythmic": "調笑・調笑令"
  }, 
  {
    "author": "晁補之", 
    "paragraphs": [
      "寸結。", 
      "肝腸切。", 
      "織錦機邊音韻咽。", 
      "玉琴塵暗薰爐歇。", 
      "望盡牀頭秋月。", 
      "刀裁錦斷詩可滅。", 
      "恨似連環難絕。"
    ], 
    "rhythmic": "調笑・調笑令"
  }, 
  {
    "author": "晁補之", 
    "paragraphs": [
      "心記。", 
      "好心事。", 
      "玉刻容顏眉刷翠。", 
      "杜郎生得真男子。", 
      "況是東家妖麗。", 
      "眉尖春恨難憑寄。", 
      "笑作空中唐字。"
    ], 
    "rhythmic": "調笑・調笑令"
  }, 
  {
    "author": "晁補之", 
    "paragraphs": [
      "相憶。", 
      "頓輕擲。", 
      "春草佳名漸贈璧。", 
      "長洲茂苑吳王國。", 
      "自有芊綿碧色。", 
      "根生土長銅駝陌。", 
      "縱慾隨君爭得。"
    ], 
    "rhythmic": "調笑・調笑令"
  }, 
  {
    "author": "晁補之", 
    "paragraphs": [
      "青煙冪處，碧海飛金鏡。", 
      "永夜閒階臥桂影。", 
      "露涼時、零亂多少寒螿，神京遠，惟有藍橋路近。", 
      "水晶簾不下，雲母屏開，冷浸佳人淡脂粉。", 
      "待都將許多明，付與金尊，投曉共、流霞傾盡。", 
      "更攜取、胡牀上南樓，看玉做人間，素鞦韆傾。"
    ], 
    "rhythmic": "洞仙歌", 
    "tags": [
      "宋詞三百首"
    ]
  }, 
  {
    "author": "晁補之", 
    "paragraphs": [
      "上客驪駒系。", 
      "驚喚銀屏睡起。", 
      "困倚妝臺，盈盈正解羅髻。", 
      "鳳釵垂，繚繞金盤玉指。", 
      "巫山一段雲委。", 
      "半窺鏡、向我橫秋水。", 
      "斜頷花枝交鏡裏。", 
      "淡拂鉛華，匆匆自整羅綺。", 
      "斂眉翠。", 
      "雖有愔愔密意，空作江邊解佩。"
    ], 
    "rhythmic": "下水船"
  }, 
  {
    "author": "晁補之", 
    "paragraphs": [
      "殘臘初雪霽。", 
      "梅白飄香蕊。", 
      "依前又還是，迎春時候，大家都備。", 
      "竈馬門神，酒酌酴酥，桃符盡書吉利。", 
      "五更催驅儺，爆竹起。", 
      "虛耗都教退。", 
      "交年換新歲。", 
      "長保身榮貴。", 
      "願與兒孫、盡老今生，祝壽遐昌，年年共同守歲。"
    ], 
    "rhythmic": "失調名"
  }, 
  {
    "author": "晁補之", 
    "paragraphs": [
      "江陵種橘，尚比封侯貴。", 
      "何況江濤轉千里。", 
      "帶天香，含洞乳，宜入春盤，紅荔子，馳驛風流僅比。", 
      "齒疏潘令老，怯咀冰霜，十顆金苞謾分遺。", 
      "記觴前、須細認，別有餘甘，從此去，枉卻栽桃種李。", 
      "想相如酒渴對文君，迥不是人間，等閒風味。"
    ], 
    "rhythmic": "洞仙歌"
  }, 
  {
    "author": "晁補之", 
    "paragraphs": [
      "溫江異果，惟有泥山貴。", 
      "驛送江南數千裏。", 
      "半含霜，輕噀霧，曾怯吳姬，親贈我，綠桔黃柑怎比。", 
      "雙親雲水外，遊子空懷，惆悵無人可歸遺。", 
      "報周郎、須念我，物少情多，春酒醉，獨勝甜桃醋李。", 
      "況燈火樓臺近元宵，似不減年時，袖中香味。"
    ], 
    "rhythmic": "洞仙歌"
  }, 
  {
    "author": "陳師道", 
    "paragraphs": [
      "行雲過盡星河爛。", 
      "爐煙未斷蛛絲滿。", 
      "想得兩眉顰。", 
      "停針憶遠人。", 
      "河橋知有路。", 
      "不解留郎住。", 
      "天上隔年期。", 
      "人間長別離。"
    ], 
    "rhythmic": "菩薩蠻"
  }, 
  {
    "author": "陳師道", 
    "paragraphs": [
      "東風烏鵲西飛燕。", 
      "盈盈一水經年見。", 
      "急雨洗香車。", 
      "天回河漢斜。", 
      "離愁千載上。", 
      "相遠長相望。", 
      "終不似人間。", 
      "回頭萬里山。"
    ], 
    "rhythmic": "菩薩蠻"
  }, 
  {
    "author": "陳師道", 
    "paragraphs": [
      "綺樓小小穿針女。", 
      "秋光點點蛛絲雨。", 
      "今夕是何宵。", 
      "龍車烏鵲橋。", 
      "經年謀一笑。", 
      "豈解令人巧。", 
      "不用問如何。", 
      "人間巧更多。"
    ], 
    "rhythmic": "菩薩蠻"
  }, 
  {
    "author": "陳師道", 
    "paragraphs": [
      "銀潢清淺填烏鵲。", 
      "畫檐急雨長河落。", 
      "初月未成圓。", 
      "明星惜此筵。", 
      "愁來無斷絕。", 
      "歲歲年年別。", 
      "不用淚紅滋。", 
      "年年歲歲期。"
    ], 
    "rhythmic": "菩薩蠻"
  }, 
  {
    "author": "陳師道", 
    "paragraphs": [
      "陰陰雲日江城晚。", 
      "小院迴廊春已滿。", 
      "誰教言語似鸝黃，深閉玉籠千萬怨。", 
      "蓬萊易到人難見。", 
      "香火無憑空有願。", 
      "不辭歌裏斷人腸，只怕有腸無處斷。"
    ], 
    "rhythmic": "木蘭花・玉樓春"
  }, 
  {
    "author": "陳師道", 
    "paragraphs": [
      "故國山河在，新堂冰雪生。", 
      "萬家和氣賀初成。", 
      "人在笙歌聲裏、暗生春。", 
      "今代無雙士，當年第一人。", 
      "杯行到手莫辭頻。", 
      "明日鳳池歸路、隔清塵。"
    ], 
    "rhythmic": "南柯子・南歌子"
  }, 
  {
    "author": "陳師道", 
    "paragraphs": [
      "樓上風生白羽，尊前笑出青春。", 
      "破紅展翠恰如今。", 
      "把酒如何不飲。", 
      "繡幕燈深綠暗，畫簾人語黃昏。", 
      "晚雲將雨不成陰。", 
      "竹月風窗弄影。"
    ], 
    "rhythmic": "西江月"
  }, 
  {
    "author": "陳師道", 
    "paragraphs": [
      "喧喧車馬西郊道。", 
      "臨行更覺人情好。", 
      "住有一年情。", 
      "去留千載名。", 
      "離歌聲欲盡。", 
      "只作常時聽。", 
      "天上玉堂東。", 
      "陽春是夢中。"
    ], 
    "rhythmic": "菩薩蠻"
  }, 
  {
    "author": "陳師道", 
    "paragraphs": [
      "城南觀閣連雲起。", 
      "形像丹青裏。", 
      "使君笳鼓渡江來。", 
      "盡帶江南春色、放春回。", 
      "青春欲住風催去。", 
      "流水花無數。", 
      "尊前觸目一番新。", 
      "只有玉樓明月、記遊人。"
    ], 
    "rhythmic": "虞美人"
  }, 
  {
    "author": "陳師道", 
    "paragraphs": [
      "湖平木落搖空闊。", 
      "葉底流泉鳴復咽，酒邊清漏往時同，花裏朱弦纖手抹。", 
      "風光過手春冰滑。", 
      "十事違人常七八。", 
      "不將白髮並黃花，擬下清流攬明月。"
    ], 
    "rhythmic": "木蘭花・玉樓春"
  }, 
  {
    "author": "陳師道", 
    "paragraphs": [
      "晴野下田收。", 
      "照影寒江落雁洲。", 
      "禪榻茶爐深閉閣，颼颼。", 
      "橫雨旁風不到頭。", 
      "登覽卻輕酬。", 
      "剩作新詩報答秋。", 
      "人意自闌花自好，休休。", 
      "今日看時蝶也愁。"
    ], 
    "rhythmic": "南鄉子"
  }, 
  {
    "author": "陳師道", 
    "paragraphs": [
      "潮落去帆收。", 
      "沙漲江迴旋作洲。", 
      "側帽獨行斜照裏，颼颼。", 
      "卷地風前更掉頭。", 
      "語妙後難酬。", 
      "回雁峯南未得秋。", 
      "喚取佳人聽舊曲，休休。", 
      "瘴雨無花孰與愁。"
    ], 
    "rhythmic": "南鄉子"
  }, 
  {
    "author": "陳師道", 
    "paragraphs": [
      "點點輕黃減白，垂垂重露生鮮。", 
      "肌香骨秀月中仙。", 
      "雪滿瑤臺曳練。", 
      "綽約卻宜長見，清真不假餘妍。", 
      "殷勤與插小嬋娟。", 
      "要試尊前玉面。"
    ], 
    "rhythmic": "西江月"
  }, 
  {
    "author": "陳師道", 
    "paragraphs": [
      "葉葉枝枝綠暗，重重密密紅滋。", 
      "芳心應恨賞春遲。", 
      "不會春工著意。", 
      "晚照酒生嬌面，新妝睡污胭脂。", 
      "憑將雙葉寄相思。", 
      "與看釵頭何似。"
    ], 
    "rhythmic": "西江月"
  }, 
  {
    "author": "陳師道", 
    "paragraphs": [
      "髻釵初上朝雲卷。", 
      "眼波翻動眉山遠。", 
      "一曲杜韋娘。", 
      "當年枉斷腸。", 
      "佳期如好月。", 
      "擬滿還須缺。", 
      "別易見應難。", 
      "長鬚仔細看。"
    ], 
    "rhythmic": "菩薩蠻"
  }, 
  {
    "author": "陳師道", 
    "paragraphs": [
      "清尊白髮。", 
      "曾是登臨年少客。", 
      "不似當年。", 
      "人與黃花兩並妍。", 
      "來愁去恨。", 
      "十載相看情不盡。", 
      "莫更思量。", 
      "夢破春回枉斷腸。"
    ], 
    "rhythmic": "減字木蘭花"
  }, 
  {
    "author": "陳師道", 
    "paragraphs": [
      "閩嶺先春，琅函聯璧，帝所分落人間。", 
      "綺窗纖手，一縷破雙團。", 
      "雲裏游龍舞鳳，香霧起、飛月輪邊。", 
      "華堂靜，松風竹雪，金鼎沸湲潺。", 
      "門闌。", 
      "車馬動，扶黃籍白，小袖高鬟。", 
      "漸胸裏輪囷，肺腑生寒。", 
      "喚起謫仙醉倒，翻湖海、傾瀉濤瀾。", 
      "笙歌散，風簾月幕，禪榻鬢絲斑。"
    ], 
    "rhythmic": "滿庭芳"
  }, 
  {
    "author": "陳師道", 
    "paragraphs": [
      "急雨打寒窗。", 
      "雨氣侵燈暗壁缸。", 
      "窗下有人挑錦字，行行。", 
      "淚溼紅綃減舊香。", 
      "往事最難忘。", 
      "更著秋聲說斷腸。", 
      "曲渚圓沙風葉底，藏藏。", 
      "誰使鴛鴦故作雙。"
    ], 
    "rhythmic": "南鄉子"
  }, 
  {
    "author": "陳師道", 
    "paragraphs": [
      "休休莫莫。", 
      "更莫思量著。", 
      "記著不如渾忘著。", 
      "百種尋思枉卻。", 
      "繡囊錦帳吹香。", 
      "雄蜂雌蝶難雙。", 
      "眉上放開春色，眼前憐取新郎。"
    ], 
    "rhythmic": "清平樂"
  }, 
  {
    "author": "陳師道", 
    "paragraphs": [
      "藏藏摸摸。", 
      "好事爭如莫。", 
      "背後尋思渾是錯。", 
      "猛與將來放著。", 
      "吹花捲絮無蹤。", 
      "晚妝知爲誰紅。", 
      "夢斷陽臺雲雨，世間不要春風。"
    ], 
    "rhythmic": "清平樂"
  }, 
  {
    "author": "陳師道", 
    "paragraphs": [
      "陰重雨垂垂。", 
      "並馬西郊試薄衣。", 
      "紅蕊未開花已過，遲遲。", 
      "不見東風著意時。", 
      "酒到更須辭。", 
      "報答春光舊有期。", 
      "勤苦著書妨作樂，癡癡。", 
      "莫學衰翁萬事非。"
    ], 
    "rhythmic": "南鄉子"
  }, 
  {
    "author": "陳師道", 
    "paragraphs": [
      "春風吹盡秋光照，瘦減初黃。", 
      "改樣新妝。", 
      "特地相逢只認香。", 
      "南臺九日登臨處，不共飛觴。", 
      "鏡裏伊傍。", 
      "獨秀釵頭殿衆芳。"
    ], 
    "rhythmic": "羅敷媚・採桑子"
  }, 
  {
    "author": "陳師道", 
    "paragraphs": [
      "芙蓉不借韶華助，故著緗黃。", 
      "宿面留妝。", 
      "不出寒花只暫香。", 
      "傷春不盡悲秋苦，落蕊浮觴。", 
      "知在誰傍。", 
      "一笑盈盈百種芳。"
    ], 
    "rhythmic": "羅敷媚・採桑子"
  }, 
  {
    "author": "陳師道", 
    "paragraphs": [
      "榮光休氣天爲瑞。", 
      "道祖當天傳寶裔。", 
      "千年昌運此時逢，四海歡聲今日沸。", 
      "濛濛香霧沾衣膩。", 
      "漠漠輕寒梅柳細。", 
      "封人長有祝堯心，從此年年並歲歲。"
    ], 
    "rhythmic": "木蘭花・玉樓春"
  }, 
  {
    "author": "陳師道", 
    "paragraphs": [
      "娉婷娜嫋。", 
      "紅落東風青子小。", 
      "妙舞逶迤。", 
      "拍誤周郎卻未知。", 
      "花前月底。", 
      "誰喚分司狂御史。", 
      "欲語還休。", 
      "喚不回頭莫著羞。"
    ], 
    "rhythmic": "木蘭花減字・減字木蘭花"
  }, 
  {
    "author": "陳師道", 
    "paragraphs": [
      "娉娉嫋嫋。", 
      "芍藥枝頭紅玉小。", 
      "舞袖遲遲。", 
      "心到郎邊客已知。", 
      "當筵舉酒。", 
      "勸我尊前松柏壽。", 
      "莫莫休休。", 
      "白髮簪花我自羞。"
    ], 
    "rhythmic": "木蘭花減字・減字木蘭花"
  }, 
  {
    "author": "陳師道", 
    "paragraphs": [
      "離別尋常今白首，更須竹雨蕭蕭。", 
      "不應都佔世間豪。", 
      "清風居士手，楊柳洛城腰。", 
      "文字功名真自誤，從今好月良宵。", 
      "只消憐取董嬌饒。", 
      "修門君自到，不用我詞招。"
    ], 
    "rhythmic": "臨江仙"
  }, 
  {
    "author": "陳師道", 
    "paragraphs": [
      "天上云爲瑞，人間睡作魔，疏簾清簟汗成河。", 
      "酒醒夢迴眵眼、費摩娑。", 
      "但有寒喧問，初無鳳鳥過。", 
      "塵生銅碾網生羅。", 
      "一喏十年猶未、意如何。"
    ], 
    "rhythmic": "南柯子・南歌子"
  }, 
  {
    "author": "陳師道", 
    "paragraphs": [
      "勻紅點翠。", 
      "取次梳妝誰得似。", 
      "風柳腰肢。", 
      "盡日纖柔屬阿誰。", 
      "嬌嬌小小。", 
      "卻是尋春人較老。", 
      "著便休癡。", 
      "付與風流幕下兒。"
    ], 
    "rhythmic": "木蘭花減字・減字木蘭花"
  }, 
  {
    "author": "陳師道", 
    "paragraphs": [
      "秋聲隱地。", 
      "葉葉無留意。", 
      "冰簟流光團扇墜。", 
      "驚起雙棲燕子。", 
      "夜堂簾合迴廊。", 
      "風幃吹亂凝香。", 
      "臥看一庭名月，曉衾不耐初涼。"
    ], 
    "rhythmic": "清平樂"
  }, 
  {
    "author": "陳師道", 
    "paragraphs": [
      "秋光燭地。", 
      "簾幕生秋意。", 
      "露葉翻風驚鵲墜。", 
      "暗落青林紅子。", 
      "微行聲斷長廊。", 
      "薰爐衾換生香。", 
      "滅燭卻延明月，攬衣先怯微涼。"
    ], 
    "rhythmic": "清平樂"
  }, 
  {
    "author": "陳師道", 
    "paragraphs": [
      "纖軟小腰身，明秀天真面。", 
      "淡畫修眉小作春，中有相思怨。", 
      "背立向人羞，顏破因誰倩。", 
      "不比陽臺夢裏逢，親向尊前見。"
    ], 
    "rhythmic": "卜算子"
  }, 
  {
    "author": "陳師道", 
    "paragraphs": [
      "酒到橫波嬌滿。", 
      "和香噴面。", 
      "攀花落雨祝東風，誚不借、周郎便。", 
      "背立腰肢挪拈。", 
      "更須回盼。", 
      "多生不作好因緣，甚只向、尊前見。"
    ], 
    "rhythmic": "洛陽春・一落縈"
  }, 
  {
    "author": "陳師道", 
    "paragraphs": [
      "暮葉朝花種種陳。", 
      "三秋作意向詩人。", 
      "安排雲雨要新清。", 
      "隨意且須追去馬，輕衫從使著行塵。", 
      "晚窗誰念一愁新。"
    ], 
    "rhythmic": "浣溪沙"
  }, 
  {
    "author": "陳師道", 
    "paragraphs": [
      "官樣初黃過閏九。", 
      "鮮妍時更宜寒。", 
      "挽回人意不成闌。", 
      "香羅堆葉密，芳意著心單。", 
      "過與後房歌舞手，輕盈喜色生顏。", 
      "墮釵擁髻與垂鬟。", 
      "欲知誰稱面，遍插一枝看。"
    ], 
    "rhythmic": "臨江仙"
  }, 
  {
    "author": "陳師道", 
    "paragraphs": [
      "重重疊疊。", 
      "娜娜裙千襵。", 
      "時樣官黃香百葉。", 
      "一歲相逢兩節。", 
      "曲闌繞遍芳叢。", 
      "一枝作意妍穠。", 
      "折得有誰相憶，卻須還與秋風。"
    ], 
    "rhythmic": "清平樂"
  }, 
  {
    "author": "陳師道", 
    "paragraphs": [
      "風絮落東鄰。", 
      "點綴繁枝旋化塵。", 
      "關鎖玉樓巢燕子，冥冥。", 
      "桃李摧殘不見春。", 
      "流轉到如今。", 
      "翡翠生兒翠作衿。", 
      "花樣腰身官樣立，婷婷。", 
      "困倚闌干一欠伸。"
    ], 
    "rhythmic": "南鄉子"
  }, 
  {
    "author": "陳師道", 
    "paragraphs": [
      "亂蕊壓枝繁。", 
      "堆積金錢鬧作團。", 
      "晚起塗黃仍帶酒，看看。", 
      "衣剩腰肢故著單。", 
      "薄瘦卻禁寒。", 
      "牽引人心不放闌。", 
      "擬折一枝遮老眼，難難。", 
      "蝶橫蜂爭只倚闌。"
    ], 
    "rhythmic": "南鄉子"
  }, 
  {
    "author": "陳師道", 
    "paragraphs": [
      "曲巷斜街信馬，小橋流水誰家。", 
      "淺衫深袖倚門斜。", 
      "只緣些子意，消得百般誇。", 
      "粉面初生明月，酒容欲退朝霞。", 
      "春風還解染霜華。", 
      "肯持鴛綺被，來伴杜家花。"
    ], 
    "rhythmic": "臨江仙"
  }, 
  {
    "author": "陳師道", 
    "paragraphs": [
      "九里山前千里路。", 
      "流水無情，只送行人去。", 
      "路轉河回寒日暮。", 
      "連峯不許重回顧。", 
      "水解隨人花卻住。", 
      "衾冷香銷，但有殘妝污。", 
      "淚入長江空幾許。", 
      "雙洪一抹無尋處。"
    ], 
    "rhythmic": "蝶戀花", 
    "tags": [
      "長江"
    ]
  }, 
  {
    "author": "陳師道", 
    "paragraphs": [
      "淺色千重柔葉，深心一點嬌黃。", 
      "只消可意更須香。", 
      "好個風流模樣。", 
      "玉蕊今誰攀折，詩人此日淒涼。", 
      "正須蠻素作伊涼。", 
      "與插釵傍鬢上。"
    ], 
    "rhythmic": "西江月"
  }, 
  {
    "author": "陳師道", 
    "paragraphs": [
      "素手拈花纖軟。", 
      "生香相亂。", 
      "卻須詩力與丹青，恐俗手、難成染。", 
      "一顧教人微倩。", 
      "那堪親見。", 
      "不辭紫袖拂清塵，也要識、春風面。"
    ], 
    "rhythmic": "洛陽春・一落縈"
  }, 
  {
    "author": "陳師道", 
    "paragraphs": [
      "清詞麗句前朝曲。", 
      "使君借與燈前讀。", 
      "讀罷已三更。", 
      "寒窗雨打聲。", 
      "應憐詩客老。", 
      "要使情懷好。", 
      "猶有解歌人。", 
      "尊前未得聽。"
    ], 
    "rhythmic": "菩薩蠻"
  }, 
  {
    "author": "陳師道", 
    "paragraphs": [
      "清愁疊積。", 
      "更莫遲留春酒逼。", 
      "吹面和風。", 
      "梅信新來一線通。", 
      "危樓曉望。", 
      "雪滿羣山開畫障。", 
      "目斷瑤川。", 
      "同憑闌干意幾般。"
    ], 
    "rhythmic": "木蘭花減字・減字木蘭花"
  }, 
  {
    "author": "陳師道", 
    "paragraphs": [
      "梅嶺數枝春，疏影斜臨水。", 
      "不借芳華只自香，嬌面長如洗。", 
      "還把最繁枝，過與偏憐底。", 
      "拭傍鸞臺仔細看，何似丹青裏。"
    ], 
    "rhythmic": "卜算子"
  }, 
  {
    "author": "陳師道", 
    "paragraphs": [
      "一舸姑蘇風雨疾。", 
      "吳箋滿載紅猶溼。", 
      "色潤朝花光觸日。", 
      "人未識。", 
      "街南小阮應先得。", 
      "青入柳條初著色。", 
      "溪梅已露春消息。", 
      "擬作新詞酬帝力。", 
      "輕落筆。", 
      "黃秦去後無強敵。"
    ], 
    "rhythmic": "漁家傲"
  }, 
  {
    "author": "陳師道", 
    "paragraphs": [
      "御園果子壓枝繁。", 
      "看看分摘無緣。", 
      "團沙弄雪，勞心費手，不肯暫時圓。", 
      "賽神舊願心兒有，終了待、幾時還。", 
      "芍藥梢頭，紅紅白白，一種幾千般。"
    ], 
    "rhythmic": "少年遊"
  }, 
  {
    "author": "陳師道", 
    "paragraphs": [
      "嫋娜破瓜餘。", 
      "豆蔻梢頭二月初。", 
      "衆裏腰肢遙可識，應殊。", 
      "暗裏猶能摸得渠。", 
      "醉側不須扶。", 
      "喚作周家行畫圖。", 
      "背立欠伸花絮底，知無。", 
      "未信丹青畫得如。"
    ], 
    "rhythmic": "南鄉子"
  }, 
  {
    "author": "陳師道", 
    "paragraphs": [
      "今年百五。", 
      "風日清明塵不舉。", 
      "紫袖紅陳。", 
      "三節煙花次第春。", 
      "來輿去馬。", 
      "千念一空春事謝。", 
      "白下門東。", 
      "誰見初楊弄晚風。"
    ], 
    "rhythmic": "木蘭花減字・減字木蘭花"
  }, 
  {
    "author": "陳師道", 
    "paragraphs": [
      "紅上花梢，風傳梅信。", 
      "青春欲動羣芳競。", 
      "林聲鳥語帶餘寒，江光野色開遊徑。", 
      "乍雨還晴，喧寒不定。", 
      "重門深院簾帷靜。", 
      "又還日日喚愁生，到誰準擬風流病。"
    ], 
    "rhythmic": "踏莎行"
  }, 
  {
    "author": "陳師道", 
    "paragraphs": [
      "曉來誤入桃源洞。", 
      "恰見佳人春睡重。", 
      "玉腕枕香腮。", 
      "荷花藕上開。", 
      "一扇俄驚起。", 
      "斂黛凝秋水。", 
      "笑倩整金衣。", 
      "問郎來幾時。"
    ], 
    "rhythmic": "菩薩蠻"
  }, 
  {
    "author": "陳師道", 
    "paragraphs": [
      "搖風影似凝，帶雪香如抱。", 
      "開盡南枝到北枝，不道春將老。", 
      "飄颻姑射仙，誰識冰肌好。", 
      "會有青綾夢覺人，可愛池塘草。"
    ], 
    "rhythmic": "卜算子"
  }, 
  {
    "author": "陳師道", 
    "paragraphs": [
      "繡幕罩梅花，莫放清香透。", 
      "鑑裏朱顏歲歲移，只道花依舊。", 
      "把酒問梅花，知我離情否。", 
      "若使梅花知我時，料得花須瘦。"
    ], 
    "rhythmic": "卜算子"
  }, 
  {
    "author": "陳師道", 
    "paragraphs": [
      "雪暗嶺頭雲，竹冷溪邊樹。", 
      "還似瀟湘縹緲人，玉骨籠香霧。", 
      "月下幽香度。", 
      "夢裏香魂駐。", 
      "回首南枝酒半醺，寂寞無尋處。"
    ], 
    "rhythmic": "卜算子"
  }, 
  {
    "author": "青幕子婦", 
    "paragraphs": [
      "清詞麗句。", 
      "永叔子瞻曾獨步。", 
      "似恁文章。", 
      "寫得出來當甚強。"
    ], 
    "rhythmic": "減字木蘭花"
  }, 
  {
    "author": "張耒", 
    "paragraphs": [
      "個人風味。", 
      "只有江梅些子似。", 
      "每到開時。", 
      "滿眼清愁只自知。", 
      "霞裾仙珮。", 
      "姑射神人風露態。", 
      "蜂蝶休忙。", 
      "不與春風一點香。"
    ], 
    "rhythmic": "減字木蘭花"
  }, 
  {
    "author": "張耒", 
    "paragraphs": [
      "傾蓋相逢汝水濱。", 
      "須知見面過聞名。", 
      "馬頭雖去無千里，酒盞才傾且百分。", 
      "嗟得失，一微塵。", 
      "莫教冰炭損精神。", 
      "北扉西禁須公等，金榜當年第一人。"
    ], 
    "rhythmic": "鷓鴣天"
  }, 
  {
    "author": "張耒", 
    "paragraphs": [
      "裂楮裁筠，虛明瀟灑，製成方丈屠蘇。", 
      "草團蒲坐，中置一山爐。", 
      "拙似春林鳩宿，易於□、秋野鶉居。", 
      "誰相對，時煩孟婦，石鼎煮寒蔬。", 
      "嗟吁。", 
      "人生隨分足，風雲際會，漫付伸舒。", 
      "且偷取閒時，向此躊躇。", 
      "謾取黃金建廈，繁華夢、畢竟空虛。", 
      "爭如且、寒村廚火，湯餅一齋盂。"
    ], 
    "rhythmic": "滿庭芳"
  }, 
  {
    "author": "張耒", 
    "paragraphs": [
      "木葉亭皋下，重陽近，又是搗衣秋。", 
      "奈愁入庾腸，老侵潘鬢，謾簪黃菊，花也應羞。", 
      "楚天晚，白蘋煙盡處，紅蓼水邊頭。", 
      "芳草有情，夕陽無語，雁橫南浦，人倚西樓。", 
      "玉容，知安否，香箋共錦字，兩處悠悠。", 
      "空恨碧雲離合，青鳥沈浮。", 
      "向風前懊惱，芳心一點，寸眉兩葉，禁甚閒愁。", 
      "情到不堪言處，分付東流。"
    ], 
    "rhythmic": "風流子"
  }, 
  {
    "author": "張耒", 
    "paragraphs": [
      "簾幕疏疏風透。", 
      "一線香飄金獸。", 
      "朱闌倚遍黃昏後。", 
      "廊上月華如晝。", 
      "別離滋味濃於酒。", 
      "著人瘦。", 
      "此情不及牆東柳。", 
      "春色年年如舊。"
    ], 
    "rhythmic": "秋蕊香"
  }, 
  {
    "author": "張耒", 
    "paragraphs": [
      "含羞倚醉不成歌。", 
      "纖手掩香羅。", 
      "偎花映燭，偷傳深意，酒思入橫波。", 
      "看朱成碧心迷亂，翻脈脈、斂雙蛾。", 
      "相見時稀隔別多。", 
      "又春盡、奈愁何。"
    ], 
    "rhythmic": "少年遊"
  }, 
  {
    "author": "張耒", 
    "paragraphs": [
      "水團冰浸砂糖裹。", 
      "有透明角黍鬆兒和。"
    ], 
    "rhythmic": "失調名"
  }, 
  {
    "author": "張耒", 
    "paragraphs": [
      "菖蒲酒滿勸人人，願年年歡醉。", 
      "偎倚。", 
      "把合歡彩索，殷勤寄與。"
    ], 
    "rhythmic": "失調名"
  }, 
  {
    "author": "張耒", 
    "paragraphs": [
      "手把合歡彩索，殷勤微笑殢檀郎。", 
      "低低告，不圖系腕，圖系人腸。"
    ], 
    "rhythmic": "失調名"
  }, 
  {
    "author": "侯蒙", 
    "paragraphs": [
      "未遇行藏誰肯信，如今方表名蹤。", 
      "無端良匠畫形容。", 
      "當風輕借力，一舉入高空。", 
      "才得吹噓身漸穩，只疑遠赴蟾宮。", 
      "雨餘時候夕陽紅。", 
      "幾人平地上，看我碧霄中。"
    ], 
    "rhythmic": "臨江仙"
  }, 
  {
    "author": "周邦彥", 
    "paragraphs": [
      "章臺路。", 
      "還見褪粉梅梢，試花桃樹。", 
      "愔愔坊陌人家，定巢燕子，歸來舊處。", 
      "暗凝佇。", 
      "因念個人癡小，乍窺門戶。", 
      "侵晨淺約宮黃，障風映袖，盈盈笑語。", 
      "前度劉郎重到，訪鄰尋裏，同時歌舞。", 
      "唯有舊家秋娘，聲價如故。", 
      "吟箋賦筆，猶記燕臺句。", 
      "知誰伴，名園露飲，東城閒步。", 
      "事與孤鴻去。", 
      "探春盡是，傷離意緒。", 
      "官柳低金縷。", 
      "歸騎晚，纖纖池塘飛雨。", 
      "斷腸院落，一簾風絮。"
    ], 
    "rhythmic": "瑞龍吟", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "暗柳啼鴉，單衣佇立，小簾朱戶。", 
      "桐花半畝，靜鎖一庭愁雨。", 
      "灑空階，夜闌未休，故人剪燭西窗語。", 
      "似楚江暝宿，風燈零亂，少年羈旅。", 
      "遲暮。", 
      "嬉遊處。", 
      "正店舍無煙，禁城百五。", 
      "旗亭喚酒，付與高陽儔侶。", 
      "想東園，桃李自春，小脣秀靨今在否。", 
      "到歸時，定有殘英，待客攜尊俎。"
    ], 
    "rhythmic": "鎖窗寒・瑣寒窗", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "新綠小池塘。", 
      "風簾動，碎影舞斜陽。", 
      "羨金屋去來，舊時巢燕，土花繚繞，前度莓牆。", 
      "繡閣鳳幃深幾許，曾聽得理絲簧。", 
      "欲說又休，慮乖芳信，未歌先咽，愁近清觴。", 
      "遙知新妝了，開朱戶，應自待月西廂。", 
      "最苦夢魂，今宵不到伊行。", 
      "問甚時說與，佳音密耗，寄將秦鏡，偷換韓香。", 
      "天便教人，霎時廝見何妨。"
    ], 
    "rhythmic": "風流子", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "晴嵐低楚甸，暖回雁翼，陣勢起平沙。", 
      "驟驚春在眼，借問何時，委曲到山家。", 
      "塗香暈色，盛粉飾、爭作妍華。", 
      "千萬絲、陌頭楊柳，漸漸可藏鴉。", 
      "堪嗟。", 
      "清江東注，畫舸西流，指長安日下。", 
      "愁宴闌，風翻旗尾，潮濺烏紗。", 
      "今宵正對初弦月，傍水驛，深艤蒹葭。", 
      "沈恨處，時時自剔燈花。"
    ], 
    "rhythmic": "渡江雲"
  }, 
  {
    "author": "周邦彥", 
    "paragraphs": [
      "條風布暖，霏霧弄晴，池塘遍滿春色。", 
      "正是夜堂無月，沈沈暗寒食。", 
      "樑間燕，前社客。", 
      "似笑我、閉門愁寂。", 
      "亂花過，隔院芸香，滿地狼藉。", 
      "長記那回時，邂逅相逢，郊外駐油壁。", 
      "又見漢宮傳燭，飛煙五候宅。", 
      "青青草，迷路陌。", 
      "強帶酒，細尋前跡。", 
      "市橋遠，柳下人家，猶自相識。"
    ], 
    "rhythmic": "應天長", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "照水殘紅零亂，風喚去。", 
      "盡日測測輕寒，簾底吹香霧。", 
      "黃昏客枕無憀，細響當窗雨。", 
      "看兩兩相依燕新乳。", 
      "樓下水，漸綠遍、行舟浦。", 
      "暮往朝來，心逐片帆輕舉。", 
      "何日迎門，小檻朱籠報鸚鵡。", 
      "共剪西窗蜜炬。"
    ], 
    "rhythmic": "荔枝香近・荔枝香"
  }, 
  {
    "author": "周邦彥", 
    "paragraphs": [
      "夜來寒侵酒席，露微泫。", 
      "舄履初會，香澤方薰，無端暗雨催人，但怪燈偏簾卷。", 
      "回顧，始覺驚鴻去雲遠。", 
      "大都世間，最苦唯聚散。", 
      "到得春殘，看即是、開離宴。", 
      "細思別後，柳眼花須更誰剪。", 
      "此懷何處消遣。"
    ], 
    "rhythmic": "荔枝香近・荔枝香"
  }, 
  {
    "author": "周邦彥", 
    "paragraphs": [
      "禁菸近，觸處、浮香秀色相料理。", 
      "正泥花時候，奈何客裏，光陰虛費。", 
      "望箭波無際。", 
      "迎風漾日黃雲委。", 
      "任去遠，中有萬點，相思清淚。", 
      "到長淮底。", 
      "過當時樓下，殷勤爲說，春來羈旅況味。", 
      "堪嗟誤約乖期，向天涯、自看桃李。", 
      "想而今、應恨墨盈箋，愁妝照水。", 
      "怎得青鸞翼，飛歸教見憔悴。"
    ], 
    "rhythmic": "還京樂"
  }, 
  {
    "author": "周邦彥", 
    "paragraphs": [
      "曉陰翳日，正霧靄煙橫，遠迷平楚。", 
      "暗黃萬縷。", 
      "聽鳴禽按曲，小腰欲舞。", 
      "細繞回堤，駐馬河橋避雨。", 
      "信流去。", 
      "想一葉怨題，今在何處。", 
      "春事能幾許。", 
      "任佔地持杯，掃花尋路。", 
      "淚珠濺俎。", 
      "嘆將愁度日，病傷幽素。", 
      "恨入金徽，見說文君更苦。", 
      "黯凝佇。", 
      "掩重關、遍城鍾鼓。"
    ], 
    "rhythmic": "掃地花・掃地遊"
  }, 
  {
    "author": "周邦彥", 
    "paragraphs": [
      "怨懷無託。", 
      "嗟情人斷絕，信音遼邈。", 
      "信妙手、能解連環，似風散雨收，霧輕雲薄。", 
      "燕子樓空，暗塵鎖、一牀絃索。", 
      "想移根換葉。", 
      "盡是舊時，手種紅藥。", 
      "汀洲漸生杜若。", 
      "料舟依岸曲，人在天角。", 
      "謾記得、當日音書，把閒語閒言，待總燒卻。", 
      "水驛春回，望寄我、江南梅萼。", 
      "拚今生，對花對酒，爲伊落淚。"
    ], 
    "rhythmic": "解連環", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "穠李夭桃，是舊日潘郎，親試春豔。", 
      "自別河陽，長負露房煙臉。", 
      "憔悴鬢點吳霜，念想夢魂飛亂。", 
      "嘆畫闌玉砌都換。", 
      "纔始有緣重見。", 
      "夜深偷展香羅薦。", 
      "暗窗前、醉眠蔥茜。", 
      "浮花浪蕊都相識，誰更曾擡眼。", 
      "休問舊色舊香，但認取、芳心一點。", 
      "又片時一陣，風雨惡，吹分散。"
    ], 
    "rhythmic": "玲瓏四犯"
  }, 
  {
    "author": "周邦彥", 
    "paragraphs": [
      "迤邐春光無賴，翠藻翻池，黃蜂遊閣。", 
      "朝來風暴，飛絮亂投簾幕。", 
      "生憎暮景，倚牆臨岸，杏靨夭斜，榆錢輕薄。", 
      "晝永惟思傍枕，睡起無憀，殘照猶在亭角。", 
      "況是別離氣味，坐來但覺心緒惡。", 
      "痛引澆愁酒，奈愁濃如酒，無計消鑠。", 
      "那堪昏暝，簌簌半檐花落。", 
      "弄粉調朱柔素手，問何時重握。", 
      "此時此意，長怕人道著。"
    ], 
    "rhythmic": "丹鳳吟"
  }, 
  {
    "author": "周邦彥", 
    "paragraphs": [
      "晝日移陰，攬衣起、春帷睡足。", 
      "臨寶鑑，綠雲撩亂，未忺妝束。", 
      "蝶粉蜂黃都褪了，枕痕一線紅生肉。", 
      "背畫欄、脈脈悄無言，尋棋局。", 
      "重會面，猶未卜。", 
      "無限事，縈心曲。", 
      "想秦箏依舊，尚鳴金屋。", 
      "芳草連天迷遠望，寶香薰被成孤宿。", 
      "最苦是、蝴蝶滿園飛，無人撲。"
    ], 
    "rhythmic": "滿江紅"
  }, 
  {
    "author": "周邦彥", 
    "paragraphs": [
      "悄郊原帶郭。", 
      "行路永，客去車塵漠漠。", 
      "斜陽映山落。", 
      "斂餘紅、猶戀孤城欄角。", 
      "凌波步弱。", 
      "過短亭、何用素約。", 
      "有流鶯勸我，重解繡鞍，緩引春酌。", 
      "不記歸時早暮，上馬誰扶，醒眠朱閣。", 
      "驚飆動幕。", 
      "扶殘醉，繞紅藥。", 
      "嘆西園、已是花深無地，東風何事又惡。", 
      "任流光過卻。", 
      "猶喜洞天自樂。"
    ], 
    "rhythmic": "瑞鶴仙", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "稚柳蘇晴，故溪歇雨，川迥未覺春賒。", 
      "駝褐寒侵，正憐初日，輕陰抵死須遮。", 
      "嘆事逐孤鴻盡去，身與塘蒲共晚，爭知向此，征途迢遞，佇立塵沙。", 
      "追念朱顏翠發，曾到處、故地使人嗟。", 
      "道連三楚，天低四野，喬木依前，臨路敧斜。", 
      "重慕想，東陵晦跡，彭澤歸來，左右琴書自樂，鬆菊相依，何況風流鬢未華。", 
      "多謝故人，親馳鄭驛，時倒融尊，勸此淹留，共過芳時，翻令倦客思家。"
    ], 
    "rhythmic": "西平樂"
  }, 
  {
    "author": "周邦彥", 
    "paragraphs": [
      "晝陰重，霜凋岸草，霧隱城堞。", 
      "南陌脂車待發。", 
      "東門帳飲乍闋。", 
      "正拂面垂楊堪纜結。", 
      "掩紅淚、玉手親折。", 
      "念漢浦離鴻去何許，經時信音絕。", 
      "情切。", 
      "望中地遠天闊。", 
      "向露冷風清，無人處、耿耿寒漏咽。", 
      "嗟萬事難忘，唯是輕別。", 
      "翠尊未竭。", 
      "憑斷雲留取，西樓殘月。", 
      "羅帶光銷紋衾疊。", 
      "連環解、舊香頓歇。", 
      "怨歌永、瓊壺敲盡缺。", 
      "恨春去、不與人期，弄夜色，空餘滿地梨花雪。"
    ], 
    "rhythmic": "浪濤沙・浪淘沙", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "記愁橫淺黛，淚洗紅鉛，門掩秋宵。", 
      "墜葉驚離思，聽寒蜇夜泣，亂雨瀟瀟。", 
      "鳳釵半脫雲鬢，窗影燭光搖。", 
      "漸暗竹敲涼，疏熒照晚，兩地魂銷。", 
      "迢迢。", 
      "問音信，道徑底花陰，時認鳴鑣。", 
      "也擬臨朱戶，嘆因郎憔悴，羞見郎招。", 
      "舊巢更有新燕，楊柳拂河橋。", 
      "但滿目京塵，東風竟日吹露桃。"
    ], 
    "rhythmic": "憶舊遊"
  }, 
  {
    "author": "周邦彥", 
    "paragraphs": [
      "湖平春水，菱荇縈船尾。", 
      "空翠入衣襟，拊輕桹、游魚驚避。", 
      "晚來潮上，迤邐沒沙痕，山四倚。", 
      "雲漸起。", 
      "鳥度屏風裏。", 
      "周郎逸興，黃帽侵雲水。", 
      "落日媚滄洲，泛一棹、夷猶未已。", 
      "玉簫金管，不共美人遊，因個甚，煙霧底。", 
      "獨愛蓴羹美。"
    ], 
    "rhythmic": "驀山溪"
  }, 
  {
    "author": "周邦彥", 
    "paragraphs": [
      "南都石黛掃晴山。", 
      "衣薄耐朝寒。", 
      "一夕東風，海棠花謝，樓上捲簾看。", 
      "而今麗日明如洗，南陌暖雕鞍。", 
      "舊賞園林，喜無風雨，春鳥報平安。"
    ], 
    "rhythmic": "少年遊"
  }, 
  {
    "author": "周邦彥", 
    "paragraphs": [
      "朝雲漠漠散輕絲。", 
      "樓閣淡春姿。", 
      "柳泣花啼，九街泥重，門外燕飛遲。", 
      "而今麗日明金屋，春色在桃枝。", 
      "不似當時，小橋衝雨，幽恨兩人知。"
    ], 
    "rhythmic": "少年遊"
  }, 
  {
    "author": "周邦彥", 
    "paragraphs": [
      "乳鴨池塘水暖。", 
      "風緊柳花迎面。", 
      "午妝粉指印窗眼。", 
      "曲里長眉翠淺。", 
      "問知社日停針線。", 
      "探新燕。", 
      "寶釵落枕春夢遠。", 
      "簾影參差滿院。"
    ], 
    "rhythmic": "秋蕊香"
  }, 
  {
    "author": "周邦彥", 
    "paragraphs": [
      "灰暖香融銷永晝。", 
      "蒲萄架上春藤秀。", 
      "曲角欄干羣雀鬥。", 
      "清明後。", 
      "風梳萬縷亭前柳。", 
      "日照釵樑光欲溜。", 
      "循階竹粉沾衣袖。", 
      "拂拂面紅如著酒。", 
      "沈吟久。", 
      "昨宵正是來時候。"
    ], 
    "rhythmic": "漁家傲"
  }, 
  {
    "author": "周邦彥", 
    "paragraphs": [
      "幾日輕陰寒測測。", 
      "東風急處花成積。", 
      "醉踏陽春懷故國。", 
      "歸未得。", 
      "黃鸝久住如相識。", 
      "賴有蛾眉能暖客。", 
      "長歌屢勸金盃側。", 
      "歌罷月痕來照席。", 
      "貪歡適。", 
      "簾前重露成涓滴。"
    ], 
    "rhythmic": "漁家傲"
  }, 
  {
    "author": "周邦彥", 
    "paragraphs": [
      "晨色動妝樓。", 
      "短燭熒熒悄未收。", 
      "自在開簾風不定，颼颼。", 
      "池面冰澌趁水流。", 
      "早起怯梳頭。", 
      "欲綰雲鬟又卻休。", 
      "不會沈吟思底事，凝眸。", 
      "兩點春山滿鏡愁。"
    ], 
    "rhythmic": "南鄉子"
  }, 
  {
    "author": "周邦彥", 
    "paragraphs": [
      "遊妓散，獨自繞回堤。", 
      "芳草懷煙迷水曲，密雲銜雨暗城西。", 
      "九陌未沾泥。", 
      "桃李下，春晚未成蹊。", 
      "牆外見花尋路轉，柳陰行馬過鶯啼。", 
      "無處不悽悽。"
    ], 
    "rhythmic": "望江南・憶江南"
  }, 
  {
    "author": "周邦彥", 
    "paragraphs": [
      "爭挽桐花兩鬢垂。", 
      "小妝弄影照清池。", 
      "出簾踏襪趁蜂兒。", 
      "跳脫添金雙腕重，琵琶撥盡四弦悲。", 
      "夜寒誰肯剪春衣。"
    ], 
    "rhythmic": "浣溪沙"
  }, 
  {
    "author": "周邦彥", 
    "paragraphs": [
      "雨過殘紅溼未飛。", 
      "珠簾一行透斜暉。", 
      "遊蜂釀蜜竊香歸。", 
      "金屋無人風竹亂，衣篝盡日水沈微。", 
      "一春須有憶人時。"
    ], 
    "rhythmic": "浣溪沙"
  }, 
  {
    "author": "周邦彥", 
    "paragraphs": [
      "樓上晴天碧四垂。", 
      "樓前芳草接天涯。", 
      "勸君莫上最高梯。", 
      "新筍已成堂下竹，落花都上燕巢泥。", 
      "忍聽林表杜鵑啼。"
    ], 
    "rhythmic": "浣溪沙"
  }, 
  {
    "author": "周邦彥", 
    "paragraphs": [
      "清池小圃開雲屋。", 
      "結春伴、往來熟。", 
      "憶年時，縱酒杯行速。", 
      "看月上、歸禽宿。", 
      "牆裏修篁森似束。", 
      "記名字、曾刊新綠。", 
      "見說別來長，沿翠蘚、封寒玉。"
    ], 
    "rhythmic": "迎春樂"
  }, 
  {
    "author": "周邦彥", 
    "paragraphs": [
      "桃蹊柳曲閒蹤跡。", 
      "俱曾是、大堤客。", 
      "解春衣、貰酒城南陌。", 
      "頻醉臥、胡姬側。", 
      "鬢點吳霜嗟早白。", 
      "更誰念、玉溪消息。", 
      "他日水雲身，相望處，無南北。"
    ], 
    "rhythmic": "迎春樂"
  }, 
  {
    "author": "周邦彥", 
    "paragraphs": [
      "臺上披襟，快風一瞬收殘雨。", 
      "柳絲輕舉。", 
      "蛛網粘飛絮。", 
      "極目平蕪，應是春歸處。", 
      "愁凝佇。", 
      "楚歌聲苦。", 
      "村落黃昏鼓。"
    ], 
    "rhythmic": "點絳脣"
  }, 
  {
    "author": "周邦彥", 
    "paragraphs": [
      "眉共春山爭秀。", 
      "可憐長皺。", 
      "莫將清淚溼花枝，恐花也、如人瘦。", 
      "清潤玉簫閒久。", 
      "知音稀有。", 
      "欲知日日倚闌愁，但問取、亭前柳。"
    ], 
    "rhythmic": "一落索"
  }, 
  {
    "author": "周邦彥", 
    "paragraphs": [
      "杜宇思歸聲苦。", 
      "和春催去。", 
      "倚闌一霎酒旗風，任撲面、桃花雨。", 
      "目斷隴雲江樹。", 
      "難逢尺素。", 
      "落霞隱隱日平西，料想是、分攜處。"
    ], 
    "rhythmic": "一落索"
  }, 
  {
    "author": "周邦彥", 
    "paragraphs": [
      "縷金翠羽。", 
      "妝成才見眉嫵。", 
      "倦倚繡簾，看舞風絮。", 
      "愁幾許。", 
      "寄鳳絲雁柱。", 
      "春將暮。", 
      "向層城苑路。", 
      "鈿車似水，時時花徑相遇。", 
      "舊遊伴侶。", 
      "還到曾來處。", 
      "門掩風和雨。", 
      "樑間燕語。", 
      "問那人在否。"
    ], 
    "rhythmic": "垂絲釣"
  }, 
  {
    "author": "周邦彥", 
    "paragraphs": [
      "風老鶯雛，雨肥梅子，午陰嘉樹清圓。", 
      "地卑山近，衣潤費壚煙。", 
      "人靜烏鳶自樂，小橋外、新綠濺濺。", 
      "憑欄久，黃蘆苦竹，擬泛九江船。", 
      "年年。", 
      "如社燕，飄流瀚海，來寄修椽。", 
      "且莫思身外，長近尊前。", 
      "憔悴江南倦客，不堪聽、急管繁弦。", 
      "歌筵畔，先安簟枕，容我醉時眠。"
    ], 
    "rhythmic": "滿庭芳", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "新篁搖動翠葆。", 
      "曲徑通深窈。", 
      "夏果收新脆，金丸落、驚飛鳥。", 
      "濃靄迷岸草。", 
      "蛙聲鬧。", 
      "驟雨鳴池沼。", 
      "水亭小。", 
      "浮萍破處，簾花檐影顛倒。", 
      "綸巾羽扇，困臥北窗清曉。", 
      "屏裏吳山夢自到。", 
      "驚覺。", 
      "依然身在江表。"
    ], 
    "rhythmic": "隔浦蓮・隔浦蓮近拍"
  }, 
  {
    "author": "周邦彥", 
    "paragraphs": [
      "蟬咽涼柯，燕飛塵幕，漏閣籤聲時度。", 
      "倦脫綸巾，困便湘竹，桐陰半侵朱戶。", 
      "向抱影凝情處。", 
      "時聞打窗雨。", 
      "耿無語。", 
      "嘆文圓、近來多病，情緒懶，尊酒易成間阻。", 
      "縹緲玉京人，想依然、京兆眉嫵。", 
      "翠幕深中，對徽容、空在紈素。", 
      "待花前月下，見了不教歸去。"
    ], 
    "rhythmic": "法曲獻仙音"
  }, 
  {
    "author": "周邦彥", 
    "paragraphs": [
      "水浴清蟾，葉喧涼吹，巷陌馬聲初斷。", 
      "閒依露井，笑撲流螢，惹破畫羅輕扇。", 
      "人靜夜久憑闌，愁不歸眠，立殘更箭。", 
      "嘆年華一瞬，人今千里，夢沈書遠。", 
      "空見說、鬢怯瓊梳，容銷金鏡，漸懶趁時勻染。", 
      "梅風地溽，虹雨苔滋，一架舞紅都變。", 
      "誰信無憀，爲伊才減江淹，情傷荀倩。", 
      "但明河影下，還看稀星數點。"
    ], 
    "rhythmic": "過秦樓", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "暮霞霽雨，小蓮出水紅妝靚。", 
      "風定。", 
      "看步襪江妃照明鏡。", 
      "飛螢度暗草，秉燭遊花徑。", 
      "人靜。", 
      "攜豔質、追涼就槐影。", 
      "金環皓腕，雪藕清泉瑩。", 
      "誰念省。", 
      "滿身香、猶是舊荀令。", 
      "見說胡姬，酒壚寂靜。", 
      "煙鎖漠漠，藻池苔井。"
    ], 
    "rhythmic": "側犯"
  }, 
  {
    "author": "周邦彥", 
    "paragraphs": [
      "暗葉啼風雨，窗外曉色瓏璁。", 
      "散水麝，小池東。", 
      "亂一岸芙蓉。", 
      "蘄州簟展雙紋浪，輕帳翠縷如空。", 
      "夢念遠別、淚痕重。", 
      "淡鉛臉斜紅。", 
      "忡忡。", 
      "嗟憔悴、新寬帶結，羞豔冶、都銷鏡中。", 
      "有蜀紙、堪憑寄恨，等今夜、灑血書詞，剪濁親封。", 
      "菖蒲漸老，早晚成花，教見薰風。"
    ], 
    "rhythmic": "塞翁吟"
  }, 
  {
    "author": "周邦彥", 
    "paragraphs": [
      "燎沈香，消溽暑。", 
      "鳥雀呼晴，侵曉窺檐語。", 
      "葉上初陽乾宿雨，水面清圓，一一風荷舉。", 
      "故鄉遙，何日去。", 
      "家住吳門，久作長安旅。", 
      "五月漁郎相憶否。", 
      "小楫輕舟，夢入芙蓉浦。"
    ], 
    "rhythmic": "蘇幕遮"
  }, 
  {
    "author": "周邦彥", 
    "paragraphs": [
      "日射敧紅蠟蒂香。", 
      "風乾微汗粉襟涼。", 
      "碧紗對掩簟紋光。", 
      "自剪柳枝明畫閣，戲拋蓮菂種橫塘。", 
      "長亭無事好思量。"
    ], 
    "rhythmic": "浣溪沙"
  }, 
  {
    "author": "周邦彥", 
    "paragraphs": [
      "翠葆參差竹徑成。", 
      "新荷跳雨淚珠傾。", 
      "曲闌斜轉小池亭。", 
      "風約簾衣歸燕急，水搖扇影戲魚驚。", 
      "柳梢殘日弄微晴。"
    ], 
    "rhythmic": "浣溪沙"
  }, 
  {
    "author": "周邦彥", 
    "paragraphs": [
      "薄薄紗櫥望似空。", 
      "簟紋如水浸芙蓉。", 
      "起來嬌眼未惺惚。", 
      "強整羅衣擡皓腕，更將紈扇掩酥胸。", 
      "羞郎何事面微紅。"
    ], 
    "rhythmic": "浣溪沙"
  }, 
  {
    "author": "周邦彥", 
    "paragraphs": [
      "寶扇輕圓淺畫繒。", 
      "象牀平穩細穿藤。", 
      "飛蠅不到避壺冰。", 
      "翠枕面涼頻憶睡，玉簫手汗錯成聲。", 
      "日長無力要人憑。"
    ], 
    "rhythmic": "浣溪沙"
  }, 
  {
    "author": "周邦彥", 
    "paragraphs": [
      "徵騎初停，酒行莫放離歌舉。", 
      "柳汀蓮浦。", 
      "看盡江南路。", 
      "苦恨斜陽，冉冉催人去。", 
      "空回顧。", 
      "淡煙橫素。", 
      "不見揚鞭處。"
    ], 
    "rhythmic": "點絳脣"
  }, 
  {
    "author": "周邦彥", 
    "paragraphs": [
      "出林杏子落金盤。", 
      "齒軟怕嘗酸。", 
      "可惜半殘青紫，猶有小脣丹。", 
      "南陌上，落花閒。", 
      "雨斑斑。", 
      "不言不語，一段傷春，都在眉間。"
    ], 
    "rhythmic": "訴衷情"
  }, 
  {
    "author": "周邦彥", 
    "paragraphs": [
      "楓林凋晚葉，關河迥，楚客慘將歸。", 
      "望一川暝靄，雁聲哀怨，半規涼月，人影參差。", 
      "酒醒後，淚花銷鳳蠟，風幕卷金泥。", 
      "砧杵韻高，喚回殘夢，綺羅香減，牽起餘悲。", 
      "亭皋分襟地，難拚處、偏是掩面牽衣。", 
      "何況怨懷長結，重見無期。", 
      "想寄恨書中，銀鉤空滿，斷腸聲裏，玉筋還垂。", 
      "多少暗愁密意，唯有天知。"
    ], 
    "rhythmic": "風流子"
  }, 
  {
    "author": "周邦彥", 
    "paragraphs": [
      "川原澄映，煙月冥濛，去舟如葉。", 
      "岸足沙平，蒲根水冷留雁唼。", 
      "別有孤角吟秋，對曉風嗚軋。", 
      "紅日三竿，醉頭扶起還怯。", 
      "離思相縈，漸看看、鬢絲堪鑷。", 
      "舞衫歌扇，何人輕憐細閱。", 
      "點檢從前恩愛，但鳳箋盈篋，愁剪燈花，夜來和淚雙疊。"
    ], 
    "rhythmic": "華胥引"
  }, 
  {
    "author": "周邦彥", 
    "paragraphs": [
      "地僻無鍾鼓。", 
      "殘燈滅，夜長人倦難度。", 
      "寒吹斷梗，風翻暗雪，灑窗填戶。", 
      "賓鴻謾說傳書，算過盡、千儔萬侶。", 
      "始信得、庾信愁多，江淹恨極須賦。", 
      "淒涼病損文園，徽弦乍拂，音韻先苦。", 
      "淮山夜月，金城暮草，夢魂飛去。", 
      "秋霜半入清鏡，嘆帶眼、都移舊處。", 
      "更久長、不見文君，歸時認否。"
    ], 
    "rhythmic": "宴清都"
  }, 
  {
    "author": "周邦彥", 
    "paragraphs": [
      "浮雲護月，未放滿朱扉。", 
      "鼠搖暗壁，螢度破窗，偷入書幃。", 
      "秋意濃，閒佇立、庭柯影裏。", 
      "好風襟袖先知。", 
      "夜何其。", 
      "江南路繞重山，心知謾與前期。", 
      "奈向燈前墮淚，腸斷蕭娘，舊日書辭。", 
      "猶在紙。", 
      "雁信絕，清宵夢又稀。"
    ], 
    "rhythmic": "四園竹"
  }, 
  {
    "author": "周邦彥", 
    "paragraphs": [
      "綠蕪凋盡臺城路，殊鄉又逢秋晚。", 
      "暮雨生寒，鳴蛩勸織，深閣時聞裁剪。", 
      "雲窗靜掩。", 
      "嘆重拂羅裀，頓疏花簟。", 
      "尚有綀囊，露螢清夜照書卷。", 
      "荊江留滯最久，故人相望處，離思何限。", 
      "渭水西風，長安亂葉，空憶詩情宛轉。", 
      "憑高眺遠。", 
      "正玉液新篘，蟹螯初薦。", 
      "醉倒山翁，但愁斜照斂。"
    ], 
    "rhythmic": "齊天樂"
  }, 
  {
    "author": "周邦彥", 
    "paragraphs": [
      "郊原雨過金英秀。", 
      "風掃霜威寒入袖。", 
      "感君一曲斷腸歌，勸我十分和淚酒。", 
      "古道塵清榆柳瘦。", 
      "繫馬郵亭人散後。", 
      "今宵燈盡酒醒時，可惜朱顏成皓首。"
    ], 
    "rhythmic": "木蘭花・玉樓春"
  }, 
  {
    "author": "周邦彥", 
    "paragraphs": [
      "露迷衰草。", 
      "疏星掛，涼蟾低下林表。", 
      "素娥青女鬥嬋娟，正倍添悽悄。", 
      "漸颯颯、丹楓撼曉。", 
      "橫天雲浪魚鱗小。", 
      "似故人相看，又透入、清輝半餉，特地留照。", 
      "迢遞望極關山，波穿千里，度日如歲難到。", 
      "鳳樓今夜聽秋風，奈五更愁抱。", 
      "想玉匣、哀弦閉了。", 
      "無心重理相思調。", 
      "見皓月、牽離恨，屏掩孤顰，淚流多少。"
    ], 
    "rhythmic": "霜葉飛"
  }, 
  {
    "author": "周邦彥", 
    "paragraphs": [
      "寒瑩晚空，點清鏡、斷霞孤鶩。", 
      "對客館深扃，霜草未衰更綠。", 
      "倦遊厭旅，但夢繞、阿嬌金屋。", 
      "想故人別後，盡日空疑風竹。", 
      "塞北氍毹，江南圖障，是處溫燠。", 
      "更花管雲箋，猶寫寄情舊曲。", 
      "音塵迢遞，但勞遠目。", 
      "今夜長，爭奈枕單人獨。"
    ], 
    "rhythmic": "蕙蘭芳引"
  }, 
  {
    "author": "周邦彥", 
    "paragraphs": [
      "暮色分平野。", 
      "傍葦岸、征帆卸。", 
      "煙村極浦，樹藏孤館，秋景如畫。", 
      "漸別離氣味難禁也。", 
      "更物象、供瀟灑。", 
      "念多材渾衰減，一懷幽恨難寫。", 
      "追念綺窗人，天然自、風韻嫺雅。", 
      "竟夕起相思，謾嗟怨遙夜。", 
      "又還將、兩袖珠淚，沈吟向寂寥寒燈下。", 
      "玉骨爲多感，瘦來無一把。"
    ], 
    "rhythmic": "塞垣春"
  }, 
  {
    "author": "周邦彥", 
    "paragraphs": [
      "蒼蘚沿階，冷螢粘屋，庭樹望秋先隕。", 
      "漸雨悽風迅。", 
      "澹暮色，倍覺園林清潤。", 
      "漢姬紈扇在，重吟玩、棄擲未忍。", 
      "登山臨水，此恨自古，銷磨不盡。", 
      "牽引。", 
      "記試酒歸時，映月同看雁陣。", 
      "寶幄香纓，薰爐象尺，夜寒燈暈。", 
      "誰念留滯故國，舊事勞方寸。", 
      "唯丹青相伴，那更塵昏蠹損。"
    ], 
    "rhythmic": "丁香結"
  }, 
  {
    "author": "周邦彥", 
    "paragraphs": [
      "波落寒汀，村渡向晚，遙看數點帆小。", 
      "亂葉翻鴉，驚風破雁，天角孤雲縹緲。", 
      "官柳蕭疏，甚尚掛、微微殘照。", 
      "景物關情，川途換目，頓來催老。", 
      "漸解狂朋歡意少。", 
      "奈猶被、思牽情繞。", 
      "座上琴心，機中錦字，覺最縈懷抱。", 
      "也知人、懸望久，薔薇謝、歸來一笑。", 
      "欲夢高唐，未成眠、霜空又曉。"
    ], 
    "rhythmic": "氐州第一"
  }, 
  {
    "author": "周邦彥", 
    "paragraphs": [
      "候館丹楓吹盡，面旋隨風舞。", 
      "夜寒霜月，飛來伴孤旅。", 
      "還是獨擁秋衾，夢餘酒困都醒，滿懷離苦。", 
      "甚情緒。", 
      "深念凌波微步。", 
      "幽房暗相遇，淚珠都作，秋宵枕前雨。", 
      "此恨音驛難通，待憑徵雁歸時，帶將愁去。"
    ], 
    "rhythmic": "解蹀躞"
  }, 
  {
    "author": "周邦彥", 
    "paragraphs": [
      "並刀如水，吳鹽勝雪，纖手破新橙。", 
      "錦幄初溫，獸煙不斷，相對坐調笙。", 
      "低聲問向誰行宿，城上已三更。", 
      "馬滑霜濃，不如休去，直是少人行。"
    ], 
    "rhythmic": "少年遊"
  }, 
  {
    "author": "周邦彥", 
    "paragraphs": [
      "雲接平岡，山圍寒野，路回漸轉孤城。", 
      "衰柳啼鴉，驚風驅雁，動人一片秋聲。", 
      "倦途休駕，澹煙裏、微茫見星。", 
      "塵埃憔悴，生怕黃昏，離思牽縈。", 
      "華堂舊日逢迎。", 
      "花豔參差，香霧飄零。", 
      "弦管當頭，偏憐嬌鳳，夜深簧暖笙清。", 
      "眼波傳意，恨密約、匆匆未成。", 
      "許多煩惱，只爲當時，一餉留情。"
    ], 
    "rhythmic": "慶春宮・高陽臺"
  }, 
  {
    "author": "周邦彥", 
    "paragraphs": [
      "冬衣初染遠山青。", 
      "雙絲雲雁綾。", 
      "夜寒袖溼欲成冰。", 
      "都緣珠淚零。", 
      "情黯黯，悶騰騰。", 
      "身如秋後蠅。", 
      "若教隨馬逐郎行。", 
      "不辭多少程。"
    ], 
    "rhythmic": "醉桃源・阮郎歸"
  }, 
  {
    "author": "周邦彥", 
    "paragraphs": [
      "菖蒲葉老水平沙。", 
      "臨流蘇小家。", 
      "畫闌曲徑宛秋蛇。", 
      "金英垂露華。", 
      "燒蜜炬，引蓮娃。", 
      "酒香薰臉霞。", 
      "再來重約日西斜。", 
      "倚門聽暮鴉。"
    ], 
    "rhythmic": "醉桃源・阮郎歸"
  }, 
  {
    "author": "周邦彥", 
    "paragraphs": [
      "孤館迢迢，暮天草露沾衣潤。", 
      "夜來秋近。", 
      "月暈通風信。", 
      "今日原頭，黃葉飛成陣。", 
      "知人悶。", 
      "故來相趁。", 
      "共結臨岐恨。"
    ], 
    "rhythmic": "點絳脣"
  }, 
  {
    "author": "周邦彥", 
    "paragraphs": [
      "葉下斜陽照水。", 
      "卷輕浪、沈沈千里。", 
      "橋上酸風射眸子。", 
      "立多時，看黃昏，燈火市。", 
      "古屋寒窗底。", 
      "聽幾片、井桐飛墜。", 
      "不戀單衾再三起。", 
      "有誰知，爲蕭娘，書一紙。"
    ], 
    "rhythmic": "夜遊宮", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "客去車塵未斂。", 
      "古簾暗、雨苔千點。", 
      "月皎風清在處見。", 
      "奈今宵，照初弦，吹一箭。", 
      "池曲河聲轉。", 
      "念歸計，眼迷魂亂。", 
      "明日前村更荒遠。", 
      "且開尊，任紅鱗，生酒面。"
    ], 
    "rhythmic": "夜遊宮"
  }, 
  {
    "author": "周邦彥", 
    "paragraphs": [
      "堤前亭午未融霜。", 
      "風緊雁無行。", 
      "重尋舊日岐路，茸帽北遊裝。", 
      "期信杳，別離長。", 
      "遠情傷。", 
      "風翻酒幔，寒凝茶煙，又是何鄉。"
    ], 
    "rhythmic": "訴衷情"
  }, 
  {
    "author": "周邦彥", 
    "paragraphs": [
      "枝頭風勢漸小。", 
      "看暮鴉飛了。", 
      "又是黃昏，閉門收返照。", 
      "江南人去路緲。", 
      "信未通、愁已先到。", 
      "怕見孤燈，霜寒催睡早。"
    ], 
    "rhythmic": "傷情怨・清商怨"
  }, 
  {
    "author": "周邦彥", 
    "paragraphs": [
      "高柳春才軟，凍梅寒更香。", 
      "暮雪助清峭，玉塵散林塘。", 
      "那堪飄風遞冷，故遣度幕穿窗。", 
      "似欲料理新妝。", 
      "呵手弄絲簧。", 
      "冷落詞賦客，蕭索水雲鄉。", 
      "援毫授簡，風流猶憶東樑。", 
      "望虛檐徐轉，迥廊未掃，夜長莫惜空酒觴。"
    ], 
    "rhythmic": "紅林擒近"
  }, 
  {
    "author": "周邦彥", 
    "paragraphs": [
      "風雪驚初霽，水鄉增暮寒。", 
      "樹杪墜飛羽，檐牙掛琅玕。", 
      "才喜門堆巷積，可惜迤邐銷殘。", 
      "漸看低竹翩翻。", 
      "清池漲微瀾。", 
      "步屐晴正好，宴席晚方歡。", 
      "梅花耐冷，亭亭來入冰盤。", 
      "對前山橫素，愁雲變色，放杯同覓高處看。"
    ], 
    "rhythmic": "紅林擒近"
  }, 
  {
    "author": "周邦彥", 
    "paragraphs": [
      "金花落燼燈，銀礫鳴窗雪。", 
      "夜深微漏斷，行人絕。", 
      "風扉不定，竹圃琅玕折。", 
      "玉人新間闊。", 
      "著甚情悰，更當恁地時節。", 
      "無言敧枕，帳底流清血。", 
      "愁如春後絮，來相接。", 
      "知他那裏，爭信人心切。", 
      "除共天公說。", 
      "不成也還，似伊無個分別。"
    ], 
    "rhythmic": "滿路花・促拍滿路花"
  }, 
  {
    "author": "周邦彥", 
    "paragraphs": [
      "風銷焰蠟，露浥烘爐。", 
      "花市光相射。", 
      "桂華流瓦。", 
      "纖雲散，耿耿素娥欲下。", 
      "衣裳淡雅。", 
      "看楚女、纖腰一把。", 
      "簫鼓喧，人影參差，滿路飄香麝。", 
      "因念都城放夜。", 
      "望千門如晝，嬉笑遊冶。", 
      "鈿車羅帕。", 
      "相逢處，自有暗塵隨馬。", 
      "年光是也。", 
      "唯只見、舊情衰謝。", 
      "清漏移，飛蓋歸來，從舞休歌罷。"
    ], 
    "rhythmic": "解語花", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "快風收雨，亭館清殘燠。", 
      "池光靜橫秋影，岸柳如新沐。", 
      "聞道宜城酒美，昨日新醅熟。", 
      "輕鑣相逐。", 
      "衝泥策馬，來折東籬半開菊。", 
      "華堂花豔對列，一一驚郎目。", 
      "歌韻巧共泉聲，間雜琮琤玉。", 
      "惆悵周郎已老，莫唱當時曲。", 
      "幽歡難卜。", 
      "明年誰健，更把茱萸再三囑。"
    ], 
    "rhythmic": "六麼令"
  }, 
  {
    "author": "周邦彥", 
    "paragraphs": [
      "霽景、對霜蟾乍升，素煙如掃。", 
      "千林夜縞。", 
      "徘徊處、漸移深窈。", 
      "何人正弄，孤影蹁躚，西窗悄。", 
      "冒霜冷貂裘，玉斝邀雲表。", 
      "共寒光、飲清醥。", 
      "淮左舊遊，記送行人，歸來山路窵。", 
      "駐馬望素魄，印遙碧、金樞小。", 
      "愛秀色、初娟好。", 
      "念漂浮、綿綿思遠道。", 
      "料異日宵征，必定還相照。", 
      "奈何人自衰老。"
    ], 
    "rhythmic": "倒犯"
  }, 
  {
    "author": "周邦彥", 
    "paragraphs": [
      "對宿煙收，春禽靜，飛雨時鳴高屋。", 
      "牆頭青玉旆，洗鉛霜都盡，嫩梢相觸。", 
      "潤逼琴絲，寒侵枕障，蟲網吹沾簾竹。", 
      "郵亭無人處，聽檐聲不斷，困眠初熟。", 
      "奈愁極頓驚，夢輕難記，自憐幽獨。", 
      "行人歸意速。", 
      "最先念、流潦妨車轂。", 
      "怎奈向、蘭成憔悴，衛玠清羸，等閒時、易傷心目。", 
      "未怪平陽客，雙淚落、笛中哀曲。", 
      "況蕭索、青蕪國。", 
      "紅糝鋪地，門外荊桃如菽。", 
      "夜遊共誰秉燭。"
    ], 
    "rhythmic": "大", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "溪源新臘後。", 
      "見數朵江梅，剪裁初就。", 
      "暈酥砌玉芳英嫩，故把春心輕漏。", 
      "前村昨夜，想弄月、黃昏時候。", 
      "孤岸峭，疏影橫斜，濃香暗沾襟袖。", 
      "尊前賦與多材，問嶺外風光，故人知否。", 
      "壽陽謾鬥。", 
      "終不似，照水一枝清瘦。", 
      "風嬌雨秀。", 
      "好亂插、繁花盈首。", 
      "須信道，羌管無情，看看又奏。"
    ], 
    "rhythmic": "玉燭新"
  }, 
  {
    "author": "周邦彥", 
    "paragraphs": [
      "粉牆低，梅花照眼，依然舊風味。", 
      "露痕輕綴。", 
      "疑淨洗鉛華，無限佳麗。", 
      "去年勝賞曾孤倚。", 
      "冰盤同宴喜。", 
      "更可惜，雪中高樹，香篝薰素被。", 
      "今年對花最匆匆，相逢似有恨，依依愁悴。", 
      "吟望久，青苔上、旋看飛墜。", 
      "相將見、脆丸薦酒，人正在、空江煙浪裏。", 
      "但夢想、一枝瀟灑，黃昏斜照水。"
    ], 
    "rhythmic": "花犯", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "肌膚綽約真仙子，來伴冰霜。", 
      "洗盡鉛黃。", 
      "素面初無一點妝。", 
      "尋花不用持銀燭，暗裏聞香。", 
      "零落池塘。", 
      "分付餘妍與壽陽。"
    ], 
    "rhythmic": "醜奴兒・採桑子"
  }, 
  {
    "author": "周邦彥", 
    "paragraphs": [
      "素肌應怯餘寒，豔陽佔立青蕪地。", 
      "樊川照日，靈關遮路，殘紅斂避。", 
      "傳火樓臺，妒花風雨，長門深閉。", 
      "亞簾櫳半溼，一枝在手，偏勾引、黃昏淚。", 
      "別有風前月底。", 
      "布繁英、滿圓歌吹。", 
      "朱鉛退盡，潘妃卻酒，昭君乍起。", 
      "雪浪翻空，粉裳縞夜，不成春意。", 
      "恨玉容不見，瓊英謾好，與何人比。"
    ], 
    "rhythmic": "水龍吟"
  }, 
  {
    "author": "周邦彥", 
    "paragraphs": [
      "正單衣試酒，恨客裏、光陰虛擲。", 
      "願春暫留，春歸如過翼。", 
      "一去無跡。", 
      "爲問花何在，夜來風雨，葬楚宮傾國。", 
      "釵鈿墮處遺香澤。", 
      "亂點桃蹊，輕翻柳陌。", 
      "多情爲誰追惜。", 
      "但蜂媒蝶使，時叩窗隔。", 
      "東園岑寂。", 
      "漸蒙籠暗碧。", 
      "靜繞珍叢底，成嘆息。", 
      "長條故惹行客。", 
      "似牽衣待話，別情無極。", 
      "殘英小、強簪巾幘。", 
      "終不似一朵，釵頭顫嫋，向人敧側。", 
      "漂流處、莫趁潮汐。", 
      "恐斷紅、尚有相思字，何由見得。"
    ], 
    "rhythmic": "六醜", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "金閨平帖春雲暖。", 
      "晝漏花前短。", 
      "玉顏酒解豔紅消。", 
      "一面捧心啼困、不成嬌。", 
      "別來新翠迷行徑。", 
      "窗鎖玲瓏影。", 
      "砑綾小字夜來封。", 
      "斜倚曲欄凝睇、數歸鴻。"
    ], 
    "rhythmic": "虞美人"
  }, 
  {
    "author": "周邦彥", 
    "paragraphs": [
      "廉纖小雨池塘遍。", 
      "細點看萍面。", 
      "一雙燕子守朱門。", 
      "比似尋常時候、易黃昏。", 
      "宜城酒泛浮香絮。", 
      "細作更闌語。", 
      "相將羈思亂如雲。", 
      "又是一窗燈影、兩愁人。"
    ], 
    "rhythmic": "虞美人"
  }, 
  {
    "author": "周邦彥", 
    "paragraphs": [
      "柳陰直。", 
      "煙裏絲絲弄碧。", 
      "隋堤上、曾見幾番，拂水飄綿送行色。", 
      "登臨望故國。", 
      "誰識。", 
      "京華倦客。", 
      "長亭路，年去歲來，應折柔條過千尺。", 
      "閒尋舊蹤跡。", 
      "又酒趁哀弦，燈照離席。", 
      "梨花榆火催寒食。", 
      "愁一箭風快，半篙波暖，回頭迢遞便數驛。", 
      "望人在天北。", 
      "悽惻。", 
      "恨堆積。", 
      "漸別浦縈迴，津堠岑寂。", 
      "斜陽冉冉春無極。", 
      "念月榭攜手，露橋聞笛。", 
      "沈思前事，似夢裏，淚暗滴。"
    ], 
    "rhythmic": "蘭陵王", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "愛日輕明新雪後。", 
      "柳眼星星，漸欲穿窗牖。", 
      "不待長亭傾別酒。", 
      "一枝已入騷人手。", 
      "淺淺挼藍輕蠟透。", 
      "過盡冰霜，便與春爭秀。", 
      "強對青銅簪白首。", 
      "老來風味難依舊。"
    ], 
    "rhythmic": "蝶戀花"
  }, 
  {
    "author": "周邦彥", 
    "paragraphs": [
      "桃萼新香梅落後。", 
      "暗葉藏鴉，苒苒垂亭牖。", 
      "舞困低迷如著酒。", 
      "亂絲偏近遊人手。", 
      "雨過朦朧斜日透。", 
      "客舍青青，特地添明秀。", 
      "莫話揚鞭回別首。", 
      "渭城荒遠無交舊。"
    ], 
    "rhythmic": "蝶戀花"
  }, 
  {
    "author": "周邦彥", 
    "paragraphs": [
      "蠢蠢黃金初脫後。", 
      "暖日飛綿，取次粘窗牖。", 
      "不見長條低拂酒。", 
      "贈行應已輸先手。", 
      "鶯擲金梭飛不透。", 
      "小榭危樓，處處添奇秀。", 
      "何日隋堤縈馬首。", 
      "路長人倦空思舊。"
    ], 
    "rhythmic": "蝶戀花"
  }, 
  {
    "author": "周邦彥", 
    "paragraphs": [
      "小閣陰陰人寂後。", 
      "翠幕褰風，燭影搖疏牖。", 
      "夜半霜寒初索酒。", 
      "金刀正在柔荑手。", 
      "彩薄粉輕光欲透。", 
      "小葉尖新，未放雙眉秀。", 
      "記得長條垂鷁首。", 
      "別離情味還依舊。"
    ], 
    "rhythmic": "蝶戀花"
  }, 
  {
    "author": "周邦彥", 
    "paragraphs": [
      "佳麗地。", 
      "南朝盛事誰記。", 
      "山圍故國繞清江，髻鬟對起。", 
      "怒濤寂寞打孤城，風檣遙度天際。", 
      "斷崖樹，猶倒倚。", 
      "莫愁艇子曾系。", 
      "空餘舊跡鬱蒼蒼，霧沈半壘。", 
      "夜深月過女牆來，賞心東望淮水。", 
      "酒旗戲鼓甚處市。", 
      "想依稀、王謝鄰里。", 
      "燕子不知何世。", 
      "入尋常、巷陌人家，相對如說興亡，斜陽裏。"
    ], 
    "rhythmic": "西河", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "佳約人未知，背地伊先變。", 
      "惡會稱停事，看深淺。", 
      "如今信我，委的論長遠。", 
      "好來無可怨。", 
      "洎合教伊，因些事後分散。", 
      "密意都休，待說先腸斷。", 
      "此恨除非是，天相念。", 
      "堅心更守，未死終相見。", 
      "多少閒磨難。", 
      "到得其時，知他做甚頭眼。"
    ], 
    "rhythmic": "歸去難・促拍滿路花"
  }, 
  {
    "author": "周邦彥", 
    "paragraphs": [
      "浮玉飛瓊，向邃館靜軒，倍增清絕。", 
      "夜窗垂練，何用交光明月。", 
      "近聞道、官閣多梅，趁暗香未遠，凍蕊初發。", 
      "倩誰摘取，寄贈情人桃葉。", 
      "迴文近傳錦字，道爲君瘦損，是人都說。", 
      "祆知染紅著手，膠梳粘發。", 
      "轉思量、鎮長墮睫。", 
      "都只爲、情深意切。", 
      "欲報消息，無一句、堪愈愁結。"
    ], 
    "rhythmic": "三部樂"
  }, 
  {
    "author": "周邦彥", 
    "paragraphs": [
      "銀河宛轉三千曲。", 
      "浴鳧飛鷺澄波綠。", 
      "何處是歸舟。", 
      "夕陽江上樓。", 
      "天憎梅浪發。", 
      "故下封枝雪。", 
      "深院捲簾看。", 
      "應憐江上寒。"
    ], 
    "rhythmic": "菩薩蠻"
  }, 
  {
    "author": "周邦彥", 
    "paragraphs": [
      "夜闌人靜。", 
      "月痕寄、梅梢疏影。", 
      "簾外曲角欄干近。", 
      "舊攜手處，花發霧寒成陣。", 
      "應是不禁愁與恨。", 
      "縱相逢難問。", 
      "黛眉曾把春衫印。", 
      "後期無定。", 
      "斷腸香銷盡。"
    ], 
    "rhythmic": "品令"
  }, 
  {
    "author": "周邦彥", 
    "paragraphs": [
      "玉琴虛下傷心淚。", 
      "只有文君知曲意。", 
      "簾烘樓迥月宜人，酒暖香融春有味。", 
      "萋萋芳草迷千里。", 
      "惆悵王孫行未已。", 
      "天涯回首一銷魂，二十四橋歌舞地。"
    ], 
    "rhythmic": "玉樓春"
  }, 
  {
    "author": "周邦彥", 
    "paragraphs": [
      "雙闕籠嘉氣，寒威日晚，歲華將暮。", 
      "小院閒庭，對寒梅照雪，淡煙凝素。", 
      "忍當迅景，動無限、傷春情緒。", 
      "猶賴是、上苑風光漸好，芳容將煦。", 
      "草莢蘭芽漸吐。", 
      "且尋芳、更休思慮。", 
      "這浮世、甚驅馳利祿，奔競塵土。", 
      "縱有魏珠照乘，未買得流年住。", 
      "爭如盛飲流霞，醉偎瓊樹。"
    ], 
    "rhythmic": "黃鸝繞碧樹"
  }, 
  {
    "author": "周邦彥", 
    "paragraphs": [
      "簾烘淚雨乾，酒壓愁城破。", 
      "冰壺防飲渴，培殘火。", 
      "朱消粉退，絕勝新梳裹。", 
      "不是寒宵短，日上三竿，殢人猶要同臥。", 
      "如今多病，寂寞章臺左。", 
      "黃昏風弄雪，門深鎖。", 
      "蘭房密愛，萬種思量過。", 
      "也須知有我。", 
      "著甚情悰，你但忘了人呵。"
    ], 
    "rhythmic": "滿路花・促拍滿路花"
  }, 
  {
    "author": "周邦彥", 
    "paragraphs": [
      "上馬人扶殘醉，曉風吹未醒。", 
      "映水曲、翠瓦朱檐，垂楊裏、乍見津亭。", 
      "當時曾題敗壁，蛛絲罩、淡墨苔暈青。", 
      "念去來、歲月如流，徘徊久、嘆息愁思盈。", 
      "去去倦尋路程。", 
      "江陵舊事，何曾再問楊瓊。", 
      "舊曲悽清。", 
      "斂愁黛、與誰聽。", 
      "尊前故人如在，想念我、最關情。", 
      "何須渭城。", 
      "歌聲未盡處，先淚零。"
    ], 
    "rhythmic": "綺寮怨", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "夜色催更，清塵收露，小曲幽坊月暗。", 
      "竹檻燈窗，識秋娘庭院。", 
      "笑相遇，似覺瓊枝玉樹，暖日明霞光爛。", 
      "水眄蘭情，總平生稀見。", 
      "畫圖中、舊識春風面。", 
      "誰知道、自到瑤臺畔。", 
      "眷戀雨潤雲溫，苦驚風吹散。", 
      "念荒寒、寄宿無人館。", 
      "重門閉、敗壁秋蟲嘆。", 
      "怎奈向、一縷相思，隔溪山不斷。"
    ], 
    "rhythmic": "拜星月・拜星月慢", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "隋堤路。", 
      "漸日晚、密靄生深樹。", 
      "陰陰淡月籠沙，還宿河橋深處。", 
      "無情畫舸，都不管、煙波隔南浦。", 
      "等行人、醉擁重衾，載將離恨歸去。", 
      "因念舊客京華，長偎傍、疏林小檻歡聚。", 
      "冶葉倡條俱相識，仍慣見、珠歌翠舞。", 
      "如今向、漁村水驛，夜如歲、焚香獨自語。", 
      "有何人、念我無憀，夢魂凝想鴛侶。"
    ], 
    "rhythmic": "尉遲杯", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "暗塵四斂。", 
      "樓觀迥出，高映孤館。", 
      "清漏將短。", 
      "厭聞夜久，籤聲動書幔。", 
      "桂華又滿。", 
      "閒步露草，偏愛幽遠。", 
      "花氣清婉，望中迤邐，城陰度河岸。", 
      "倦客最蕭索，醉倚斜橋穿柳線。", 
      "還似汴堤，虹樑橫水面。", 
      "看浪颭春燈，舟下如箭。", 
      "此行重見。", 
      "嘆故友難逢，羈思空亂。", 
      "兩眉愁、向誰舒展。"
    ], 
    "rhythmic": "繞佛閣"
  }, 
  {
    "author": "周邦彥", 
    "paragraphs": [
      "州夾蒼崖，下枕江山是城郭。", 
      "望海霞接日，紅翻水面，晴風吹草，青搖山腳。", 
      "波暖鳧鷖作。", 
      "沙痕退、夜潮正落。", 
      "疏林外、一點炊煙，渡口參差正寥廓。", 
      "自嘆勞生，經年何事，京華信漂泊。", 
      "念渚蒲汀柳，空歸閒夢，風輪雨楫，終辜前約。", 
      "情景牽心眼，流連處、利名易薄。", 
      "回頭謝、冶葉倡條，便入漁釣樂。"
    ], 
    "rhythmic": "一寸金"
  }, 
  {
    "author": "周邦彥", 
    "paragraphs": [
      "月皎驚烏棲不定。", 
      "更漏將殘，轣轆，牽金井。", 
      "喚起兩眸清炯炯。", 
      "淚花落枕紅棉泠。", 
      "執手霜風吹鬢影。", 
      "去意徊徨，別語愁難聽。", 
      "樓上闌干橫斗柄。", 
      "露寒人遠雞相應。"
    ], 
    "rhythmic": "蝶戀花", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "塵滿一絣文繡。", 
      "淚溼領巾紅皺。", 
      "初暖綺羅輕，腰勝武昌官柳。", 
      "長晝。", 
      "長晝。", 
      "困臥午窗中酒。"
    ], 
    "rhythmic": "如夢令"
  }, 
  {
    "author": "周邦彥", 
    "paragraphs": [
      "門外迢迢行路。", 
      "誰送郎邊尺素。", 
      "巷陌雨餘風，當面溼花飛去。", 
      "無緒。", 
      "無緒。", 
      "閒處偷垂玉箸。"
    ], 
    "rhythmic": "如夢令"
  }, 
  {
    "author": "周邦彥", 
    "paragraphs": [
      "蜀絲趁日染乾紅。", 
      "微暖面脂融。", 
      "博山細篆靄房櫳。", 
      "靜看打窗蟲。", 
      "愁多膽怯疑虛幕，聲不斷、暮景疏鍾。", 
      "團團四壁小屏風。", 
      "啼盡夢魂中。"
    ], 
    "rhythmic": "月中行・月宮春"
  }, 
  {
    "author": "周邦彥", 
    "paragraphs": [
      "日薄塵飛官路平。", 
      "眼前喜見汴河傾。", 
      "地遙人倦莫兼程。", 
      "下馬先尋題壁字，出門閒記榜村名。", 
      "早收燈火夢傾城。"
    ], 
    "rhythmic": "浣沙溪・浣溪沙"
  }, 
  {
    "author": "周邦彥", 
    "paragraphs": [
      "貪向津亭擁去車。", 
      "不辭泥雨濺羅襦。", 
      "淚多脂粉了無餘。", 
      "酒釅未須令客醉，路長終是少人扶。", 
      "早教幽夢到華胥。"
    ], 
    "rhythmic": "浣沙溪・浣溪沙"
  }, 
  {
    "author": "周邦彥", 
    "paragraphs": [
      "不爲蕭娘舊約寒。", 
      "何因容易別長安。", 
      "預愁衣上粉痕乾。", 
      "幽閣深沈燈焰喜，小爐鄰近酒杯寬。", 
      "爲君門外脫歸鞍。"
    ], 
    "rhythmic": "浣沙溪・浣溪沙"
  }, 
  {
    "author": "周邦彥", 
    "paragraphs": [
      "遼鶴歸來，故鄉多少傷心地。", 
      "寸書不寄。", 
      "魚浪空千里。", 
      "憑仗桃根，說與淒涼意。", 
      "愁無際。", 
      "舊時衣袂。", 
      "猶有東門淚。"
    ], 
    "rhythmic": "點絳脣"
  }, 
  {
    "author": "周邦彥", 
    "paragraphs": [
      "檐牙縹緲小倡樓。", 
      "涼月掛銀鉤。", 
      "聒席笙歌，透簾燈火，風景似揚州。", 
      "當時面色欺春雪，曾伴美人遊。", 
      "今日重來，更無人問，獨自倚闌愁。"
    ], 
    "rhythmic": "少年遊"
  }, 
  {
    "author": "周邦彥", 
    "paragraphs": [
      "歌席上，無賴是橫波。", 
      "寶髻玲瓏敧玉燕，繡巾柔膩掩香羅。", 
      "人好自宜多。", 
      "無個事，因甚斂雙蛾。", 
      "淺淡梳妝疑見畫，惺忪言語勝聞歌。", 
      "何況會婆娑。"
    ], 
    "rhythmic": "望江南・憶江南"
  }, 
  {
    "author": "周邦彥", 
    "paragraphs": [
      "衣染鶯黃。", 
      "愛停歌駐拍，勸酒持觴。", 
      "低鬟蟬影動，私語口脂香。", 
      "檐露滴，竹風涼。", 
      "拚劇飲淋浪。", 
      "夜漸深，籠燈就月，子細端相。", 
      "知音見說無雙。", 
      "解移宮換羽，未怕周郎。", 
      "長顰知有恨，貪耍不成妝。", 
      "些個事，惱人腸。", 
      "試說與何妨。", 
      "又恐伊、尋消問息，瘦減容光。"
    ], 
    "rhythmic": "意難忘"
  }, 
  {
    "author": "周邦彥", 
    "paragraphs": [
      "人人花豔明春柳。", 
      "憶筵上、偷攜手。", 
      "趁歌停舞罷來相就。", 
      "醒醒個、無些酒。", 
      "比目香囊新刺繡。", 
      "連隔座、一時薰透。", 
      "爲甚月中歸，長是他、隨車後。"
    ], 
    "rhythmic": "迎春樂"
  }, 
  {
    "author": "周邦彥", 
    "paragraphs": [
      "莫倚能歌斂黛眉。", 
      "此歌能有幾人知。", 
      "他日相逢花月底。", 
      "重理。", 
      "好聲須記得來時。", 
      "苦恨城頭更漏永，無情豈解惜分飛。", 
      "休訴金尊推玉臂。", 
      "從醉。", 
      "明朝有酒遣誰持。"
    ], 
    "rhythmic": "定風波"
  }, 
  {
    "author": "周邦彥", 
    "paragraphs": [
      "畫燭尋歡去，羸馬載愁歸。", 
      "念取酒東壚，尊罍雖近，採花南浦，蜂蝶須知。", 
      "自分袂、天闊鴻稀。", 
      "空懷夢約心期。", 
      "楚客憶江蘺。", 
      "算宋玉、未必爲秋悲。"
    ], 
    "rhythmic": "紅羅襖"
  }, 
  {
    "author": "周邦彥", 
    "paragraphs": [
      "當時攜手城東道。", 
      "月墮檐牙人睡了。", 
      "酒邊難使客愁驚，帳底不教春夢到。", 
      "別來人事如秋草。", 
      "應有吳霜侵翠葆。", 
      "夕陽深鎖綠苔門，一任盧郎愁里老。"
    ], 
    "rhythmic": "玉樓春"
  }, 
  {
    "author": "周邦彥", 
    "paragraphs": [
      "大堤花豔驚郎目。", 
      "秀色穠華看不足。", 
      "休將寶瑟寫幽懷，座上有人能顧曲。", 
      "平波落照涵赬玉。", 
      "畫舸亭亭浮澹淥。", 
      "臨分何以祝深情，只有別離三萬斛。"
    ], 
    "rhythmic": "玉樓春"
  }, 
  {
    "author": "周邦彥", 
    "paragraphs": [
      "玉奩收起新妝了。", 
      "鬢畔斜枝紅嫋嫋。", 
      "淺顰輕笑百般宜，試著春衫猶更好。", 
      "裁金簇翠天機巧。", 
      "不稱野人簪破帽。", 
      "滿頭聊插片時狂，頓減十年塵土貌。"
    ], 
    "rhythmic": "玉樓春"
  }, 
  {
    "author": "周邦彥", 
    "paragraphs": [
      "桃溪不作從容住。", 
      "秋藕絕來無續處。", 
      "當時相候赤欄橋，今日獨尋黃葉路。", 
      "煙中列岫青無數。", 
      "雁背夕陽紅欲暮。", 
      "人如風後入江雲，情似雨餘黏地絮。"
    ], 
    "rhythmic": "玉樓春"
  }, 
  {
    "author": "周邦彥", 
    "paragraphs": [
      "河橋送人處，涼夜何其。", 
      "斜月遠墮餘輝。", 
      "銅盤燭淚已流盡，霏霏涼露沾衣。", 
      "相將散離會，探風前津鼓，樹杪參旗。", 
      "華驄會意，縱揚鞭、亦自行遲。", 
      "迢遞路回清野，人語漸無聞，空帶愁歸。", 
      "何意重紅滿地，遺鈿不見，斜徑都迷。", 
      "兔葵燕麥，向殘陽、欲與人齊。", 
      "但徘徊班草，欷歔酹酒，極望天西。"
    ], 
    "rhythmic": "夜飛鵲・夜飛鵲慢", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "花竹深，房櫳好。", 
      "夜闃無人到。", 
      "隔窗寒雨，向壁孤燈弄餘照。", 
      "淚多羅袖重，意密鶯聲小。", 
      "正魂驚夢怯，門外已知曉。", 
      "去難留，話未了。", 
      "早促登長道。", 
      "風披宿霧，露洗初陽射林表。", 
      "亂愁迷遠覽，苦語縈懷抱。", 
      "謾回頭，更堪歸路杳。"
    ], 
    "rhythmic": "早梅芳・喜遷鶯"
  }, 
  {
    "author": "周邦彥", 
    "paragraphs": [
      "繚牆深，叢竹繞。", 
      "宴席臨清沼。", 
      "微呈纖履，故隱烘簾自嬉笑。", 
      "粉香妝暈薄，帶緊腰圍小。", 
      "看鴻驚鳳翥，滿座嘆輕妙。", 
      "酒醒時，會散了。", 
      "回首城南道。", 
      "河陰高轉，露腳斜飛夜將曉。", 
      "異鄉淹歲月，醉眼迷登眺。", 
      "路迢迢，恨滿千里草。"
    ], 
    "rhythmic": "早梅芳・喜遷鶯"
  }, 
  {
    "author": "周邦彥", 
    "paragraphs": [
      "逗曉看嬌面。", 
      "小窗深、弄明未遍。", 
      "愛殘朱宿粉雲鬟亂。", 
      "最好是、帳中見。", 
      "說夢雙蛾微斂。", 
      "錦衾溫、酒香未斷。", 
      "待起難捨拚。", 
      "任日炙、畫欄暖。"
    ], 
    "rhythmic": "鳳來朝"
  }, 
  {
    "author": "周邦彥", 
    "paragraphs": [
      "昨夜裏，又再宿桃源，醉邀仙侶。", 
      "聽碧窗風快，珠簾半卷疏雨。", 
      "多少離恨苦。", 
      "方留連啼訴。", 
      "鳳帳曉，又是匆匆，獨自歸去。", 
      "愁睹。", 
      "滿懷淚粉，瘦馬衝泥尋去路。", 
      "謾回首、煙迷望眼，依稀見朱戶。", 
      "似癡似醉，暗惱損、憑闌情緒。", 
      "澹暮色，看盡棲鴉亂舞。"
    ], 
    "rhythmic": "芳草渡・系裙腰"
  }, 
  {
    "author": "周邦彥", 
    "paragraphs": [
      "露柳好風標，嬌鶯能語。", 
      "獨佔春光最多處。", 
      "淺顰輕笑，未肯等閒分付。", 
      "爲誰心子裏，長長苦。", 
      "洞房見說，雲深無路。", 
      "憑仗青鸞道情素。", 
      "酒空歌斷，又被濤江催去。", 
      "怎奈向、言不盡，愁無數。"
    ], 
    "rhythmic": "感皇恩"
  }, 
  {
    "author": "周邦彥", 
    "paragraphs": [
      "燈前欲去仍留戀。", 
      "腸斷朱扉遠。", 
      "未須紅雨洗香腮。", 
      "待得薔薇花謝、便歸來。", 
      "舞腰歌版閒時按。", 
      "一任傍人看。", 
      "金爐應見舊殘煤。", 
      "莫使恩情容易、似寒灰。"
    ], 
    "rhythmic": "虞美人"
  }, 
  {
    "author": "周邦彥", 
    "paragraphs": [
      "疏籬曲徑田家小。", 
      "雲樹開清曉。", 
      "天寒山色有無中。", 
      "野外一聲鍾起、送孤蓬。", 
      "添衣策馬尋亭堠。", 
      "愁抱惟宜酒。", 
      "菰蒲睡鴨佔陂塘。", 
      "縱被行人驚散、又成雙。"
    ], 
    "rhythmic": "虞美人"
  }, 
  {
    "author": "周邦彥", 
    "paragraphs": [
      "玉觴才掩朱弦悄。", 
      "彈指壺天曉。", 
      "回頭猶認倚牆花。", 
      "只向小橋南畔、便天涯。", 
      "銀蟾依舊當窗滿。", 
      "顧影魂先斷。", 
      "悽風休颭半殘燈。", 
      "擬倩今宵歸夢、到雲屏。"
    ], 
    "rhythmic": "虞美人"
  }, 
  {
    "author": "周邦彥", 
    "paragraphs": [
      "鉛華淡佇新妝束。", 
      "好風韻、天然異俗。", 
      "彼此知名，雖然初見，情分先熟。", 
      "壚煙淡淡雲屏曲。", 
      "睡半醒、生香透肉。", 
      "賴得相逢，若還虛過，生世不足。"
    ], 
    "rhythmic": "玉團兒"
  }, 
  {
    "author": "周邦彥", 
    "paragraphs": [
      "妍姿豔態腰如束。", 
      "笑無限、桃粗杏俗。", 
      "玉體橫陳，雲鬟斜墜，春睡還熟。", 
      "夕陽鬥轉闌干曲。", 
      "乍醉起、餘霞襯肉。", 
      "搦粉搓酥，剪雲裁霧，比並不足。"
    ], 
    "rhythmic": "玉團兒"
  }, 
  {
    "author": "周邦彥", 
    "paragraphs": [
      "宿霧藏春，餘寒帶雨，佔得羣芳開晚。", 
      "豔初弄秀，倚東風嬌懶。", 
      "隔葉黃鸝傳好音，喚入深叢中探。", 
      "數枝新，比昨朝、又早紅稀香淺。", 
      "眷戀。", 
      "重來倚檻。", 
      "當韶華、未可輕辜雙眼。", 
      "賞心隨分樂，有清尊檀板。", 
      "每歲嬉遊能幾日，莫使一生歌欠。", 
      "忍因循、片花飛、又成春減。"
    ], 
    "rhythmic": "粉蝶兒慢"
  }, 
  {
    "author": "周邦彥", 
    "paragraphs": [
      "幾日來、真個醉。", 
      "不知道、窗外亂紅，已深半指。", 
      "花影被風搖碎。", 
      "擁春酲乍起。", 
      "有個人人，生得濟楚，來向耳畔，問道今朝醒未。", 
      "情性兒、慢騰騰地。", 
      "惱得人又醉。"
    ], 
    "rhythmic": "紅窗迥"
  }, 
  {
    "author": "周邦彥", 
    "paragraphs": [
      "醉魂乍醒，聽一聲啼鳥，幽齋岑寂。", 
      "淡日朦朧初破曉，滿眼嬌晴天色。", 
      "最惜香梅，凌寒偷綻，漏泄春消息。", 
      "池塘芳草，又還淑景催逼。", 
      "因念舊日芳菲，桃花永巷，恰似初相識。", 
      "荏苒時光，因慣卻、覓雨尋雲蹤跡。", 
      "奈有離拆，瑤臺月下，回首頻思憶。", 
      "重愁疊恨，萬般都在胸臆。"
    ], 
    "rhythmic": "念奴嬌"
  }, 
  {
    "author": "周邦彥", 
    "paragraphs": [
      "簾底新霜一夜濃。", 
      "短燭散飛蟲。", 
      "曾經洛浦見驚鴻。", 
      "關山隔、夢魂通。", 
      "明星晃晃，回津路轉，榆影步花驄。", 
      "欲攀雲駕倩西風。", 
      "吹清血、寄玲瓏。"
    ], 
    "rhythmic": "燕歸樑"
  }, 
  {
    "author": "周邦彥", 
    "paragraphs": [
      "淺帶一帆風，向晚來、扁舟穩下南浦。", 
      "迢遞阻瀟湘，衡皋迥，斜艤蕙蘭汀渚。", 
      "危檣影裏，斷雲點點遙天暮。", 
      "菡萏裏風，偷送清香，時時微度。", 
      "吾家舊有簪纓，甚頓作天涯，經歲羈旅。", 
      "羌管怎知情，煙波上，黃昏萬斛愁緒。", 
      "無言對月，皓彩千里人何處。", 
      "恨無鳳翼身，只待而今，飛將歸去。"
    ], 
    "rhythmic": "南浦"
  }, 
  {
    "author": "周邦彥", 
    "paragraphs": [
      "葺金細弱。", 
      "秋風嫩、桂花初著。", 
      "蕊珠宮裏人難學。", 
      "花染嬌荑，羞映翠雲幄。", 
      "清香不與蘭蓀弱。", 
      "一枝雲鬢巧梳掠。", 
      "夜涼輕撼薔薇萼。", 
      "香滿衣襟，月在鳳凰閣。"
    ], 
    "rhythmic": "醉落魄・一斛珠"
  }, 
  {
    "author": "周邦彥", 
    "paragraphs": [
      "嗟烏兔。", 
      "正茫茫、相催無定，只恁東生西沒，半均寒暑。", 
      "昨見花紅柳綠，處處林茂。", 
      "又睹霜前籬畔，菊散餘香，看看又還秋暮。", 
      "忍思慮。", 
      "念古往賢愚，終歸何處。", 
      "爭似高堂，日夜笙歌齊舉。", 
      "選甚連宵徹晝，再三留住。", 
      "待擬沈醉扶上馬，怎生向、主人未肯交去。"
    ], 
    "rhythmic": "留客住"
  }, 
  {
    "author": "周邦彥", 
    "paragraphs": [
      "夜色澄明。", 
      "天街如水，風力微冷簾旌。", 
      "幽期再偶，坐久相看才喜，欲嘆還驚。", 
      "醉眼重醒。", 
      "映雕闌修竹，共數流螢。", 
      "細語輕盈。", 
      "盡銀臺、掛蠟潛聽。", 
      "自初識伊來，便惜妖嬈豔質，美眄柔情。", 
      "桃溪換世，鸞馭凌空，有願須成。", 
      "遊絲蕩絮，任輕狂、相逐牽縈。", 
      "但連環不解，流水長東，難負深盟。"
    ], 
    "rhythmic": "長相思"
  }, 
  {
    "author": "周邦彥", 
    "paragraphs": [
      "秀色芳容明眸，就中奇絕。", 
      "細看豔波欲溜，最可惜微重，紅綃輕帖。", 
      "勻朱傅粉，幾爲嚴妝時涴睫。", 
      "因個甚、底死嗔人，半餉斜眄費貼燮。", 
      "斗帳裏、濃歡意愜。", 
      "帶困眼、似開微合。", 
      "曾倚高樓望遠，似指笑頻瞤，知他誰說。", 
      "那日分飛，淚雨縱橫光映頰。", 
      "搵香羅，恐揉損，與他衫袖裛。"
    ], 
    "rhythmic": "看花回"
  }, 
  {
    "author": "周邦彥", 
    "paragraphs": [
      "蕙風初散輕暖，霽景微澄潔。", 
      "秀蕊乍開乍斂，帶雨態煙痕，春思紆結。", 
      "危弦弄響，來去驚人鶯語滑。", 
      "無賴處，麗日樓臺，亂紛歧路思奇絕。", 
      "何計解，黏花系月。", 
      "嘆冷落、頓辜佳節。", 
      "猶有當時氣味，掛一縷相思，不斷如發。", 
      "雲飛帝國，人在天邊心暗折。", 
      "語東風，共流轉，謾作匆匆別。"
    ], 
    "rhythmic": "看花回"
  }, 
  {
    "author": "周邦彥", 
    "paragraphs": [
      "小雨收塵，涼蟾瑩徹，水光浮璧。", 
      "誰知怨抑。", 
      "靜倚官橋吹笛。", 
      "映宮牆、風葉亂飛，品高調側人未識。", 
      "想開元舊譜，柯亭遺韻，盡傳胸臆。", 
      "闌干四繞，聽折柳徘徊，數聲終拍。", 
      "寒燈陋館，最感平陽孤客。", 
      "夜沈沈、雁啼甚哀，片雲盡卷清漏滴。", 
      "暗凝魂，但覺龍吟萬壑天籟息。"
    ], 
    "rhythmic": "月下笛"
  }, 
  {
    "author": "周邦彥", 
    "paragraphs": [
      "雲作輕陰，風逗細寒，小溪冰凍初結。", 
      "更聽得、悲鳴雁度空闊。", 
      "暮雀喧喧聚竹，聽竹上清響風敲雪。", 
      "洞戶悄，時見香消翠樓，獸煤紅爇。", 
      "悽切。", 
      "念舊歡聚，舊約至此，方惜輕別。", 
      "又還是、離亭楚梅堪折。", 
      "暗想鶯時似夢，夢裏又卻是，似鶯時節。", 
      "要無悶，除是擁爐對酒，共譚風月。"
    ], 
    "rhythmic": "無悶"
  }, 
  {
    "author": "周邦彥", 
    "paragraphs": [
      "生碧香羅粉蘭香。", 
      "冷綃緘淚倩誰將。", 
      "故人何在，煙水隔瀟湘。", 
      "花落燕□春欲老，絮吹思浪日偏長。", 
      "一些兒事，何處不思量。"
    ], 
    "rhythmic": "相思引"
  }, 
  {
    "author": "周邦彥", 
    "paragraphs": [
      "醉凝眸。", 
      "正楚天秋晚，遠岸雲收。", 
      "草綠蓮紅，□映小汀洲。", 
      "芰荷香裏鴛鴦浦，恨菱歌、驚起眠鷗。", 
      "望去帆、一派湖光，棹聲咿啞櫓聲柔。", 
      "愁窺汴堤細柳，曾舞送鶯時，錦纜龍舟。", 
      "擁傾國纖腰皓齒，笑倚樓。", 
      "空令五湖夜月，也羞照三十六宮秋。", 
      "正浪吟、不覺回橈，水花風葉兩悠悠。"
    ], 
    "rhythmic": "青房並蒂蓮"
  }, 
  {
    "author": "周邦彥", 
    "paragraphs": [
      "山崦籠春，江城吹雨，暮天煙淡雲昏。", 
      "酒旗漁市，冷落杏花村。", 
      "蘇小當年秀骨，縈蔓草、空想羅裙。", 
      "潮聲起，高樓噴笛，五兩了無聞。", 
      "淒涼，懷故國，朝鐘暮鼓，十載紅塵。", 
      "似夢魂迢遞，長到吳門。", 
      "聞道花開陌上，歌舊曲、愁殺王孫。", 
      "何時見、□□喚酒，同倒甕頭春。"
    ], 
    "rhythmic": "滿庭芳"
  }, 
  {
    "author": "周邦彥", 
    "paragraphs": [
      "花撲鞭梢，風吹衫袖，馬啼初趁輕裝。", 
      "都城漸遠，芳樹隱斜陽。", 
      "未慣羈遊況味，徵鞍上、滿目淒涼。", 
      "今宵裏，三更皓月，愁斷九迴腸。", 
      "佳人，何處去，別時無計，同引離觴。", 
      "但唯有相思，兩處難忘。", 
      "去即十分去也，如何向、千種思量。", 
      "凝眸處，黃昏畫角，天遠路岐長。"
    ], 
    "rhythmic": "滿庭芳"
  }, 
  {
    "author": "周邦彥", 
    "paragraphs": [
      "白玉樓高，廣寒宮闕，暮雲如幛褰開。", 
      "銀河一派，流出碧天來。", 
      "無數星躔玉李，冰輪動、光滿樓臺。", 
      "登臨處，全勝瀛海，弱水浸蓬萊。", 
      "雲鬟，香霧溼，月娥韻壓，雲凍江梅。", 
      "況餐花飲露，莫惜裴徊。", 
      "坐看人間如掌，山河影、倒入瓊杯。", 
      "歸來晚，笛聲吹徹，九萬里塵埃。"
    ], 
    "rhythmic": "滿庭芳"
  }, 
  {
    "author": "周邦彥", 
    "paragraphs": [
      "良夜燈光簇如豆。", 
      "佔好事、今宵有。", 
      "酒罷歌闌人散後。", 
      "琵琶輕放，語聲低顫，滅燭來相就。", 
      "玉體偎人情何厚。", 
      "輕惜輕憐轉唧𠺕。", 
      "雨散雲收眉兒皺。", 
      "只愁彰露，那人知後。", 
      "把我來僝僽。"
    ], 
    "rhythmic": "青玉案"
  }, 
  {
    "author": "周邦彥", 
    "paragraphs": [
      "一剪梅花萬樣嬌。", 
      "斜插梅枝，略點眉梢。", 
      "輕盈微笑舞低迴，何事尊前拍誤招。", 
      "夜漸寒深酒漸消。", 
      "袖裏時聞玉釧敲。", 
      "城頭誰恁促殘更，銀漏何如，且慢明朝。"
    ], 
    "rhythmic": "一剪梅・一翦梅"
  }, 
  {
    "author": "周邦彥", 
    "paragraphs": [
      "浮花浪蕊，人間無數，開遍朱朱白白。", 
      "瑤池一朵玉芙蓉，秋露洗、丹砂真色。", 
      "晚涼拜月，六銖衣動，應被姮娥認得。", 
      "翩然欲上廣寒宮，橫玉度、一聲天碧。"
    ], 
    "rhythmic": "鵲橋仙令・鵲橋仙"
  }, 
  {
    "author": "周邦彥", 
    "paragraphs": [
      "簾卷青樓，東風暖，楊花亂飄晴晝。", 
      "蘭袂褪香，羅帳褰紅，繡枕旋移相就。", 
      "海棠花謝春融暖，偎人恁、嬌波頻溜。", 
      "象牀穩，鴛衾謾展，浪翻紅縐。", 
      "一夜情濃似酒。", 
      "香汗漬鮫綃，幾番微透。", 
      "鸞困鳳慵，婭奼雙眉，畫也畫應難就。", 
      "問伊可煞□人厚。", 
      "梅萼露、胭脂檀口。", 
      "從此後、纖腰爲郎管瘦。"
    ], 
    "rhythmic": "花心動"
  }, 
  {
    "author": "周邦彥", 
    "paragraphs": [
      "一抹殘霞，幾行新雁，天染雲斷，紅迷陣影，隱約望中，點破晚空澄碧。", 
      "助秋色。", 
      "門掩西風，橋橫斜照，青翼未來，濃塵自起，咫尺鳳幃，合有人相識。", 
      "嘆乖隔。", 
      "知甚時恣與，同攜歡適。", 
      "度曲傳觴，並韉飛轡，綺陌畫堂連夕。", 
      "樓頭千里，帳底三更，盡堪淚滴。", 
      "怎生向，無聊但只聽消息。"
    ], 
    "rhythmic": "雙頭蓮"
  }, 
  {
    "author": "周邦彥", 
    "paragraphs": [
      "仙骨清羸，沈腰憔悴，見傍人、驚怪消瘦。", 
      "柳無言，雙眉盡日齊鬥。", 
      "都緣薄倖賦情淺，許多時、不成歡偶。", 
      "幸自也，總由他，何須負這心口。", 
      "令人恨，行坐兒斷了更思量，沒心求守。", 
      "前日相逢，又早見伊仍舊。", 
      "卻更被溫存後。", 
      "都忘了、當時僝僽。", 
      "便搊撮、九百身心，依前待有。"
    ], 
    "rhythmic": "大有"
  }, 
  {
    "author": "周邦彥", 
    "paragraphs": [
      "南枝度臘開全少，疏影當軒。", 
      "一種宜寒。", 
      "自共清蟾別有緣。", 
      "江南風味依然在，玉貌韶顏。", 
      "今夜憑闌。", 
      "不似釵頭子細看。"
    ], 
    "rhythmic": "醜奴兒・採桑子"
  }, 
  {
    "author": "周邦彥", 
    "paragraphs": [
      "香梅開後風傳信，繡戶先知。", 
      "霧溼羅衣。", 
      "冷豔須攀最遠枝。", 
      "高歌羌管吹遙夜，看即分披。", 
      "已恨來遲。", 
      "不見娉婷帶雪時。"
    ], 
    "rhythmic": "醜奴兒・採桑子"
  }, 
  {
    "author": "周邦彥", 
    "paragraphs": [
      "魚尾霞生明遠樹。", 
      "翠壁黏天，玉葉迎風舉。", 
      "一笑相逢蓬海路。", 
      "人間風月如塵土。", 
      "剪水雙眸雲鬢吐。", 
      "醉倒天瓢，笑語生青霧。", 
      "此會未闌須記取。", 
      "桃花幾度吹紅雨。"
    ], 
    "rhythmic": "蝶戀花"
  }, 
  {
    "author": "周邦彥", 
    "paragraphs": [
      "美盼低迷情宛轉。", 
      "愛雨憐雲，漸覺寬金釧。", 
      "桃李香苞秋不展。", 
      "深心黯黯誰能見。", 
      "宋玉牆高才一覘。", 
      "絮亂絲繁，苦隔春風面。", 
      "歌板未終風色便。", 
      "夢爲蝴蝶留芳甸。"
    ], 
    "rhythmic": "蝶戀花"
  }, 
  {
    "author": "周邦彥", 
    "paragraphs": [
      "晚步芳塘新霽後。", 
      "春意潛來，迤邐通窗牖。", 
      "午睡漸多濃似酒。", 
      "韶華已入東君手。", 
      "嫩綠輕黃成染透。", 
      "燭下工夫，泄漏章臺秀。", 
      "擬插芳條須滿首。", 
      "管交風味還勝舊。"
    ], 
    "rhythmic": "蝶戀花"
  }, 
  {
    "author": "周邦彥", 
    "paragraphs": [
      "葉底尋花春欲暮。", 
      "折遍柔枝，滿手真珠露。", 
      "不見舊人空舊處。", 
      "對花惹起愁無數。", 
      "卻倚闌干吹柳絮。", 
      "粉蝶多情，飛上釵頭住。", 
      "若遣郎身如蝶羽。", 
      "芳時爭肯拋人去。"
    ], 
    "rhythmic": "蝶戀花"
  }, 
  {
    "author": "周邦彥", 
    "paragraphs": [
      "酒熟微紅生眼尾。", 
      "半額龍香，冉冉飄衣袂。", 
      "雲壓寶釵撩不起。", 
      "黃金心字雙垂耳。", 
      "愁入眉痕添秀美。", 
      "無限柔情，分付西流水。", 
      "忽被驚風吹別淚。", 
      "只應天也知人意。"
    ], 
    "rhythmic": "蝶戀花"
  }, 
  {
    "author": "周邦彥", 
    "paragraphs": [
      "風鬟霧鬢。", 
      "便覺蓬萊三島近。", 
      "水秀山明。", 
      "縹緲仙姿畫不成。", 
      "廣寒丹桂。", 
      "豈是夭桃塵俗世。", 
      "只恐乘風。", 
      "飛上瓊樓玉宇中。"
    ], 
    "rhythmic": "減字木蘭花"
  }, 
  {
    "author": "周邦彥", 
    "paragraphs": [
      "歌時宛轉饒風措。", 
      "鶯語清圓啼玉樹。", 
      "斷腸歸去月三更，薄酒醒來愁萬緒。", 
      "孤燈翳翳昏如霧。", 
      "枕上依稀聞笑語。", 
      "惡嫌春夢不分明，忘了與伊相見處。"
    ], 
    "rhythmic": "木蘭花令"
  }, 
  {
    "author": "周邦彥", 
    "paragraphs": [
      "樓前疏柳，柳外無窮路。", 
      "翠色四天垂，數峯青、高城闊處。", 
      "江湖病眼，偏向此山明，愁無語。", 
      "空凝佇。", 
      "兩兩昏鴉去。", 
      "平康巷陌，往事如花雨。", 
      "十載卻歸來，倦追尋、酒旗戲鼓。", 
      "今宵幸有，人似月嬋娟，霞袖舉。", 
      "杯深注。", 
      "一曲黃金縷。"
    ], 
    "rhythmic": "驀山溪"
  }, 
  {
    "author": "周邦彥", 
    "paragraphs": [
      "江天雪意，夜色寒成陣。", 
      "翠袖捧金蕉，酒紅潮、香凝沁粉。", 
      "簾波不動，新月淡籠明，香破豆，燭頻花，減字歌聲穩。", 
      "恨眉羞斂，往事休重問。", 
      "人去小庭空，有梅梢、一枝春信。", 
      "檀心未展，誰爲探芳叢，消瘦盡，洗妝勻，應更添風韻。"
    ], 
    "rhythmic": "驀山溪"
  }, 
  {
    "author": "周邦彥", 
    "paragraphs": [
      "寶合分時果，金盤弄賜冰。", 
      "曉來階下按新聲。", 
      "恰有一方明月、可中庭。", 
      "露下天如水，風來夜氣清。", 
      "嬌羞不肯傍人行。", 
      "揚下扇兒拍手、引流螢。"
    ], 
    "rhythmic": "南柯子・南歌子"
  }, 
  {
    "author": "周邦彥", 
    "paragraphs": [
      "膩頸凝酥白，輕衫淡粉紅。", 
      "碧油涼氣透簾櫳。", 
      "指點庭花低映，雲母屏風。", 
      "恨逐瑤琴寫，書勞玉指封。", 
      "等閒贏得瘦儀容。", 
      "何事不教雲雨，略下巫峯。"
    ], 
    "rhythmic": "南柯子・南歌子"
  }, 
  {
    "author": "周邦彥", 
    "paragraphs": [
      "秋陰時晴向暝，變一庭淒冷。", 
      "佇聽寒聲，雲深無雁影。", 
      "更深人去寂靜。", 
      "但照壁、孤燈相映。", 
      "酒已都醒，如何消夜永。"
    ], 
    "rhythmic": "關河令・清商怨", 
    "tags": [
      "宋詞三百首"
    ]
  }, 
  {
    "author": "周邦彥", 
    "paragraphs": [
      "舉離觴。", 
      "掩洞房。", 
      "箭水泠泠刻漏長。", 
      "愁中看曉光。", 
      "整羅裳。", 
      "脂粉香。", 
      "見掃門前車上霜。", 
      "相持泣路傍。"
    ], 
    "rhythmic": "長相思"
  }, 
  {
    "author": "周邦彥", 
    "paragraphs": [
      "馬如飛。", 
      "歸未歸。", 
      "誰在河橋見別離。", 
      "修楊委地垂。", 
      "掩面啼。", 
      "人怎知。", 
      "桃李成陰鶯哺兒。", 
      "閒行春盡時。"
    ], 
    "rhythmic": "長相思"
  }, 
  {
    "author": "周邦彥", 
    "paragraphs": [
      "好風浮。", 
      "晚雨收。", 
      "林葉陰陰映鷁舟。", 
      "斜陽明倚樓。", 
      "黯凝眸。", 
      "憶舊遊。", 
      "艇子扁舟來莫愁。", 
      "石城風浪秋。"
    ], 
    "rhythmic": "長相思"
  }, 
  {
    "author": "周邦彥", 
    "paragraphs": [
      "沙棠舟。", 
      "小棹遊。", 
      "池水澄澄人影浮。", 
      "錦鱗遲上鉤。", 
      "煙雲愁。", 
      "簫鼓休。", 
      "再得來時已變秋。", 
      "欲歸須少留。"
    ], 
    "rhythmic": "長相思"
  }, 
  {
    "author": "周邦彥", 
    "paragraphs": [
      "千紅萬翠。", 
      "簇定清明天氣。", 
      "爲憐他、種種清香，好難爲不醉。", 
      "我愛深如你。", 
      "我心在、個人心裏。", 
      "便相看、老卻春風，莫無些歡意。"
    ], 
    "rhythmic": "萬里春"
  }, 
  {
    "author": "周邦彥", 
    "paragraphs": [
      "梅雨霽，暑風和。", 
      "高柳亂蟬多。", 
      "小園臺榭遠池波。", 
      "魚戲動新荷。", 
      "薄紗廚，輕羽扇。", 
      "枕冷簟涼深院。", 
      "此時情緒此時天。", 
      "無事小神仙。"
    ], 
    "rhythmic": "鶴沖天"
  }, 
  {
    "author": "周邦彥", 
    "paragraphs": [
      "白角簟，碧紗廚。", 
      "梅雨乍晴初。", 
      "謝家池畔正清虛。", 
      "香散嫩芙蕖。", 
      "日流金，風解慍。", 
      "一弄素琴歌舞。", 
      "慢搖紈扇訴花箋。", 
      "吟待晚涼天。"
    ], 
    "rhythmic": "鶴沖天"
  }, 
  {
    "author": "周邦彥", 
    "paragraphs": [
      "長安道，瀟灑西風時起。", 
      "塵埃車馬晚遊行，霸陵煙水。", 
      "亂鴉棲鳥夕陽中，參差霜樹相倚。", 
      "到此際。", 
      "愁如葦。", 
      "冷落關河千里。", 
      "追思唐漢昔繁華，斷碑殘記。", 
      "未央宮闕已成灰，終南依舊濃翠。", 
      "對此景、無限愁思。", 
      "繞天涯、秋蟾如水。", 
      "轉使客情如醉。", 
      "想當時、萬古雄名，盡作往來人、淒涼事。"
    ], 
    "rhythmic": "西河"
  }, 
  {
    "author": "周邦彥", 
    "paragraphs": [
      "暖煙籠細柳。", 
      "弄萬縷千絲，年年春色。", 
      "晴風蕩無際，濃於酒、偏醉情人調客。", 
      "闌干倚處，度花香、微散酒力。", 
      "對重門半掩，黃昏淡月，院宇深寂。", 
      "愁極。", 
      "因思前事，洞房佳宴，正值寒食。", 
      "尋芳遍賞，金谷裏，銅駝陌。", 
      "到而今、魚雁沈沈無信，天涯常是淚滴。", 
      "早歸來，雲館深處，那人正憶。"
    ], 
    "rhythmic": "瑞鶴仙"
  }, 
  {
    "author": "周邦彥", 
    "paragraphs": [
      "萬葉戰，秋聲露結，雁度砂磧。", 
      "細草和煙尚綠，遙山向晚更碧。", 
      "見隱隱、雲邊新月白。", 
      "映落照、簾幕千家，聽數聲何處倚樓笛。", 
      "裝點盡秋色。", 
      "脈脈。", 
      "旅情暗自消釋。", 
      "念珠玉、臨水猶悲感，何況天涯客。", 
      "憶少年歌酒，當時蹤跡。", 
      "歲華易老，衣帶寬、懊惱心腸終窄。", 
      "飛散後、風流人阻，藍橋約、悵恨路隔。", 
      "馬蹄過、猶嘶舊巷陌。", 
      "嘆往事、一一堪傷，曠望極。", 
      "凝思又把闌干拍。"
    ], 
    "rhythmic": "浪淘沙"
  }, 
  {
    "author": "周邦彥", 
    "paragraphs": [
      "秋氣繞城闉。", 
      "暮角寒鴉未掩門。", 
      "記得佳人衝雨別，吟分。", 
      "別緒多於雨後雲。", 
      "小棹碧溪津。", 
      "恰似江南第一春。", 
      "應是採蓮閒伴侶，相尋。", 
      "收取蓮心與舊人。"
    ], 
    "rhythmic": "南鄉子"
  }, 
  {
    "author": "周邦彥", 
    "paragraphs": [
      "寒夜夢初醒。", 
      "行盡江南萬里程。", 
      "早是愁來無會處，時聽。", 
      "敗葉相傳細雨聲。", 
      "書信也無憑。", 
      "萬事由他別後情。", 
      "誰信歸來須及早，長亭。", 
      "短帽輕衫走馬迎。"
    ], 
    "rhythmic": "南鄉子"
  }, 
  {
    "author": "周邦彥", 
    "paragraphs": [
      "戶外井桐飄。", 
      "淡月疏影共寂寥。", 
      "恐怕霜寒初索被，中宵。", 
      "已覺秋聲引雁高。", 
      "羅帶束纖腰。", 
      "自剪燈花試彩毫。", 
      "收起一封江北信，明朝。", 
      "爲問江頭早晚潮。"
    ], 
    "rhythmic": "南鄉子"
  }, 
  {
    "author": "周邦彥", 
    "paragraphs": [
      "輕軟舞時腰。", 
      "初學吹笙苦未調。", 
      "誰遣有情知事早，相撩。", 
      "暗舉羅巾遠見招。", 
      "癡呆一團嬌。", 
      "自折長條撥燕巢。", 
      "不道有人潛看著，從教。", 
      "掉下鬟心與鳳翹。"
    ], 
    "rhythmic": "南鄉子"
  }, 
  {
    "author": "周邦彥", 
    "paragraphs": [
      "水竹舊院落，櫻筍新蔬果。", 
      "嫩英翠幄，紅杏交榴火。", 
      "心事暗卜，葉底尋雙朵。", 
      "深夜歸青瑣。", 
      "燈盡酒醒時，曉窗明、釵橫鬢嚲。", 
      "怎生那。", 
      "被間阻時多。", 
      "奈愁腸數疊，幽恨萬端，好夢還驚破。", 
      "可怪近來，傳語也無個。", 
      "莫是瞋人呵。", 
      "真個若瞋人，卻因何、逢人問我。"
    ], 
    "rhythmic": "浣溪沙慢"
  }, 
  {
    "author": "周邦彥", 
    "paragraphs": [
      "一陣斜風橫雨。", 
      "薄衣潤、新添金縷。", 
      "不謝鉛華更清素。", 
      "倚筠窗，弄麼弦，嬌欲語。", 
      "小閣橫香霧。", 
      "正年少、小娥愁緒。", 
      "莫是栽花被花妒。", 
      "甚春來，病懨懨，無會處。"
    ], 
    "rhythmic": "夜遊宮"
  }, 
  {
    "author": "周邦彥", 
    "paragraphs": [
      "當時選舞萬人長。", 
      "玉帶小排方。", 
      "喧傳京國聲價，年少最無量。", 
      "花閣迥，酒筵香。", 
      "想難忘。", 
      "而今何事，佯向人前，不認周郎。"
    ], 
    "rhythmic": "訴衷情"
  }, 
  {
    "author": "周邦彥", 
    "paragraphs": [
      "淡雲籠月松溪路。", 
      "長記分攜處。", 
      "夢魂連夜繞松溪。", 
      "此夜相逢恰似、夢中時。", 
      "海山陡覺風光好。", 
      "莫惜金尊倒。", 
      "柳花吹雪燕飛忙。", 
      "生怕扁舟歸去、斷人腸。"
    ], 
    "rhythmic": "虞美人"
  }, 
  {
    "author": "周邦彥", 
    "paragraphs": [
      "芳臉勻紅，黛眉巧畫宮妝淺。", 
      "風流天付與精神，全在嬌波眼。", 
      "早是縈心可慣。", 
      "向尊前、頻頻顧眄。", 
      "幾回相見，見了還休，爭如不見。", 
      "燭影搖紅，夜闌飲散春宵短。", 
      "當時誰會唱陽關，離恨天涯遠。", 
      "爭奈雲收雨散。", 
      "憑闌干、東風淚滿。", 
      "海棠開後，燕子來時，黃昏深院。"
    ], 
    "rhythmic": "燭影搖紅"
  }, 
  {
    "author": "周邦彥", 
    "paragraphs": [
      "露夜煙梢寒色重，攢星低映小珠簾。"
    ], 
    "rhythmic": "失調名"
  }, 
  {
    "author": "陳瓘", 
    "paragraphs": [
      "世間拘礙。", 
      "人不堪時渠不改。", 
      "古有斯人。", 
      "千載誰能繼後塵。", 
      "春風入手。", 
      "樂事自應隨處有。", 
      "與衆熙怡。", 
      "何似幽居獨樂時。"
    ], 
    "rhythmic": "減字木蘭花"
  }, 
  {
    "author": "陳瓘", 
    "paragraphs": [
      "結廬人境。", 
      "萬事醉來都不醒。", 
      "鳥倦雲飛。", 
      "兩得無心總是歸。", 
      "古人逝矣。", 
      "舊日南窗何處是。", 
      "莫負青春。", 
      "即是昇平寄傲人。"
    ], 
    "rhythmic": "減字木蘭花"
  }, 
  {
    "author": "陳瓘", 
    "paragraphs": [
      "槁木形骸，浮雲身世，一年兩到京華。", 
      "又還乘興，閒看洛陽花。", 
      "聞道鞓紅最好，春歸後、終委泥沙。", 
      "忘言處，花開花謝，不似我生涯。", 
      "年華。", 
      "留不住，飢飡困寢，觸處爲家。", 
      "這一輪明月，本自無瑕。", 
      "隨分冬裘夏葛，都不會、赤水黃芽。", 
      "誰知我，春風一拐，談笑有丹砂。"
    ], 
    "rhythmic": "滿庭芳"
  }, 
  {
    "author": "陳瓘", 
    "paragraphs": [
      "身如一葉舟，萬事潮頭起。", 
      "水長船高一任伊，來往洪濤裏。", 
      "潮落又潮生，今古長如此。", 
      "後夜開尊獨酌時，月滿人千里。"
    ], 
    "rhythmic": "卜算子"
  }, 
  {
    "author": "陳瓘", 
    "paragraphs": [
      "體上衣裳雲作縷。", 
      "不論寒暑。", 
      "世間多少老婆禪，猶苦問、台山路。", 
      "堪笑龐翁無趣。", 
      "臨行卻住。", 
      "古人公案不須論，還了得、如今否。"
    ], 
    "rhythmic": "一落索"
  }, 
  {
    "author": "陳瓘", 
    "paragraphs": [
      "大江北去。", 
      "未到滄溟終不住。", 
      "淮水東流。", 
      "日夜朝宗亦未休。", 
      "香爐煙嫋。", 
      "濃淡卷舒終不老。", 
      "寸碧千鍾。", 
      "人醉華胥月色中。"
    ], 
    "rhythmic": "減字木蘭花"
  }, 
  {
    "author": "陳瓘", 
    "paragraphs": [
      "華胥月色。", 
      "萬水千山同一白。", 
      "南北相望。", 
      "獨醉香山舊草堂。", 
      "淮岑妙境。", 
      "十載醺酣猶未醒。", 
      "一腹便便。", 
      "也讀春秋也愛眠。"
    ], 
    "rhythmic": "減字木蘭花"
  }, 
  {
    "author": "陳瓘", 
    "paragraphs": [
      "只解勸人歸，都不留人住。", 
      "南北東西總是家，勸我歸何處。", 
      "去住總由天，天意人難阻。", 
      "若得歸時我自歸，何必閒言語。"
    ], 
    "rhythmic": "卜算子"
  }, 
  {
    "author": "陳瓘", 
    "paragraphs": [
      "黃了舊皮膚，最是風流處。", 
      "多少紛紛陌上人，不聽春鵑語。", 
      "觸目是家山，到了須拈取。", 
      "雲散長空月滿天，好個還鄉路。"
    ], 
    "rhythmic": "卜算子"
  }, 
  {
    "author": "陳瓘", 
    "paragraphs": [
      "夢裏不知眠，覺後眠何在。", 
      "試問眠身與夢身，那個能祗對。", 
      "醉後有人醒，醒了無人醉。", 
      "要識三千與大千，不在微塵外。"
    ], 
    "rhythmic": "卜算子"
  }, 
  {
    "author": "陳瓘", 
    "paragraphs": [
      "碧空暗淡同雲繞。", 
      "漸枕上、風聲峭。", 
      "明透紗窗天欲曉。", 
      "珠簾才卷，美人驚報，一夜青山老。", 
      "使君留客金尊倒。", 
      "正千里瓊瑤未經掃。", 
      "欺壓梅花春信早。", 
      "十分農事，滿城和氣，管取明年好。"
    ], 
    "rhythmic": "青玉案"
  }, 
  {
    "author": "陳瓘", 
    "paragraphs": [
      "扁舟東去，極目滄波渺。", 
      "千古送殘紅，到如今、東流未了。", 
      "午潮方去，江月照還生，千帆起，玉繩低，枕上鶯聲曉。", 
      "錦囊佳句，韻壓池塘草。", 
      "聲遏去年雲，惱離懷、餘音繚繞。", 
      "倚樓看鏡，此意與誰論，一重水，一重山，目斷令人老。"
    ], 
    "rhythmic": "驀山溪"
  }, 
  {
    "author": "陳瓘", 
    "paragraphs": [
      "世間藥院。", 
      "只愛大黃甘草賤。", 
      "急急加工。", 
      "更靠硫黃與鹿茸。", 
      "鹿茸吃了。", 
      "卻恨世間涼藥少。", 
      "冷熱平均。", 
      "須是鬆根白茯苓。"
    ], 
    "rhythmic": "減字木蘭花"
  }, 
  {
    "author": "陳瓘", 
    "paragraphs": [
      "擾擾匆匆，紅塵滿袖，自然心在溪山。", 
      "尋思百計，真個不如閒。", 
      "浮世紛華夢影，囂塵路、來往循環。", 
      "江湖手，長安障日，何似把魚竿。", 
      "盤旋。", 
      "那忍去，他邦縱好，終異鄉關。", 
      "向七峯迴首，清淚班班。", 
      "西望煙波萬里，扁舟去、何日東還。", 
      "分攜處，相期痛飲，莫放酒杯慳。"
    ], 
    "rhythmic": "滿庭芳"
  }, 
  {
    "author": "陳瓘", 
    "paragraphs": [
      "淮葉繽紛，江煙濃淡，別尊同倒寒暉。", 
      "未逢春信，霜露惹征衣。", 
      "往事元無是處，無須待、回首知非。", 
      "春鵑語，從來勸我，常道不如歸。", 
      "家山，何處近，江樓簾棟，夕卷朝飛。", 
      "問西江筍蕨，何似鱸肥。", 
      "且置華胥舊夢，忘言處、千古同時。", 
      "君知我，平生心事，相契古來稀。"
    ], 
    "rhythmic": "滿庭芳"
  }, 
  {
    "author": "陳瓘", 
    "paragraphs": [
      "問東州何處，境勝人幽，兩俱難得。", 
      "狼山相望，有高堂千尺。", 
      "妙曲轟空，彩雲翻袖，樂奏壺天長日。", 
      "笑我飄然，蓬窗竹戶，只延山色。", 
      "擬棹觥船，徑衝花浪，直造雕筵，共醺仙液。", 
      "仍乞蟠桃，向廬山親植。", 
      "未舉江帆，早逢淮雁，問故人蹤跡。", 
      "遠老池邊，陶翁琴裏，此情何極。"
    ], 
    "rhythmic": "醉蓬萊", 
    "tags": [
      "廬山"
    ]
  }, 
  {
    "author": "陳瓘", 
    "paragraphs": [
      "聞道洛陽花正好，家家庭戶春風。", 
      "道人飲去百壺空。", 
      "年年花下醉，看謝幾番紅。", 
      "此別又從何處去，風萍一任西東。", 
      "語聲雖異笑聲同。", 
      "一輪深夜月，何處不相逢。"
    ], 
    "rhythmic": "臨江仙"
  }, 
  {
    "author": "陳瓘", 
    "paragraphs": [
      "海角芳菲留不住。", 
      "筆下風生，飛入青雲去。", 
      "仙籙有名天賜與。", 
      "致君事業安排取。", 
      "要識世間平坦路。", 
      "當使人人，各有安心處。", 
      "黑髮便逢堯舜主。", 
      "笑人白首歸南畝。"
    ], 
    "rhythmic": "蝶戀花"
  }, 
  {
    "author": "陳瓘", 
    "paragraphs": [
      "咄咄汝何人，眼在眉毛下。", 
      "明月相隨萬里來，何處分真假。", 
      "問著總無言，有口番成啞。", 
      "荊棘林中自在身，即是知音者。"
    ], 
    "rhythmic": "卜算子"
  }, 
  {
    "author": "陳瓘", 
    "paragraphs": [
      "有個胡兒模樣別。", 
      "滿頷髭鬚，生得渾如漆。", 
      "見說近來頭也白。", 
      "髭鬚那得長長黑。", 
      "□□□□□□□。", 
      "籋子鑷來，須有千堆雪。", 
      "莫向細君容易說。", 
      "恐他嫌你將伊摘。"
    ], 
    "rhythmic": "蝶戀花"
  }, 
  {
    "author": "陳瓘", 
    "paragraphs": [
      "一尊薄酒。", 
      "滿酌勸君君舉手。", 
      "不是親朋。", 
      "誰肯相從寂寞濱。", 
      "人生如夢。", 
      "夢裏惺惺何處用。", 
      "盞到休辭。", 
      "醉後全勝未醉時。"
    ], 
    "rhythmic": "減字木蘭花"
  }, 
  {
    "author": "陳瓘", 
    "paragraphs": [
      "從來多唱杜鵑辭。", 
      "如今真個歸。", 
      "健帆笑裏落湖西。", 
      "回看江浪飛。", 
      "說情話，復何疑。", 
      "臨流應賦詩。", 
      "引觴自酌更何之。", 
      "心閒光景遲。"
    ], 
    "rhythmic": "阮郎歸"
  }, 
  {
    "author": "陳瓘", 
    "paragraphs": [
      "吳檣越櫓，都是利名人。"
    ], 
    "rhythmic": "失調名"
  }, 
  {
    "author": "陳瓘", 
    "paragraphs": [
      "綵衣長久。", 
      "五世祥煙燻舞袖。"
    ], 
    "rhythmic": "失調名"
  }, 
  {
    "author": "劉山老", 
    "paragraphs": [
      "跛子年來，形容何似，儼然一部髭鬚。", 
      "世間許大，拐上做工夫。", 
      "選甚南州北縣，逢著處、酒滿葫蘆。", 
      "醺醺醉，不知明日，何處度朝晡。", 
      "洛陽，花看了，歸來帝裏，一事全無。", 
      "又還與瓠羹，再作門徒。", 
      "驀地思量下水，浪網上、蘆蓆橫鋪。", 
      "呵呵笑，睢陽門外，有個大南湖。"
    ], 
    "rhythmic": "滿庭芳"
  }, 
  {
    "author": "邵伯溫", 
    "paragraphs": [
      "百尺長藤垂到地，千株喬木密參天。", 
      "只在郡城邊。"
    ], 
    "rhythmic": "望江南・憶江南"
  }, 
  {
    "author": "邵伯溫", 
    "paragraphs": [
      "翻翻繡袖上紅茵。", 
      "舞姬猶是舊精神。", 
      "坐中莫怪無歡意，我與將軍是故人。"
    ], 
    "rhythmic": "調笑・調笑令"
  }, 
  {
    "author": "淨端", 
    "paragraphs": [
      "斗轉星移天漸曉。", 
      "驀然聽得鵜鶘叫。", 
      "山寺鐘聲人浩浩。", 
      "木魚噪。", 
      "渡船過岸行官道。", 
      "輕舟再奈長江討。", 
      "重添香餌爲鉤釣。", 
      "釣得錦鱗船裏跳。", 
      "呵呵笑。", 
      "思量天下漁家好。"
    ], 
    "rhythmic": "漁家傲", 
    "tags": [
      "長江"
    ]
  }, 
  {
    "author": "淨端", 
    "paragraphs": [
      "浪靜西溪澄似練。", 
      "片帆高掛乘風便。", 
      "始向波心通一線。", 
      "羣魚見。", 
      "當頭誰敢先吞嚥。", 
      "閃爍錦鱗如閃電。", 
      "靈光今古應無變。", 
      "愛是憎非都已遣。", 
      "回頭轉。", 
      "一輪明月升蒼弁。"
    ], 
    "rhythmic": "漁家傲"
  }, 
  {
    "author": "淨端", 
    "paragraphs": [
      "七寶池中堪下釣。", 
      "八功德水煙波渺。", 
      "池底金沙齊布了。", 
      "羨魚鳥。", 
      "週迴旋繞爲階道。", 
      "白鶴孔雀鸚鵡噪。", 
      "彌陀接引毫光照。", 
      "不是修行何得到。", 
      "一般好。", 
      "西方淨土無煩惱。"
    ], 
    "rhythmic": "漁家傲"
  }, 
  {
    "author": "淨端", 
    "paragraphs": [
      "一隻孤舟巡海岸。", 
      "盤陀石上垂鉤線。", 
      "釣得錦鱗鮮又健。", 
      "堪愛羨。", 
      "龍王見了將珠換。", 
      "釣罷歸來蓮苑看。", 
      "滿堂盡是真羅漢。", 
      "便爇名香三五片。", 
      "梵□獻。", 
      "原來佛不奪衆生願。"
    ], 
    "rhythmic": "漁家傲"
  }, 
  {
    "author": "李", 
    "paragraphs": [
      "城陰猶有鬆間雪。", 
      "鬆間暗淡城頭月。", 
      "月下幾枝梅。", 
      "爲誰今夜開。", 
      "尊前簪素髮。", 
      "自擁繁枝折。", 
      "疑是在瑤臺。", 
      "寶燈攜手來。"
    ], 
    "rhythmic": "菩薩蠻"
  }, 
  {
    "author": "李", 
    "paragraphs": [
      "玉闌干外清江浦。", 
      "渺渺天涯雨。", 
      "好風如扇雨如簾。", 
      "時見岸花汀草、漲痕添。", 
      "青林枕上關山路。", 
      "臥想乘鸞處。", 
      "碧蕪千里信悠悠。", 
      "惟有霎時涼夢、到南州。"
    ], 
    "rhythmic": "虞美人令・虞美人"
  }, 
  {
    "author": "李", 
    "paragraphs": [
      "唱歌須是，玉人檀口，皓齒冰膚。", 
      "意傳心事，語嬌聲顫，字如貫珠。", 
      "老翁雖是解歌，無奈雪鬢霜須。", 
      "大家且道，是伊模樣，怎如念奴。"
    ], 
    "rhythmic": "品令"
  }, 
  {
    "author": "李", 
    "paragraphs": [
      "落梅嗚咽。", 
      "暗淡城頭月。", 
      "吹滿江山驚夢蝶。", 
      "喚起畫樓傷別。", 
      "簾風輕觸銀鉤。", 
      "梧桐玉露新秋。", 
      "底事瑣窗深夜，素娥常伴人愁。"
    ], 
    "rhythmic": "清平樂"
  }, 
  {
    "author": "孔夷", 
    "paragraphs": [
      "歲窮風雪瓢零，望迷萬里雲垂凍。", 
      "紅綃碎翦，凝酥繁綴，煙深霜重。", 
      "疏影沈波，暗香和月，橫斜浮動。", 
      "悵別來，欲把芳菲寄遠，還羌管、吹三弄。", 
      "寂寞玉人睡起，污殘妝、不勝姣鳳。", 
      "盈盈山館，紛紛客路，相思誰共。", 
      "才與風流，賦稱清豔，多情唯宋。", 
      "算襄王，枉被梨花瘦損，又成春夢。"
    ], 
    "rhythmic": "水龍吟"
  }, 
  {
    "author": "孔夷", 
    "paragraphs": [
      "風悲畫角，聽單于、三弄落譙門。", 
      "投宿駸駸徵騎，飛雪滿孤村。", 
      "酒市漸閒燈火，正敲窗、亂葉舞紛紛。", 
      "送數聲驚雁，下離煙水，嘹唳度寒雲。", 
      "好在半朧溪月，到如今、無處不銷魂。", 
      "故國梅花歸夢，愁損綠羅裙。", 
      "爲問暗香閒豔，也相思、萬點付啼痕。", 
      "算翠屏應是，兩眉餘恨倚黃昏。"
    ], 
    "rhythmic": "南浦", 
    "tags": [
      "宋詞三百首"
    ]
  }, 
  {
    "author": "孔夷", 
    "paragraphs": [
      "弄月餘花，團風輕絮，露溼池堂春草。", 
      "鶯鶯戀友，燕燕將雛，惆悵睡殘清曉。", 
      "還似初相見時，攜手旗亭，酒香梅小。", 
      "向登臨長是，傷春滋味，淚彈多少。", 
      "因甚卻、輕許風流，終非長久，又說分飛煩惱。", 
      "羅衣瘦損，繡被香消，那更亂紅如掃。", 
      "門外無窮路岐，天若有情，和天須老。", 
      "念高唐歸夢，淒涼何處，水流雲繞。"
    ], 
    "rhythmic": "惜餘春慢・選冠子"
  }, 
  {
    "author": "孔矩", 
    "paragraphs": [
      "數枝凌雪乘冰，嫩英半吐瓊酥點。", 
      "南州故苑，何郎遺詠，風臺月觀。", 
      "疏影橫斜，暗香浮動，水寒雲晚。", 
      "笑浮花浪蕊，嬌春萬里，空零落、愁鶯燕。", 
      "遊子寂寥暮景，向天邊、幾回相見。", 
      "玉人纖手，殷勤攀贈，欲行微盼。", 
      "越使歸來，漢宮妝罷，昭華流怨。", 
      "念湘江夢杳，窗前疑是，此情何限。"
    ], 
    "rhythmic": "鼓笛慢・水龍吟"
  }, 
  {
    "author": "孔矩", 
    "paragraphs": [
      "卻月凌風度雪清。", 
      "何郎高詠照花明。", 
      "一枝弄碧傳幽信，半額塗黃拾晚榮。", 
      "春思淡，暗香輕。", 
      "江南雨冷若爲情。", 
      "猶勝遠隔瀟湘水，忽到窗前夢不成。"
    ], 
    "rhythmic": "鷓鴣天"
  }, 
  {
    "author": "鄒浩", 
    "paragraphs": [
      "慧眼舒光無不見。", 
      "塵中一一藏經卷。", 
      "聞說大千攤已遍。", 
      "門方便。", 
      "法輪盡向毫端轉。", 
      "月掛燭籠知再見。", 
      "西方可履休回盼。", 
      "要與老岑同掣電。", 
      "酬所願。", 
      "欣逢十二觀音面。"
    ], 
    "rhythmic": "漁家傲"
  }, 
  {
    "author": "鄒浩", 
    "paragraphs": [
      "有個頭陀修苦行，頭上頭髮毿毿。", 
      "身披一副醦裙衫。", 
      "緊纏雙腳，苦苦要遊南。", 
      "聞說度牒朝夕到，併除頷下髭髯。", 
      "鉢中無粥住無庵。", 
      "摩登伽處，只恐卻重參。"
    ], 
    "rhythmic": "臨江仙"
  }, 
  {
    "author": "曾誕", 
    "paragraphs": [
      "草草山林職事，厭厭罷相情懷。"
    ], 
    "rhythmic": "失調名"
  }, 
  {
    "author": "李坦然", 
    "paragraphs": [
      "東君雖不語，年華事、今歲恰如期。", 
      "向寒雨望中，曉霜清處，領些春意，開兩三枝。", 
      "又不是、山桃紅錦爛，溪柳綠搖絲。", 
      "別是一般，孤高風韻，絳裁纖萼，冰剪芳蕤。", 
      "清香還有意，輕飄度勾引，幾句新詩。", 
      "須是放懷追賞，莫恁輕離。", 
      "更嫦娥爲愛，寒光滿地，故移疏影，來伴南枝。", 
      "誰道壽陽妝淺，偏入時宜。"
    ], 
    "rhythmic": "風流子"
  }, 
  {
    "author": "阮閱", 
    "paragraphs": [
      "芝檢下中天，春寒猶淺。", 
      "餘閏銀蟾許重看。", 
      "滿城燈火，又遍高樓深院。", 
      "寶鞍催繡轂，香風軟。", 
      "憔悴慢翁，蕭條古縣。", 
      "隨分良辰試開宴。", 
      "且傾芳酒，共聽新聲弦管。", 
      "夜闌人未散，更籌轉。"
    ], 
    "rhythmic": "感皇恩"
  }, 
  {
    "author": "阮閱", 
    "paragraphs": [
      "驛使初回，新陽才報。", 
      "時和倍覺青春早。", 
      "華燈和月擁朱轓，花間萬點寒星小。", 
      "團扇歌清，重裀舞妙。", 
      "遊人只恐歸來悄。", 
      "明年親侍輦輿行，未應肯記濡須好。"
    ], 
    "rhythmic": "踏莎行"
  }, 
  {
    "author": "阮閱", 
    "paragraphs": [
      "曉雲舒瑞。", 
      "寒影初回長日至。", 
      "羅襪新成。", 
      "更有何人繼後塵。", 
      "綺窗寒淺。", 
      "盡道朝來添一線。", 
      "秉燭須遊。", 
      "已減銅壺昨夜籌。"
    ], 
    "rhythmic": "減字木蘭花"
  }, 
  {
    "author": "阮閱", 
    "paragraphs": [
      "江入重關，山圍翠巘，湖邊自古巢陽。", 
      "正梅殘林塢，冰泮池塘。", 
      "聞道當年父老，記梅福、曾隱南昌。", 
      "有長堤萬柳，映□參差，盡是甘棠。", 
      "共誇金斗。"
    ], 
    "rhythmic": "錦堂春・錦堂春慢"
  }, 
  {
    "author": "阮閱", 
    "paragraphs": [
      "趙家姊妹，合在昭陽殿。", 
      "因甚人間有飛燕。", 
      "見伊底，盡道獨步江南，便江北、也何曾慣見。", 
      "惜伊情性好，不解嗔人，長帶桃花笑時臉。", 
      "向尊前酒底，得見些時，似恁地、能得幾回細看。", 
      "待不眨眼兒、覷著伊，將眨眼底工夫，剩看幾遍。"
    ], 
    "rhythmic": "洞仙歌"
  }, 
  {
    "author": "阮閱", 
    "paragraphs": [
      "樓上黃昏杏花寒。", 
      "斜月小欄干。", 
      "一雙燕子，兩行徵雁，畫角聲殘。", 
      "綺窗人在東風裏，灑淚對春閒。", 
      "也應似舊，盈盈秋水，淡淡春山。"
    ], 
    "rhythmic": "眼兒媚"
  }, 
  {
    "author": "趙企", 
    "paragraphs": [
      "聞道南丹風土美。", 
      "流出濺濺五溪水。", 
      "威儀盡識漢君臣，衣冠已變□番子。", 
      "凱歌還、歡聲載路。", 
      "一曲春風裏。", 
      "不日萬年觴，猺人北面朝天子。"
    ], 
    "rhythmic": "失調名"
  }, 
  {
    "author": "趙企", 
    "paragraphs": [
      "騎馬踏紅塵，長安重到。", 
      "人面依前似花好。", 
      "舊歡才展，又被新愁分了。", 
      "未成雲雨夢，巫山曉。", 
      "千里斷腸，關山古道。", 
      "回首高城似天杳。", 
      "滿懷離恨，付與落花啼鳥。", 
      "故人何處也，青春老。"
    ], 
    "rhythmic": "感皇恩"
  }, 
  {
    "author": "汪存", 
    "paragraphs": [
      "玉京此去春猶淺。", 
      "正雪絮、馬頭零亂。", 
      "姮娥剪就綠雲裳，待來步蟾宮與換。", 
      "明年二月桃花岸。", 
      "棹雙漿、浪平煙暖。", 
      "揚州十里小紅樓，盡捲上珠簾一半。"
    ], 
    "rhythmic": "步蟾宮"
  }, 
  {
    "author": "謝逸", 
    "paragraphs": [
      "豆蔻梢頭春色淺。", 
      "新試紗衣，拂袖東風軟。", 
      "紅日三竿簾幕卷。", 
      "畫樓影裏雙飛燕。", 
      "攏鬢步搖青玉碾。", 
      "缺樣花枝，葉葉蜂兒顫。", 
      "獨倚闌干凝望遠。", 
      "一川菸草平如剪。"
    ], 
    "rhythmic": "蝶戀花"
  }, 
  {
    "author": "謝逸", 
    "paragraphs": [
      "柳絮風輕，梨花雨細。", 
      "春陰院落簾垂地。", 
      "碧溪影裏小橋橫，青帘市上孤煙起。", 
      "鏡約關情，琴心破睡。", 
      "輕寒漠漠侵鴛被。", 
      "酒醒霞散臉邊紅，夢迴山蹙眉間翠。"
    ], 
    "rhythmic": "踏莎行"
  }, 
  {
    "author": "謝逸", 
    "paragraphs": [
      "暄風遲日春光鬧。", 
      "蒲萄水綠搖輕棹。", 
      "兩岸草煙低。", 
      "青山啼子規。", 
      "歸來愁未寢。", 
      "黛淺眉痕沁。", 
      "花影轉廊腰。", 
      "紅添酒面潮。"
    ], 
    "rhythmic": "菩薩蠻"
  }, 
  {
    "author": "謝逸", 
    "paragraphs": [
      "縠紋波面浮鸂鶒。", 
      "蒲芽出水參差碧。", 
      "滿院落梅香。", 
      "柳梢初弄黃。", 
      "衣輕紅袖皺。", 
      "春困花枝瘦。", 
      "睡起玉釵橫。", 
      "隔簾聞曉鶯。"
    ], 
    "rhythmic": "菩薩蠻"
  }, 
  {
    "author": "謝逸", 
    "paragraphs": [
      "楚山削玉雲中碧，影落沙汀。", 
      "秋水澄凝。", 
      "一抹江天雁字橫。", 
      "金錢滿地西風急，紅蓼煙輕。", 
      "簾外砧聲。", 
      "驚起青樓夢不成。"
    ], 
    "rhythmic": "採桑子"
  }, 
  {
    "author": "謝逸", 
    "paragraphs": [
      "冰霜林裏爭先發，獨壓羣花。", 
      "風送清笳。", 
      "更引輕煙淡淡遮。", 
      "抱牆溪水彎環碧，月色清華。", 
      "疏影橫斜。", 
      "恰似林逋處士家。"
    ], 
    "rhythmic": "採桑子"
  }, 
  {
    "author": "謝逸", 
    "paragraphs": [
      "冷猿寒雁淮山遠，風嫋青帘。", 
      "飛雪廉纖。", 
      "莫道空中是撒鹽。", 
      "到時乳鵲喧梧影，曉卷疏簾。", 
      "彩服巡檐。", 
      "索共梅花笑語添。"
    ], 
    "rhythmic": "採桑子"
  }, 
  {
    "author": "謝逸", 
    "paragraphs": [
      "落寞寒香滿院，扶疏清影侵門。", 
      "雪消平野晚煙昏。", 
      "睡起懶勻檀粉。", 
      "皎皎風前玉樹，盈盈月下冰魂。", 
      "南枝春信夜來溫。", 
      "便覺肌膚瘦損。"
    ], 
    "rhythmic": "西江月"
  }, 
  {
    "author": "謝逸", 
    "paragraphs": [
      "花額上堆翠葆，遠山橫處星眸。", 
      "絳宮深鎖暮雲浮。", 
      "月破黃昏時候。", 
      "誰謂霞衣玉簡，便孤綵鳳秦樓。", 
      "桃源不禁昔人遊。", 
      "曾是劉郎邂逅。"
    ], 
    "rhythmic": "西江月"
  }, 
  {
    "author": "謝逸", 
    "paragraphs": [
      "窄袖淺籠溫玉，修眉淡掃遙岑。", 
      "行時雲霧繞衣襟。", 
      "步步蓮生宮錦。", 
      "菊與秋煙共晚，酒隨人意俱深。", 
      "尊前有客動琴心。", 
      "醉後清狂不禁。"
    ], 
    "rhythmic": "西江月"
  }, 
  {
    "author": "謝逸", 
    "paragraphs": [
      "寶柱橫雲雁影，朱弦隔葉鶯聲。", 
      "風生玉脂晚寒清。", 
      "官樣輕黃袖冷。", 
      "飲罷尚留餘意，曲終自有深情。", 
      "歸來江上數峯青。", 
      "梅水橫斜夜永。"
    ], 
    "rhythmic": "西江月"
  }, 
  {
    "author": "謝逸", 
    "paragraphs": [
      "滴滴金盤露冷，蕭蕭玉宇風清。", 
      "長庚入夢曉窗明。", 
      "淡月微雲耿耿。", 
      "松竹五峯秋色，笙歌三市歡聲。", 
      "華堂開宴擁娉婷。", 
      "天上人間共慶。"
    ], 
    "rhythmic": "西江月"
  }, 
  {
    "author": "謝逸", 
    "paragraphs": [
      "青錦纏條配劍，紫絲絡轡飛驄。", 
      "入關意氣喜生風。", 
      "年少胸吞雲夢。", 
      "金闕日高露泣，東華塵軟香紅。", 
      "爭看荀氏第三龍。", 
      "春暖桃花浪涌。"
    ], 
    "rhythmic": "西江月"
  }, 
  {
    "author": "謝逸", 
    "paragraphs": [
      "曉豔最便清露，晚紅偏怯斜陽。", 
      "移根栽近菊花傍。", 
      "蜀錦翻成新樣。", 
      "坐客聯揮玉麈，歌詞細琢瓊章。", 
      "從今故事記溪堂。", 
      "歲歲攜壺共賞。"
    ], 
    "rhythmic": "西江月"
  }, 
  {
    "author": "謝逸", 
    "paragraphs": [
      "木末誰攀新萼，雪消自種前庭。", 
      "莫嫌開過尚盈盈。", 
      "似待詩人醉詠。", 
      "霜後最添妍麗，風中更覺娉婷。", 
      "影搖溪水一灣清。", 
      "妝罷曉臨鸞境。"
    ], 
    "rhythmic": "西江月"
  }, 
  {
    "author": "謝逸", 
    "paragraphs": [
      "密雪未知膚白，夜寒已覺香清。", 
      "振芳堂下月盈庭。", 
      "踏碎橫斜疏影。", 
      "且醉杯中綠蟻，休辭笛裏清聲。", 
      "東君催促子青青。", 
      "滋味要調金鼎。"
    ], 
    "rhythmic": "西江月"
  }, 
  {
    "author": "謝逸", 
    "paragraphs": [
      "雨洗溪光淨，風掀柳帶斜。", 
      "畫樓朱戶玉人家。", 
      "簾外一眉新月、浸梨花。", 
      "金鴨香凝袖，銅荷燭映紗。", 
      "鳳盤宮錦小屏遮。", 
      "夜靜寒生春筍、理琵琶。"
    ], 
    "rhythmic": "南歌子"
  }, 
  {
    "author": "謝逸", 
    "paragraphs": [
      "碧梧翠竹交加影。", 
      "角簟紗廚冷。", 
      "疏雲淡月媚橫塘。", 
      "一陣荷花風起、隔簾香。", 
      "雁橫天末無消息。", 
      "水闊吳山碧。", 
      "刺桐花上蝶翩翩。", 
      "唯有夜深清夢、到郎邊。"
    ], 
    "rhythmic": "虞美人"
  }, 
  {
    "author": "謝逸", 
    "paragraphs": [
      "角聲吹散梅梢雪。", 
      "疏影黃昏月。", 
      "落英點點拂闌干。", 
      "風送清香滿院、作輕寒。", 
      "花瓷羯鼓催行酒。", 
      "紅袖摻摻手。", 
      "曲聲未徹寶杯空。", 
      "飲罷香薰翠被、錦屏中。"
    ], 
    "rhythmic": "虞美人"
  }, 
  {
    "author": "謝逸", 
    "paragraphs": [
      "風前玉樹瑲金韻。", 
      "碧落佳期近。", 
      "疏雲影裏鵲橋低。", 
      "檐外一彎新月、印修眉。", 
      "星河漸曉銅壺噎。", 
      "又是經年別。", 
      "此情莫與玉人知。", 
      "引起舊家離恨、淚珠垂。"
    ], 
    "rhythmic": "虞美人"
  }, 
  {
    "author": "謝逸", 
    "paragraphs": [
      "簾外雨。", 
      "洗盡楚鄉殘暑。", 
      "白露影邊霞一縷。", 
      "紺碧江天暮。", 
      "瀋水煙橫香霧。", 
      "茗碗淺浮瓊乳。", 
      "臥聽鷓鴣啼竹塢。", 
      "竹風清院宇。"
    ], 
    "rhythmic": "謁金門"
  }, 
  {
    "author": "謝逸", 
    "paragraphs": [
      "花落鶯啼春暮。", 
      "陌上綠楊飛絮。", 
      "金鴨晚香寒，人在洞房深處。", 
      "無語。", 
      "無語。", 
      "葉上數聲疏雨。"
    ], 
    "rhythmic": "如夢令"
  }, 
  {
    "author": "謝逸", 
    "paragraphs": [
      "門外落花流水。", 
      "日暖杜鵑聲碎。", 
      "蕃馬小屏風，一枕畫堂春睡。", 
      "如醉。", 
      "如醉。", 
      "正是困人天氣。"
    ], 
    "rhythmic": "如夢令"
  }, 
  {
    "author": "謝逸", 
    "paragraphs": [
      "蘆花飄雪迷洲渚。", 
      "送秋水、連天去。", 
      "一葉小舟橫別浦。", 
      "數聲鴻雁，兩行鷗鷺。", 
      "天淡瀟湘暮。", 
      "蓬窗醉夢驚簫鼓。", 
      "回首青樓在何處。", 
      "柳岸風輕吹殘暑。", 
      "菊開青蕊，葉飛紅樹。", 
      "江上瀟瀟雨。"
    ], 
    "rhythmic": "青玉案"
  }, 
  {
    "author": "謝逸", 
    "paragraphs": [
      "疏雨洗煙波，雨過滿江秋色。", 
      "風起白鷗零亂，破嵐光深碧。", 
      "荻花楓葉只供愁，清吟寫岑寂。", 
      "吟罷倚闌無語，聽一聲羌笛。"
    ], 
    "rhythmic": "好事近"
  }, 
  {
    "author": "謝逸", 
    "paragraphs": [
      "木落江寒秋色晚，颼颼吹帽風輕。", 
      "丹楓樓外搗衣聲。", 
      "登高懷遠，山影雁邊橫。", 
      "露染宮黃庭菊淺，茱萸煙拂紅輕。", 
      "尊前誰整醉冠傾。", 
      "酒香薰臉，落日斷霞明。"
    ], 
    "rhythmic": "臨江仙"
  }, 
  {
    "author": "謝逸", 
    "paragraphs": [
      "玉樹臨風賓欲散，黃昏約馬嘶庭。", 
      "幽歡未盡有餘清。", 
      "瓊糜方一啜，銀燭已雙擎。", 
      "坐久香津生齒頰，何須五斗消酲。", 
      "豔歌聲裏醉魂醒。", 
      "明年思此會，旌旆想登瀛。"
    ], 
    "rhythmic": "臨江仙"
  }, 
  {
    "author": "謝逸", 
    "paragraphs": [
      "荷花風細。", 
      "乞巧樓中涼似水。", 
      "天幕低垂。", 
      "新月彎環淺暈眉。", 
      "橋橫烏鵲。", 
      "不負年年雲外約。", 
      "殘漏疏鍾。", 
      "腸斷朝霞一縷紅。"
    ], 
    "rhythmic": "減字木蘭花"
  }, 
  {
    "author": "謝逸", 
    "paragraphs": [
      "疏疏密密。", 
      "薝蔔林中飛玉出。", 
      "妒舞欺梅。", 
      "悠揚隨風去卻回。", 
      "遙岑玉刻。", 
      "不見雲中浮寸碧。", 
      "夜色清妍。", 
      "庭下交光月午天。"
    ], 
    "rhythmic": "減字木蘭花"
  }, 
  {
    "author": "謝逸", 
    "paragraphs": [
      "秋水無痕清見底。", 
      "蓼花汀上西風起。", 
      "一葉小舟煙霧裏。", 
      "蘭棹艤。", 
      "柳條帶雨穿雙鯉。", 
      "自嘆直鉤無處使。", 
      "笛聲吹徹雲山翠。", 
      "膾落霜刀紅縷細。", 
      "新酒美。", 
      "醉來獨枕莎衣睡。"
    ], 
    "rhythmic": "漁家傲"
  }, 
  {
    "author": "謝逸", 
    "paragraphs": [
      "曉風殘角。", 
      "月裏梅花落。", 
      "宿酒醒時滋味惡。", 
      "翠被輕寒漠漠。", 
      "夢迴一點相思。", 
      "遠山暗蹙雙眉。", 
      "不覺肌膚瘦玉，但知帶減腰圍。"
    ], 
    "rhythmic": "清平樂"
  }, 
  {
    "author": "謝逸", 
    "paragraphs": [
      "花邊柳際。", 
      "已漸知春意。", 
      "歸信不知何日是。", 
      "舊恨欲拚無計。", 
      "故人零落西東。", 
      "題詩待倩歸鴻。", 
      "惟有多情芳草，年年處處相逢。"
    ], 
    "rhythmic": "清平樂"
  }, 
  {
    "author": "謝逸", 
    "paragraphs": [
      "霜清木落，深院簾櫳靜。", 
      "池面捲菸波，瑩香水、一奩明鏡。", 
      "修筠拂檻，疏翠挽嬋娟，山霧斂，水雲收，野闊江天迥。", 
      "紅消醉玉，酒面風前醒。", 
      "羅幕護輕寒，錦屏空、金爐燼冷。", 
      "星橫參昴，梅徑月黃昏，清夢覺，淺眉顰，窗外橫斜影。"
    ], 
    "rhythmic": "驀山溪"
  }, 
  {
    "author": "謝逸", 
    "paragraphs": [
      "弄晴數點梨梢雨。", 
      "門外畫橋寒食路。", 
      "杜鵑飛破草間煙，蛺蝶惹殘花底露。", 
      "東君著意憐樊素。", 
      "一段韶華都付與。", 
      "妝成不管露桃嗔，舞罷從教風柳妒。"
    ], 
    "rhythmic": "玉樓春"
  }, 
  {
    "author": "謝逸", 
    "paragraphs": [
      "橫塘暈淺琉璃瑩。", 
      "綠葉陰濃庭院靜。", 
      "櫻桃熟後麥秋涼，芍藥開時槐夏永。", 
      "蓬萊閣下紅塵境。", 
      "青羽扇低搖鳳影。", 
      "庭前玉樹一枝春，香霧和煙新月冷。"
    ], 
    "rhythmic": "玉樓春"
  }, 
  {
    "author": "謝逸", 
    "paragraphs": [
      "箇中懷抱誰排遣。", 
      "惻惻輕寒風剪剪。", 
      "細絲梅蕊晚香濃，爭似柳梢春色淺。", 
      "嬌叱道字歌聲軟。", 
      "醉後微渦回笑魘。", 
      "更無卓氏白頭吟，只有盧郎年少恨。"
    ], 
    "rhythmic": "玉樓春"
  }, 
  {
    "author": "謝逸", 
    "paragraphs": [
      "青錢點水圓荷綠。", 
      "解籜新篁森嫩玉。", 
      "輕風冉冉楝花香，小雨絲絲梅子熟。", 
      "華堂燭燼零金粟。", 
      "人在洞天三十六。", 
      "昭華吹徹管聲寒，聲入壽觴紅浪蹙。"
    ], 
    "rhythmic": "玉樓春"
  }, 
  {
    "author": "謝逸", 
    "paragraphs": [
      "畫燭籠紗紅影亂，門外紫騮嘶。", 
      "分破雲團月影虧。", 
      "雪浪皺清漪。", 
      "捧碗纖纖春筍瘦，乳霧泛冰瓷。", 
      "兩袖清風拂袖飛。", 
      "歸去酒醒時。"
    ], 
    "rhythmic": "武陵春"
  }, 
  {
    "author": "謝逸", 
    "paragraphs": [
      "拍岸蒲萄江水碧，柳帶挽歸艎。", 
      "破悶琴風繞袖涼。", 
      "蔌蔌楝花香。", 
      "淡煙疏雨隨宜好，何處不瀟湘。", 
      "願作雙飛老鳳皇。", 
      "莫學野鴛鴦。"
    ], 
    "rhythmic": "武陵春"
  }, 
  {
    "author": "謝逸", 
    "paragraphs": [
      "料峭小桃風。", 
      "凝淡春容。", 
      "寶燈山列半天中。", 
      "麗服靚妝攜手處，笑語匆匆。", 
      "酒滴小槽紅。", 
      "一飲千鍾。", 
      "銅荷擎燭絳紗籠。", 
      "歸去笙歌暄院落，月照簾櫳。"
    ], 
    "rhythmic": "浪淘沙"
  }, 
  {
    "author": "謝逸", 
    "paragraphs": [
      "桐葉成陰拂畫檐。", 
      "清風涼處卷疏簾。", 
      "紅綃舞袖縈腰柳，碧玉眉心媚臉蓮。", 
      "愁滿眼，水連天。", 
      "香箋小字倩誰傳。", 
      "梅黃楚岸垂垂雨，草碧吳江淡淡煙。"
    ], 
    "rhythmic": "鷓鴣天"
  }, 
  {
    "author": "謝逸", 
    "paragraphs": [
      "金節平分院落涼。", 
      "黃昏簾幕卷西廂。", 
      "冰輪碾碎粼粼碧，玉斧修成練練光。", 
      "低照戶，巧侵牀。", 
      "錦袍起舞謫仙狂。", 
      "鵲飛影裏觥籌亂，桂子風前笑語香。"
    ], 
    "rhythmic": "鷓鴣天"
  }, 
  {
    "author": "謝逸", 
    "paragraphs": [
      "紅暈香腮粉末勻。", 
      "梳妝閒淡穩精神。", 
      "誰知碧嶂清溪畔，也有姚家一朵春。", 
      "眉黛淺，誰爲顰。", 
      "莫將心事付朝雲。", 
      "坐中有客腸應斷，忘了酴醿架下人。"
    ], 
    "rhythmic": "鷓鴣天"
  }, 
  {
    "author": "謝逸", 
    "paragraphs": [
      "水闊天低雁字橫。", 
      "小春時節晚寒清。", 
      "梅梢月上紛紛白，竹塢風來冉冉輕。", 
      "人似玉，酒如澠。", 
      "入關意氣喜風生。", 
      "坐中有客聯鑣去，誰唱陽關第四聲。"
    ], 
    "rhythmic": "鷓鴣天"
  }, 
  {
    "author": "謝逸", 
    "paragraphs": [
      "樓閣簾垂乳燕飛。", 
      "圓荷細細點清溪。", 
      "薰風破悶晚涼時。", 
      "玉軫琴邊蘭思遠，霜紈扇裏翠眉低。", 
      "揉藍衫子鬧蜂兒。"
    ], 
    "rhythmic": "浣溪沙"
  }, 
  {
    "author": "謝逸", 
    "paragraphs": [
      "六曲闌干翠幕垂。", 
      "香燼冷金猊。", 
      "日高花外囀黃鸝。", 
      "春睡覺、酒醒時。", 
      "草青南浦，雲橫西塞，錦字杳無期。", 
      "東風只送柳綿飛。", 
      "全不管、寄相思。"
    ], 
    "rhythmic": "燕歸樑"
  }, 
  {
    "author": "謝逸", 
    "paragraphs": [
      "楝花飄砌。", 
      "蔌蔌清香細。", 
      "梅雨過，蘋風起。", 
      "情隨湘水遠，夢繞吳峯翠。", 
      "琴書倦，鷓鴣喚起南窗睡。", 
      "密意無人寄。", 
      "幽恨憑誰洗。", 
      "修竹畔，疏簾裏。", 
      "歌餘塵拂扇，舞罷風掀袂。", 
      "人散後，一鉤淡月天如水。"
    ], 
    "rhythmic": "千秋歲"
  }, 
  {
    "author": "謝逸", 
    "paragraphs": [
      "淺色染春衣。", 
      "衣上雙雙小雁飛。", 
      "袖卷藕絲寒玉瘦，彈棋。", 
      "贏得尊前酒一卮。", 
      "冰雪拂胭脂。", 
      "絳蠟香融落日西。", 
      "唱徹陽關人慾去，依依。", 
      "醉眼橫波翠黛低。"
    ], 
    "rhythmic": "南鄉子"
  }, 
  {
    "author": "謝逸", 
    "paragraphs": [
      "霜砧聲急。", 
      "瀟瀟疏雨梧桐溼。", 
      "無言獨倚闌干立。", 
      "簾卷黃昏，一陣西風入。", 
      "年時畫閣佳賓集。", 
      "玉人檀板當筵執。", 
      "銀瓶已斷絲繩汲。", 
      "莫話前歡，忍對屏山泣。"
    ], 
    "rhythmic": "醉落魄・一斛珠"
  }, 
  {
    "author": "謝逸", 
    "paragraphs": [
      "蝶飛菸草，鶯啼雲樹，滿院垂楊陰綠。", 
      "輕風飄散杏梢紅，更吹皺、池波如縠。", 
      "珠簾日晚，銀屏人散，樓上醉橫霜竹。", 
      "一春若道不相思，緣底事、紅綃褪玉。"
    ], 
    "rhythmic": "鵲橋仙"
  }, 
  {
    "author": "謝逸", 
    "paragraphs": [
      "一江秋水碧灣灣。", 
      "繞青山。", 
      "玉連環。", 
      "簾幕低垂，人在畫圖間。", 
      "閒抱琵琶尋舊曲，彈未了，意闌珊。", 
      "飛鴻數點拂雲端。", 
      "倚闌看。", 
      "楚天寒。", 
      "擬倩東風，吹夢到長安。", 
      "恰似梨花春帶雨，愁滿眼，淚闌干。"
    ], 
    "rhythmic": "江神子・江城子"
  }, 
  {
    "author": "謝逸", 
    "paragraphs": [
      "杏花村館酒旗風。", 
      "水溶溶。", 
      "揚殘紅。", 
      "野渡舟橫，楊柳綠陰濃。", 
      "望斷江南山色遠。", 
      "人不見，草連空。", 
      "夕陽樓外晚煙籠。", 
      "粉香融。", 
      "淡眉峯。", 
      "記得年時，相見畫屏中。", 
      "只有關山今夜月，千里外，素光同。"
    ], 
    "rhythmic": "江神子・江城子"
  }, 
  {
    "author": "謝逸", 
    "paragraphs": [
      "九日登高，倚樓人在秋空半。", 
      "汝江如練。", 
      "碧影涵雲巘。", 
      "醉看茱萸，定是明年健。", 
      "清尊滿。", 
      "菊花黃淺。", 
      "偏入陶潛眼。"
    ], 
    "rhythmic": "點絳脣"
  }, 
  {
    "author": "謝逸", 
    "paragraphs": [
      "金氣秋分，風清露冷秋期半。", 
      "涼蟾光滿。", 
      "桂子飄香遠。", 
      "素練寬衣，仙仗明飛觀。", 
      "霓裳亂。", 
      "銀橋人散。", 
      "吹徹昭華管。"
    ], 
    "rhythmic": "點絳脣"
  }, 
  {
    "author": "謝逸", 
    "paragraphs": [
      "風剪冰花飛零亂。", 
      "映梅梢、素影搖清淺。", 
      "繡幄寒輕，蘭薰煙暖。", 
      "豔歌催得金荷卷。", 
      "遊樑已覺相如倦。", 
      "憶去年、舟渡淮南岸。", 
      "別後銷魂，冷猿寒雁。", 
      "角聲只送黃昏怨。"
    ], 
    "rhythmic": "七娘子"
  }, 
  {
    "author": "謝逸", 
    "paragraphs": [
      "煙雨冪橫塘，紺色涵清淺。", 
      "誰把幷州快剪刀，剪取吳江半。", 
      "隱几岸烏巾，細葛含風軟。", 
      "不見柴桑避俗翁，心共孤雲遠。"
    ], 
    "rhythmic": "卜算子"
  }, 
  {
    "author": "謝逸", 
    "paragraphs": [
      "花枝破蕾柳梢青。", 
      "春寒拂面輕。", 
      "一眉新月影三星。", 
      "銅荷燭燼零。", 
      "低鳳扇，嫋霓旌。", 
      "珊珊環佩聲。", 
      "坐間誰識許飛瓊。", 
      "對郎仙骨清。"
    ], 
    "rhythmic": "醉桃源・阮郎歸"
  }, 
  {
    "author": "謝逸", 
    "paragraphs": [
      "風飄萬點落花飛。", 
      "殘紅枝上稀。", 
      "平蕪葉上淡煙迷。", 
      "那堪春鳥啼。", 
      "風細細，日遲遲。", 
      "輕紗疊雪衣。", 
      "多情多病懶追隨。", 
      "玉人應恨伊。"
    ], 
    "rhythmic": "醉桃源・阮郎歸"
  }, 
  {
    "author": "謝逸", 
    "paragraphs": [
      "晨光曉色掃檐晶。", 
      "寒齋蝶夢驚。", 
      "亂飄鴛瓦細無聲。", 
      "遊揚柳絲輕。", 
      "書幌冷，竹窗明。", 
      "柴門只獨扃。", 
      "一尊濁酒爲誰傾。", 
      "梅花相對清。"
    ], 
    "rhythmic": "醉桃源・阮郎歸"
  }, 
  {
    "author": "謝逸", 
    "paragraphs": [
      "臨川好，柳岸轉平沙。", 
      "門外澄江丞相宅，壇前喬木列仙家。", 
      "春到滿城花。", 
      "行樂處，舞袖卷輕紗。", 
      "謾摘青梅嘗煮酒，旋煎白雪試新茶。", 
      "明月上檐牙。"
    ], 
    "rhythmic": "望江南・憶江南"
  }, 
  {
    "author": "謝逸", 
    "paragraphs": [
      "臨川好，山影碧波搖。", 
      "魚躍冰池飛玉尺，雲橫石廩拂鮫綃。", 
      "高樹竹蕭蕭。", 
      "寒食近，湖水綠平橋。", 
      "繁杏梢頭張錦旆，垂楊陰裏系蘭橈。", 
      "遊客解金貂。"
    ], 
    "rhythmic": "望江南・憶江南"
  }, 
  {
    "author": "謝逸", 
    "paragraphs": [
      "香肩輕拍。", 
      "尊前忍聽，一聲將息。", 
      "昨夜濃歡，今朝別酒，明日行客。", 
      "後回來則須來，便去也、如何去得。", 
      "無限離情，無窮江水，無邊山色。"
    ], 
    "rhythmic": "柳梢青"
  }, 
  {
    "author": "夏倪", 
    "paragraphs": [
      "江涵曉日。", 
      "盪漾波光搖槳入。", 
      "笑指浯溪。", 
      "漫叟雄文鎖翠微。", 
      "休嗟不偶。", 
      "歸到中州何處有。", 
      "獨立風煙。", 
      "湘水浯臺總接天。"
    ], 
    "rhythmic": "減字木蘭花"
  }, 
  {
    "author": "晁衝之", 
    "paragraphs": [
      "黯黯離懷，向東門繫馬，南浦移舟。", 
      "薰風亂飛燕子，時下輕鷗。", 
      "無情渭水，問誰教、日日東流。", 
      "常是送、行人去後，煙波一向離愁。", 
      "回首舊遊如夢，記踏青殢飲，拾翠狂遊。", 
      "無端彩雲易散，覆水難收。", 
      "風流未老，拚千金，重入揚州。", 
      "應又是、當年載酒，依前名佔青樓。"
    ], 
    "rhythmic": "漢宮春"
  }, 
  {
    "author": "晁衝之", 
    "paragraphs": [
      "目斷江南千里，灞橋一望，煙水微茫。", 
      "盡鎖重門，人去暗度流光。", 
      "雨輕輕，梨花院落，風淡淡、楊柳池塘。", 
      "恨偏長。", 
      "佩沈湘浦，雲散高唐。", 
      "清狂。", 
      "重來一夢，手搓梅子，煮酒初嘗。", 
      "寂寞經春，小橋依舊燕飛忙。", 
      "玉鉤欄、憑多漸暖，金縷枕、別久猶香。", 
      "最難忘。", 
      "看花南陌，待月西廂。"
    ], 
    "rhythmic": "玉蝴蝶"
  }, 
  {
    "author": "晁衝之", 
    "paragraphs": [
      "小閣倚晴空，數聲鍾定。", 
      "斗柄寒垂暮天淨。", 
      "向來殘酒，盡被曉風吹醒。", 
      "眼前還認得，當時景。", 
      "舊恨與新愁，不堪重省。", 
      "自嘆多情更多病。", 
      "綺窗猶在，敲遍闌干誰應。", 
      "斷腸明月下，梅搖影。"
    ], 
    "rhythmic": "感皇恩"
  }, 
  {
    "author": "晁衝之", 
    "paragraphs": [
      "蝴蝶滿西園，啼鶯無數。", 
      "水閣橋南路。", 
      "凝佇。", 
      "兩行煙柳，吹落一池飛絮。", 
      "鞦韆斜掛起，人何處。", 
      "把酒勸君，閒愁莫訴。", 
      "留取笙歌住。", 
      "休去。", 
      "幾多春色，禁得許多風雨。", 
      "海棠花謝也，君知否。"
    ], 
    "rhythmic": "感皇恩"
  }, 
  {
    "author": "晁衝之", 
    "paragraphs": [
      "寒食不多時，牡丹初賣。", 
      "小院重簾燕飛礙。", 
      "昨宵風雨，只有一分春在，今朝猶自得，陰晴快。", 
      "熟睡起來，宿酲微帶。", 
      "不惜羅襟搵眉黛，日高梳洗，看著花陰移改。", 
      "笑摘雙杏子，連枝戴。"
    ], 
    "rhythmic": "感皇恩"
  }, 
  {
    "author": "晁衝之", 
    "paragraphs": [
      "雙舸亭亭橫晚渚，城中飛觀嵯峨。", 
      "畫橋燈火照清波。", 
      "玉鉤平浸水，金鎖半瀋河。", 
      "試問無情堤上柳，也應厭聽離歌。", 
      "人生無奈別離何。", 
      "夜長嫌夢短，淚少怕愁多。"
    ], 
    "rhythmic": "臨江仙"
  }, 
  {
    "author": "晁衝之", 
    "paragraphs": [
      "憶昔西池池上飲，年年多少歡娛。", 
      "別來不寄一行書。", 
      "尋常相見了，猶道不如初。", 
      "安穩錦屏今夜夢，月明好度江湖。", 
      "相思休問定何如。", 
      "情知春去後，管得落花無。"
    ], 
    "rhythmic": "臨江仙", 
    "tags": [
      "宋詞三百首"
    ]
  }, 
  {
    "author": "晁衝之", 
    "paragraphs": [
      "謾道追歡惟九日，年年此恨偏濃。", 
      "今朝吹帽與誰同。", 
      "黃花都未拆，和淚泣西風。", 
      "應恐登臨腸更斷，故交煙雨迷空。", 
      "爲君一曲送飛鴻。", 
      "誰能推轂我，深入醉鄉中。"
    ], 
    "rhythmic": "臨江仙"
  }, 
  {
    "author": "晁衝之", 
    "paragraphs": [
      "浦口潮來沙尾漲。", 
      "危檣半落帆遊漾，水調不知何處唱。", 
      "風淡蕩。", 
      "鱖魚吹起桃花浪。", 
      "雪盡小橋梅總放。", 
      "層樓一任愁人上。", 
      "萬里長安回首望。", 
      "山四向。", 
      "澄江日色如春釀。"
    ], 
    "rhythmic": "漁家傲"
  }, 
  {
    "author": "晁衝之", 
    "paragraphs": [
      "一夜東風，吹散柳梢殘雪。", 
      "御樓煙暖，正鰲山對結。", 
      "簫鼓向晚，鳳輦初歸宮闕。", 
      "千門燈火，九街風月。", 
      "繡閣人人，乍喜遊、困又歇。", 
      "笑勻妝面，把朱簾半揭。", 
      "嬌波向人，手拈玉梅低說。", 
      "相逢常是，上元時節。"
    ], 
    "rhythmic": "傳言玉女"
  }, 
  {
    "author": "晁衝之", 
    "paragraphs": [
      "簾外新來雙燕。", 
      "珠閣瓊樓穿遍。", 
      "香徑得泥歸，飛蹙池塘波面。", 
      "誰見。", 
      "誰見。", 
      "春晚昭陽宮殿。"
    ], 
    "rhythmic": "如夢令"
  }, 
  {
    "author": "晁衝之", 
    "paragraphs": [
      "牆外轆轤金並。", 
      "驚夢瞢騰初省。", 
      "深院閉斜陽，燕入陰陰簾影。", 
      "人靜。", 
      "人靜。", 
      "花落鳥啼風定。"
    ], 
    "rhythmic": "如夢令"
  }, 
  {
    "author": "晁衝之", 
    "paragraphs": [
      "門在垂楊陰裏。", 
      "樓枕曲江春水。", 
      "一陣牡丹風，香壓滿園花氣。", 
      "沈醉。", 
      "沈醉。", 
      "不記綠窗先睡。"
    ], 
    "rhythmic": "如夢令"
  }, 
  {
    "author": "晁衝之", 
    "paragraphs": [
      "帽落宮花，衣惹御香，鳳輦晚來初過。", 
      "鶴降詔飛，龍擎燭戲，端門萬枝燈火。", 
      "滿城車馬，對明月、有誰閒坐。", 
      "任狂遊，更許傍禁街，不局金鎖。", 
      "玉樓人、暗中擲果。", 
      "珍簾下、笑著春衫嫋娜。", 
      "素蛾繞釵，輕蟬撲鬢，垂垂柳絲梅朵。", 
      "夜闌飲散，但贏得、翠翹雙嚲。", 
      "醉歸來，又重向、曉窗梳裹。"
    ], 
    "rhythmic": "上林春慢"
  }, 
  {
    "author": "晁衝之", 
    "paragraphs": [
      "瀟灑江梅，向竹梢稀處，橫兩三枝。", 
      "東君也不愛惜，雪壓風欺。", 
      "無情燕子，怕春寒、輕失佳期。", 
      "惟是有、南來歸雁，年年長見開時。", 
      "清淺小溪如練，問玉堂何似，茅舍疏籬。", 
      "傷心故人去後，冷落新詩。", 
      "微雲淡月，對孤芳、分付他誰。", 
      "空自倚，清香未減，風流不在人知。"
    ], 
    "rhythmic": "漢宮春"
  }, 
  {
    "author": "晁衝之", 
    "paragraphs": [
      "碧水浮瓜紋簟前。", 
      "只知閒枕手，不成眠。", 
      "晚雲如火雨晴天。", 
      "輕雲遠，亭外一聲蟬。", 
      "池館幾年年。", 
      "倚闌催小艇，採新蓮。", 
      "多情還到芰荷邊。", 
      "應相憶，折藕看絲牽。"
    ], 
    "rhythmic": "小重山"
  }, 
  {
    "author": "蘇庠", 
    "paragraphs": [
      "本是白蘋洲畔客，虎符臥鎮江城。", 
      "歸來猶得趁鷗盟。", 
      "柳絲搖曉市，杜若遍芳汀。", 
      "莫惜飛觴仍墮幘，柳邊依約鶯聲。", 
      "水秋鱸熟正關情。", 
      "只愁宣室召，未許釣船輕。"
    ], 
    "rhythmic": "臨江仙"
  }, 
  {
    "author": "蘇庠", 
    "paragraphs": [
      "獵獵風蒲初暑過，蕭然庭戶秋清。", 
      "野航渡口帶煙橫。", 
      "晚山千萬疊，別鶴兩三聲。", 
      "秋水芙蓉聊蕩槳，一樽同破愁城。", 
      "蓼花灘上白鷗明。", 
      "暮雲連極浦，急雨暗長汀。"
    ], 
    "rhythmic": "臨江仙"
  }, 
  {
    "author": "蘇庠", 
    "paragraphs": [
      "疊嶂曉埋煙雨。", 
      "忽作飛花無數。", 
      "整整復斜斜，來伴南枝清苦。", 
      "日暮。", 
      "日暮。", 
      "何許雲林煙樹。"
    ], 
    "rhythmic": "如夢令"
  }, 
  {
    "author": "蘇庠", 
    "paragraphs": [
      "軍書未息梅仍破。", 
      "穿市溪流過。", 
      "病來無處不關情。", 
      "一夜鳴榔急雨、雜灘聲。", 
      "飄零無復還山夢。", 
      "雲屋春寒重。", 
      "山連積水水連空。", 
      "溪上青蒲短短、柳重重。"
    ], 
    "rhythmic": "虞美人"
  }, 
  {
    "author": "蘇庠", 
    "paragraphs": [
      "水榭風微玉枕涼。", 
      "牙牀角簟藕花香。", 
      "野塘煙雨罩鴛鴦。", 
      "紅蓼渡頭青嶂遠，綠蘋波上白鷗雙。", 
      "淋浪淡墨水雲鄉。"
    ], 
    "rhythmic": "浣溪沙"
  }, 
  {
    "author": "蘇庠", 
    "paragraphs": [
      "何處所。", 
      "門外冷雲堆浦。", 
      "竹裏江梅寒未吐。", 
      "茅屋疏疏雨。", 
      "誰遣愁來如許。", 
      "小立野塘官渡。", 
      "手種凌霄今在否。", 
      "柳浪迷煙渚。"
    ], 
    "rhythmic": "謁金門"
  }, 
  {
    "author": "蘇庠", 
    "paragraphs": [
      "楊柳渡。", 
      "醉著青鞋歸去。", 
      "點點沙鷗何處所。", 
      "十里菰蒲雨。", 
      "抖擻向來塵土。", 
      "臥看碧山雲度。", 
      "寄語故時猿鶴侶。", 
      "未見心先許。"
    ], 
    "rhythmic": "謁金門"
  }, 
  {
    "author": "蘇庠", 
    "paragraphs": [
      "楓落河梁野水秋。", 
      "澹煙衰草接郊丘。", 
      "醉眠小塢黃茅店，夢倚高城赤葉樓。", 
      "天杳杳，路悠悠。", 
      "鈿箏歌扇等閒休。", 
      "灞橋楊柳年年恨，鴛浦芙蓉葉葉愁。"
    ], 
    "rhythmic": "鷓鴣天"
  }, 
  {
    "author": "蘇庠", 
    "paragraphs": [
      "梅妒晨妝雪妒輕。", 
      "遠山依約學眉青。", 
      "樽前無復歌金縷，夢覺空餘月滿林。", 
      "魚與雁，兩浮沈。", 
      "淺顰微笑總關心。", 
      "相思恰似江南柳，一夜春風一夜深。"
    ], 
    "rhythmic": "鷓鴣天"
  }, 
  {
    "author": "蘇庠", 
    "paragraphs": [
      "秋入蒹葭小雁行。", 
      "參差飛墮水雲鄉。", 
      "直須銀甲供春筍，且滴糟牀覆羽觴。", 
      "風壓幕，月侵廊。", 
      "江南江北夜茫茫。", 
      "懸知上馬啼鵑夢，一夜驚飛寶鴨香。"
    ], 
    "rhythmic": "鷓鴣天"
  }, 
  {
    "author": "蘇庠", 
    "paragraphs": [
      "杖頭挑得布囊行。", 
      "活計有誰爭。", 
      "不肯侯家五鼎，碧澗一杯羹。", 
      "溪上月，嶺頭雲。", 
      "不勞耕。", 
      "甕中春色，枕上華胥，便是長生。"
    ], 
    "rhythmic": "訴衷情"
  }, 
  {
    "author": "蘇庠", 
    "paragraphs": [
      "倦投林樾當誅茅。", 
      "鴻雁響寒郊。", 
      "溪上晚來楊柳，月露洗煙梢。", 
      "霜後渚，水分槽。", 
      "尚平橋。", 
      "客牀歸夢，何必江南，門接雲濤。"
    ], 
    "rhythmic": "訴衷情"
  }, 
  {
    "author": "蘇庠", 
    "paragraphs": [
      "西園風暖落花時。", 
      "綠陰鶯亂啼。", 
      "倚闌無語惜芳菲。", 
      "絮飛蝴蝶飛。", 
      "緣底事，減腰圍。", 
      "遣愁愁著眉。", 
      "波連春渚暮天垂。", 
      "燕歸人未歸。"
    ], 
    "rhythmic": "阮郎歸"
  }, 
  {
    "author": "蘇庠", 
    "paragraphs": [
      "冰勒輕颸，綠痕初漲回塘水。", 
      "柳洲煙際。", 
      "白鷺翹沙嘴。", 
      "箬笠青蓑，未減貂蟬貴。", 
      "雲濤裏。", 
      "醉眠篷底。", 
      "不屬人間世。"
    ], 
    "rhythmic": "點絳脣"
  }, 
  {
    "author": "蘇庠", 
    "paragraphs": [
      "北風振野雲平屋。", 
      "寒溪淅淅流冰谷。", 
      "落日送歸鴻。", 
      "夕嵐千萬重。", 
      "荒坡垂斗柄。", 
      "直北鄉山近。", 
      "何必苦言歸。", 
      "石亭春滿枝。"
    ], 
    "rhythmic": "菩薩蠻"
  }, 
  {
    "author": "蘇庠", 
    "paragraphs": [
      "園林寂寂春歸去。", 
      "濛濛柳下飛香絮。", 
      "野水接雲橫。", 
      "綠煙啼曉鶯。", 
      "江南鶗鴂夢。", 
      "山色朝來重。", 
      "小艇小灣頭。", 
      "蘋花蘋葉洲。"
    ], 
    "rhythmic": "菩薩蠻"
  }, 
  {
    "author": "蘇庠", 
    "paragraphs": [
      "短船誰泊蒹葭渚。", 
      "夜深遠火明漁浦。", 
      "卻憶槿花籬。", 
      "春聲穿竹溪。", 
      "雲山如昨好。", 
      "人自垂垂老。", 
      "心事有誰知。", 
      "月明霜滿枝。"
    ], 
    "rhythmic": "菩薩蠻"
  }, 
  {
    "author": "蘇庠", 
    "paragraphs": [
      "眼中疊疊煙中樹。", 
      "晚雲點點翻荷雨。", 
      "鷗泛渚邊煙。", 
      "綠蒲秋滿川。", 
      "未成江海去。", 
      "聊作林塘主。", 
      "客恨闊無津。", 
      "風斜白氎巾。"
    ], 
    "rhythmic": "菩薩蠻"
  }, 
  {
    "author": "蘇庠", 
    "paragraphs": [
      "年時憶著花前醉。", 
      "而今花落人憔悴。", 
      "麥浪卷晴川。", 
      "杜鵑聲可憐。", 
      "有書無雁寄。", 
      "初夏槐風細。", 
      "家在落霞邊。", 
      "愁逢江月圓。"
    ], 
    "rhythmic": "菩薩蠻"
  }, 
  {
    "author": "蘇庠", 
    "paragraphs": [
      "照溪梅雪和煙墮。", 
      "寒林漠漠愁煙鎖。", 
      "客恨渺無涯。", 
      "雁來人憶家。", 
      "遠山疑帶雨。", 
      "一線雲間語。", 
      "霜月又嬋娟。", 
      "江南若個邊。"
    ], 
    "rhythmic": "菩薩蠻"
  }, 
  {
    "author": "蘇庠", 
    "paragraphs": [
      "春波灩灩浮春渚。", 
      "綠陰一徑風兼雨。", 
      "又作去年時。", 
      "綠深垂蔓籬。", 
      "故山歸興動。", 
      "江北江南夢。", 
      "白髮故相欺。", 
      "星星如有期。"
    ], 
    "rhythmic": "菩薩蠻"
  }, 
  {
    "author": "蘇庠", 
    "paragraphs": [
      "江雲疊疊遮鴛浦。", 
      "江水無情留薄暮。", 
      "歸帆初張葦邊風，客夢不禁篷背雨。", 
      "渚花不解留人住。", 
      "只作深愁無盡處。", 
      "白沙煙樹有無中，雁落滄洲何處所。"
    ], 
    "rhythmic": "木蘭花・玉樓春"
  }, 
  {
    "author": "蘇庠", 
    "paragraphs": [
      "斷崖流水。", 
      "香度青林底。", 
      "元配騷人蘭與芷。", 
      "不數春風桃李。", 
      "淮南叢桂小山。", 
      "詩翁合得攀翻。", 
      "身到十洲三島，心遊萬壑千巖。"
    ], 
    "rhythmic": "清平樂"
  }, 
  {
    "author": "祖可", 
    "paragraphs": [
      "誰向江頭遣恨濃。", 
      "碧波流不斷，楚山重。", 
      "柳煙和雨隔疏鍾。", 
      "黃昏後，羅幕更朦朧。", 
      "桃李小園空。", 
      "阿誰猶笑語，拾殘紅。", 
      "珠簾卷盡落花風。", 
      "人不見，春在綠蕪中。"
    ], 
    "rhythmic": "小重山"
  }, 
  {
    "author": "祖可", 
    "paragraphs": [
      "西風簌簌低紅葉。", 
      "梧桐影裏銀河匝。", 
      "夢破畫簾垂。", 
      "月明烏鵲飛。", 
      "新愁知幾許。", 
      "欲似絲千縷。", 
      "雁已不堪聞。", 
      "砧聲何處村。"
    ], 
    "rhythmic": "菩薩蠻"
  }, 
  {
    "author": "祖可", 
    "paragraphs": [
      "誰能畫取沙邊雨。", 
      "和煙澹掃蒹葭渚。", 
      "別岸卻斜暉。", 
      "採蓮人未歸。", 
      "鴛鴦如解語。", 
      "對浴紅衣去。", 
      "去了更回頭。", 
      "教儂特地愁。"
    ], 
    "rhythmic": "菩薩蠻"
  }, 
  {
    "author": "蔡", 
    "paragraphs": [
      "扇開仙掌。"
    ], 
    "rhythmic": "失調名"
  }, 
  {
    "author": "張閣", 
    "paragraphs": [
      "長天霞散，遠浦潮平，危闌注目江皋。", 
      "長記年年榮遇，同是今朝。", 
      "金鑾兩回命相，對清光、頻許揮毫。", 
      "雍容久，正茶杯初賜，香袖時飄。", 
      "歸去玉堂深夜，泥封罷，金蓮一寸才燒。", 
      "帝語丁寧，曾被華袞親褒。", 
      "如今謾勞夢想，嘆塵蹤、杳隔仙鰲。", 
      "無聊意，強當歌對酒怎消。"
    ], 
    "rhythmic": "聲聲慢"
  }, 
  {
    "author": "毛滂", 
    "paragraphs": [
      "九金增宋重，八玉變秦餘。", 
      "千年清浸，洗淨河洛出圖書。", 
      "一段昇平光景，不但五星循軌，萬點共連珠。", 
      "垂衣本神聖，補袞妙工夫。", 
      "朝元去，鏘環佩，冷雲衢。", 
      "芝房雅奏，儀鳳矯首聽笙竽。", 
      "天近黃麾仗曉，春早紅鸞扇暖，遲日上金鋪。", 
      "萬歲南山色，不老對唐虞。"
    ], 
    "rhythmic": "水調歌頭"
  }, 
  {
    "author": "毛滂", 
    "paragraphs": [
      "餘寒尚峭。", 
      "早鳳沼凍開，芝田春到。", 
      "茂對誕期，天與公春向廊廟。", 
      "元工開物爭春妙。", 
      "付與穠華多少。", 
      "召還和氣，拂開霽色，未妨談笑。", 
      "縹緲。", 
      "五雲亂處，種雕菰向熟，碧桃猶小。", 
      "雨露在門，光采充閭烏亦好。", 
      "寶薰鬱霧城南道。", 
      "天自錫公難老。", 
      "看公身任安危，二十四考。"
    ], 
    "rhythmic": "絳都春"
  }, 
  {
    "author": "毛滂", 
    "paragraphs": [
      "九重寒少。", 
      "煙暖豐瑤草。", 
      "金井碧梧雛鳳矯。", 
      "南極人來最老。", 
      "衣冠遠換裘氈。", 
      "德隨和氣蟬連。", 
      "萬里同開壽域，一年三秀芝田。"
    ], 
    "rhythmic": "清平樂"
  }, 
  {
    "author": "毛滂", 
    "paragraphs": [
      "重芳疊秀。", 
      "風約仙雲皺。", 
      "椿不爭年鬆與壽。", 
      "共出皇家忠孝。", 
      "仁深枯冷皆蒙。", 
      "託根不倚東風。", 
      "日照恩光萬里，暖生塞草叢中。"
    ], 
    "rhythmic": "清平樂"
  }, 
  {
    "author": "毛滂", 
    "paragraphs": [
      "鏤煙翦霧。", 
      "𩉾鞢無層數。", 
      "苜蓿青深煩雪兔。", 
      "引到祥華開處。", 
      "仙人手翳朝陽。", 
      "清都絳闕相將。", 
      "來覆東封翠輦，好遮化日舒長。"
    ], 
    "rhythmic": "清平樂"
  }, 
  {
    "author": "毛滂", 
    "paragraphs": [
      "九莖爲壽。", 
      "千葉前無有。", 
      "葉葉年年看不朽。", 
      "天與君主意厚。", 
      "君恩雨露無邊。", 
      "玉筵暖接非煙。", 
      "馬向華山烽冷，人安草亦千年。"
    ], 
    "rhythmic": "清平樂"
  }, 
  {
    "author": "毛滂", 
    "paragraphs": [
      "絳河千歲。", 
      "一照昇平事。", 
      "萬里青銅開碧霽。", 
      "俯見南山晚翠。", 
      "紺寒不翅湘酃。", 
      "清於練靜江澄。", 
      "流向萬年觴裏，玉波可但如澠。"
    ], 
    "rhythmic": "清平樂"
  }, 
  {
    "author": "毛滂", 
    "paragraphs": [
      "銀河秋浪。", 
      "遙出崑崙上。", 
      "忽變澄瀾添碧漲。", 
      "可道昇平無象。", 
      "黃雲濁霧初開。", 
      "榮光休氣徘徊。", 
      "試覓當時五老，金泥玉檢將來。"
    ], 
    "rhythmic": "清平樂"
  }, 
  {
    "author": "毛滂", 
    "paragraphs": [
      "天連翠瀲。", 
      "九折玻璃軟。", 
      "回抱金堤清宛轉。", 
      "疑共蓬萊清淺。", 
      "吾君欲濟如何。", 
      "唐虞風順無多。", 
      "自有鬆舟檜楫，一帆三代同波。"
    ], 
    "rhythmic": "清平樂"
  }, 
  {
    "author": "毛滂", 
    "paragraphs": [
      "娟娟月滿。", 
      "冉冉梅花暖。", 
      "春意初長寒力淺。", 
      "漸擬芳菲滿眼。", 
      "當時吉夢重重。", 
      "間生天子三公。", 
      "付與人間桃李，年年管領春風。"
    ], 
    "rhythmic": "清平樂"
  }, 
  {
    "author": "毛滂", 
    "paragraphs": [
      "瀛洲春酒。", 
      "滿酌公眉壽。", 
      "日照沙堤春傍柳。", 
      "恩暖朝天袞繡。", 
      "東君著意丁寧。", 
      "芳酸先許梅英。", 
      "要就生平滋味，待公來進君羹。"
    ], 
    "rhythmic": "清平樂"
  }, 
  {
    "author": "毛滂", 
    "paragraphs": [
      "雪餘寒退。", 
      "唯有青松在。", 
      "春不加榮寒不悴。", 
      "用舍如公都耐。", 
      "流肪磊硌龜蛇。", 
      "會留紅日西斜。", 
      "欲助我公壽骨，蟠桃等見開花。"
    ], 
    "rhythmic": "清平樂"
  }, 
  {
    "author": "毛滂", 
    "paragraphs": [
      "流光電急。", 
      "又過書雲日。", 
      "舊是天津花下客。", 
      "老對山青水碧。", 
      "而今轉惜年華。", 
      "遲陽爲緩西斜。", 
      "試問東君音信，曉寒猶壓梅花。"
    ], 
    "rhythmic": "清平樂"
  }, 
  {
    "author": "毛滂", 
    "paragraphs": [
      "雲峯秀疊。", 
      "露冷琉璃葉。", 
      "北畔娑羅花弄雪。", 
      "香度小橋淡月。", 
      "與君踏月尋花。", 
      "玉人雙捧流霞。", 
      "吸盡杯中花月，仙風相送還家。"
    ], 
    "rhythmic": "清平樂"
  }, 
  {
    "author": "毛滂", 
    "paragraphs": [
      "東風桂影。", 
      "低拂姮娥鏡。", 
      "鏡裏妝寒酥粉瑩。", 
      "越恁十分端正。", 
      "素光行處隨人。", 
      "柳邊照見青春。", 
      "一片笙簫何處，花陰定有遺簪。"
    ], 
    "rhythmic": "清平樂"
  }, 
  {
    "author": "毛滂", 
    "paragraphs": [
      "曲房青瑣。", 
      "淺笑櫻桃破。", 
      "睡起三竿紅日過。", 
      "冷了沈香殘火。", 
      "東風偏管伊家。", 
      "剩教那與穠華。", 
      "誰送一懷春思，玉臺燕拂菱花。"
    ], 
    "rhythmic": "清平樂"
  }, 
  {
    "author": "毛滂", 
    "paragraphs": [
      "杏花時候。", 
      "庭下雙梅瘦。", 
      "天上流霞凝碧袖。", 
      "起舞與君爲壽。", 
      "兩橋風月同來。", 
      "東堂且沒塵埃。", 
      "煙艇何時重理，更憑風月相催。"
    ], 
    "rhythmic": "清平樂"
  }, 
  {
    "author": "毛滂", 
    "paragraphs": [
      "蘭堂燈灺。", 
      "春入流蘇夜。", 
      "衣褪輕紅聞水麝。", 
      "雲重寶釵未卸。", 
      "知君不奈情何。", 
      "時時慢轉橫波。", 
      "一餉花柔柳困，枕前特地春多。"
    ], 
    "rhythmic": "清平樂"
  }, 
  {
    "author": "毛滂", 
    "paragraphs": [
      "風搖灺燼。", 
      "吹下桃花影。", 
      "醉倒碧鋪眠碎錦。", 
      "誰伴香迷酒凝。", 
      "少年不解孤春。", 
      "年來減盡春心。", 
      "猶下繡簾遮定，不教風雨侵凌。"
    ], 
    "rhythmic": "清平樂"
  }, 
  {
    "author": "毛滂", 
    "paragraphs": [
      "桃夭杏好。", 
      "似個人人好。", 
      "淡抹胭脂眉不掃。", 
      "笑裏知春佔了。", 
      "此情沒個人知。", 
      "燈前仔細看伊。", 
      "恰似雲屏半醉，不言不語多時。"
    ], 
    "rhythmic": "清平樂"
  }, 
  {
    "author": "毛滂", 
    "paragraphs": [
      "杯深莫厭。", 
      "強看桃花面。", 
      "記約陽和初一線。", 
      "便恁芳菲滿眼。", 
      "明年春色重來。", 
      "東堂花爲誰開。", 
      "我在蘆花深處，釣磯雨綠莓苔。"
    ], 
    "rhythmic": "清平樂"
  }, 
  {
    "author": "毛滂", 
    "paragraphs": [
      "錦屏夜夜。", 
      "繡被薰蘭麝。", 
      "帳卷芙蓉長不下。", 
      "垂盡銀臺蠟灺。", 
      "臉痕微著流霞。", 
      "瞢騰越恁穠華。", 
      "破睡半殘妝粉，月隨雪到梅花。"
    ], 
    "rhythmic": "清平樂"
  }, 
  {
    "author": "毛滂", 
    "paragraphs": [
      "碧霧朦朧鬱寶薰。", 
      "和風容曳舞簾旌。", 
      "花間千騎兩朱輪。", 
      "金馬天材文作錦，玉堂仙骨氣如冰。", 
      "湖山何似使君清。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "曾向瑤臺月下逢。", 
      "爲誰回首矮牆東。", 
      "春風吹酒退腮紅。", 
      "庾嶺殷勤通遠信，梅家瀟灑有仙風。", 
      "晚香都在玉杯中。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "謝女清吟壓郢樓。", 
      "樓前風轉柳花球。", 
      "學成舞態卻多羞。", 
      "半落瓊瑤天又惜，稍侵桃李蝶應愁。", 
      "酒家先當翠雲裘。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "小圃韶光不待邀。", 
      "早通消耗與含桃。", 
      "晚來芳意半寒梢。", 
      "含笑不言春淡淡，試妝未遍雨蕭蕭。", 
      "東家小女可憐嬌。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "日照遮檐繡鳳凰。", 
      "博山金暖一簾香。", 
      "尊前光景爲君長。", 
      "不信臘寒雕鬢影，漸勻春意上妝光。", 
      "梅花長共佔年芳。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "花市東風捲笑聲。", 
      "柳溪人影亂於雲。", 
      "梅花何處暗香聞。", 
      "露溼翠雲裘上月，燭搖紅錦帳前春。", 
      "瑤臺有路漸無塵。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "月樣嬋娟雪樣清。", 
      "索強先佔百花春。", 
      "於中燭底好精神。", 
      "多恨肌膚元自瘦，半殘妝粉不忺勻。", 
      "十分全似那人人。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "水北煙寒雪似梅。", 
      "水南梅鬧雪千堆。", 
      "月明南北兩瑤臺。", 
      "雲近恰如天上坐，魂清疑向鬥邊來。", 
      "梅花多處載春回。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "小雨初收蝶做團。", 
      "和風輕拂燕泥乾。", 
      "鞦韆院落落花寒。", 
      "莫對清尊追往事，更催新火續餘歡。", 
      "一春心緒倚闌干。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "魏紫姚黃欲佔春。", 
      "不教桃杏見清明。", 
      "殘紅吹盡恰纔晴。", 
      "芳草池塘新漲綠，官橋楊柳半拖青。", 
      "鞦韆院落管絃聲。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "晚色寒清如四檐。", 
      "梧桐冷碧到疏簾。", 
      "小花未了燭花偏。", 
      "瑤甕孛堆春這裏，錦屏屈曲夢誰邊。", 
      "熏籠香暖索衣添。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "碧浸澄沙上下天。", 
      "曲堤疏柳短長煙。", 
      "月明不待十分圓。", 
      "鑿落未空牙板鬧，闌干久憑夾衣寒。", 
      "嬋娟薄倖冷相看。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "碧戶珠窗小洞房。", 
      "玉醅新壓嫩鵝黃。", 
      "半青橙子可憐香。", 
      "風露滿簾清似水，笙簫一片醉爲鄉。", 
      "芙蓉繡冷夜初長。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "鬆菊秋來好在無。", 
      "寄聲猿鶴莫情疏。", 
      "淵明不老久踟躕。", 
      "打鼓楓林誰作社，枕溪茅屋憶吾廬。", 
      "去年醉倒倩人扶。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "本是青門學灌園。", 
      "生涯渾在亂山前。", 
      "一犁春雨種瓜田。", 
      "別後倩雲遮鶴帳，來時和月寄漁船。", 
      "旁人莫做長官看。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "晚色輕涼入畫船。", 
      "雲峯飛盡玉爲天。", 
      "疏飆自爲月褰簾。", 
      "細酌流霞君且住，更深風月更清妍。", 
      "爲誰悽斷小橋邊。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "錦裏無端無素書。", 
      "長安秋晚憶家無。", 
      "故人來此尚踟躕。", 
      "舊事殷勤休忘了，老來悽斷惡消除。", 
      "小樓雪夜記當初。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "記得山翁往少年。", 
      "青樓一笑萬金錢。", 
      "寶鞍逐月玉鞭寒。", 
      "老對凍醪留客話，醉爬短髮枕書眠。", 
      "伴人鬆雨隔疏簾。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "煙柳風蒲冉冉斜。", 
      "小窗不用著簾遮。", 
      "載將山影轉灣沙。", 
      "略彴斷時分岸色，蜻蜓立處過汀花。", 
      "此情此水共天涯。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "蕙炷猶薰百和穠。", 
      "蘭膏正爛五枝紅。", 
      "風流雲散太匆匆。", 
      "仙草已添君勝爽，醉鄉肯爲我從容。", 
      "剩風殘月小庭空。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "銀字笙簫小小童。", 
      "樑洲吹過柳橋風。", 
      "阿誰勸我玉杯空。", 
      "小醉徑須眠錦瑟，夜歸不用照紗籠。", 
      "畫船簾卷月明中。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "灩灩金波暖做春。", 
      "疏疏煙柳瘦於人。", 
      "柳邊半醉不勝情。", 
      "未解畫船留待月，緩歌金縷細留雲。", 
      "將雲帶月入東門。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "蠟燭花中月滿窗。", 
      "楚梅初試壽陽妝。", 
      "麒麟爲脯玉爲漿。", 
      "花影燭光相動盪，抱持春色入金觴。", 
      "鴨爐從冷醉魂香。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "進止詳華，文章爾雅，金鑾恩異羣彥。", 
      "塵斷銀臺，天低鰲禁，最是玉皇香案。", 
      "燕公視草，星斗動、昭回雲漢。", 
      "對罷宵分，又是金蓮，燭引歸院。", 
      "年來偃藩江畔。", 
      "賴湖山、慰公心眼。", 
      "碧瓦千家，少借褲襦餘暖。", 
      "黃氣珠庭漸滿。", 
      "望紅日、長安殊不遠。", 
      "緩轡端門，青春未晚。"
    ], 
    "rhythmic": "天香"
  }, 
  {
    "author": "毛滂", 
    "paragraphs": [
      "碧瓦朱甍紫翠深。", 
      "玻璃屏障裏，錦爲城。", 
      "子胥英爽海濤橫。", 
      "玉堂人，於此勸春耕。", 
      "五月政當成。", 
      "巖廊將去路，肯留行。", 
      "江山雄勝爲公傾。", 
      "公惜醉，風月若爲情。"
    ], 
    "rhythmic": "小重山"
  }, 
  {
    "author": "毛滂", 
    "paragraphs": [
      "誰勸東風臘裏來。", 
      "不知天待雪，惱江梅。", 
      "東郊寒色尚徘徊。", 
      "雙彩燕，飛傍鬢雲堆。", 
      "玉冷曉妝臺。", 
      "宜春金縷字，拂香腮。", 
      "紅羅先繡踏青鞋。", 
      "春猶淺，花信更須催。"
    ], 
    "rhythmic": "小重山"
  }, 
  {
    "author": "毛滂", 
    "paragraphs": [
      "門外東風糝玉塵。", 
      "曲房花氣藹，博山春。", 
      "小槽珠滴桂椒芬。", 
      "梅蕊綻，誰共醉中聞。", 
      "睡起靜無人。", 
      "曲屏橫遠翠，錦爲鄰。", 
      "十年舊事夢如新。", 
      "紅蕤枕，猶暖楚峯雲。"
    ], 
    "rhythmic": "小重山"
  }, 
  {
    "author": "毛滂", 
    "paragraphs": [
      "鶴舞青青雪裏鬆。", 
      "冰開龜在藻，綠蒙茸。", 
      "一成不記蕊珠宮。", 
      "蟠桃熟，應待幾東風。", 
      "玉酒紫金鍾。", 
      "非煙羅幕暖，寶薰穠。", 
      "贈君春色臘寒中。", 
      "君留取，長伴臉邊紅。"
    ], 
    "rhythmic": "小重山"
  }, 
  {
    "author": "毛滂", 
    "paragraphs": [
      "爍石炎曦，過雲急雨，院落槐午陰清。", 
      "藕花開遍，綠細一池萍。", 
      "槽下真珠溜溜，龍團破、河朔餘酲。", 
      "闌干外，梧桐葉底，金井轆轤聲。", 
      "盈盈。", 
      "開霧帳，珊瑚連枕，雲母圍屏。", 
      "對肌膚冰雪，自有涼生。", 
      "翠袖風回畫扇，拂香篆、虯尾斜橫。", 
      "北窗晚，娟娟靜色，竹影上簾旌。"
    ], 
    "rhythmic": "滿庭芳"
  }, 
  {
    "author": "毛滂", 
    "paragraphs": [
      "馬絡青絲，障開紅錦，小晴初斷香塵。", 
      "芳醪滿載，持燭有佳人。", 
      "飛蓋西園午夜，花梢冷、雲月朧明。", 
      "折還惜，留花伴月，佔定可憐春。", 
      "佳人。", 
      "爭插帽，已殘芳樹，猶綴餘英。", 
      "任紅辭香散，蝶恨蜂嗔。", 
      "醉也和春戴去，深院落、初馥爐薰。", 
      "玉臺畔，未教卸了，留映晚妝新。"
    ], 
    "rhythmic": "滿庭芳"
  }, 
  {
    "author": "毛滂", 
    "paragraphs": [
      "日照門前千萬峯。", 
      "晴飆先掃凍雲空。", 
      "誰作素濤翻玉手，小團龍。", 
      "定國精明過少壯，次公煩碎本雍容。", 
      "聽訟陰中苔自綠，舞衣紅。"
    ], 
    "rhythmic": "攤聲浣溪沙・浣溪沙"
  }, 
  {
    "author": "毛滂", 
    "paragraphs": [
      "日轉堂陰一線添。", 
      "使君和氣作春妍。", 
      "祗有北山輕帶雪，見豐年。", 
      "殘月夜來收不盡，行雲早起更留連。", 
      "急翦垂楊迎秀色，到窗前。"
    ], 
    "rhythmic": "攤聲浣溪沙・浣溪沙"
  }, 
  {
    "author": "毛滂", 
    "paragraphs": [
      "雨色流香繞坐中。", 
      "映階疏竹一叢叢。", 
      "不奈晚來蕭瑟意，子猷風。", 
      "瀲灩滿傾金鑿落，淋漓從溼繡芙蓉。", 
      "吸盡百川天上去，看長虹。"
    ], 
    "rhythmic": "攤聲浣溪沙・浣溪沙"
  }, 
  {
    "author": "毛滂", 
    "paragraphs": [
      "天質嬋娟，妝光盪漾。", 
      "御酥做出花模樣。", 
      "夭桃繁杏本妖妍，文鴛綵鳳能偎傍。", 
      "艾綠濃香，鵝黃新釀。", 
      "緣雲清切歌聲上。", 
      "夜寒不近繡芙蓉，醉中祗覺春相向。"
    ], 
    "rhythmic": "踏莎行"
  }, 
  {
    "author": "毛滂", 
    "paragraphs": [
      "映竹幽妍，臨池娟靚。", 
      "芳苞先暖香初娠。", 
      "南枝微弄雪精神，東君早寄春音信。", 
      "奔月仙標，乘煙遠韻。", 
      "玉臺粉點和酥凝。", 
      "從來清瘦可禁寒，爲誰早把霞衣褪。"
    ], 
    "rhythmic": "踏莎行"
  }, 
  {
    "author": "毛滂", 
    "paragraphs": [
      "粟玉玲瓏，雍酥浮動。", 
      "芳跗染得胭脂重。", 
      "風前蘭麝作香寒，枝頭煙雪和春凍。", 
      "蜂翅初開，蜜房香弄。", 
      "佳人寒睡愁和夢。", 
      "鵝黃衫子茜羅裙，風流不與江梅共。"
    ], 
    "rhythmic": "踏莎行"
  }, 
  {
    "author": "毛滂", 
    "paragraphs": [
      "景泮冰檐，情回瑤草。", 
      "副能守得春來到。", 
      "管曾獨自索春憐，而今覷著東風笑。", 
      "粉凝酥寒，雲房睡覺。", 
      "胭脂也不添些小。", 
      "天真要與此花爭，是伊佔得春多少。"
    ], 
    "rhythmic": "踏莎行"
  }, 
  {
    "author": "毛滂", 
    "paragraphs": [
      "撥雪尋春，燒燈續晝。", 
      "暗香院落梅開後。", 
      "無端夜色慾遮春，天教月上官橋柳。", 
      "花市無塵，朱門如繡。", 
      "嬌雲瑞霧籠星斗。", 
      "沈香火冷小妝殘，半衾輕夢濃如酒。"
    ], 
    "rhythmic": "踏莎行"
  }, 
  {
    "author": "毛滂", 
    "paragraphs": [
      "階影紅遲，柳苞黃遍。", 
      "纖雲弄日陰晴半。", 
      "重簾不卷篆香橫，小花初破春叢淺。", 
      "鳳繡猶重，鴨爐長暖。", 
      "屏山翠入江南遠。", 
      "醉輕夢短枕閒敧，綠窗窈窕風光轉。"
    ], 
    "rhythmic": "踏莎行"
  }, 
  {
    "author": "毛滂", 
    "paragraphs": [
      "芳氣霏微，薄衣料峭。", 
      "何人正倚桃花笑。", 
      "流紅不出武陵溪，這回空與春風到。", 
      "尊俎全稀，風情終較。", 
      "安仁老也誰知道。", 
      "碧雲無信失秦樓，舊時明月猶相照。"
    ], 
    "rhythmic": "踏莎行"
  }, 
  {
    "author": "毛滂", 
    "paragraphs": [
      "碧樹陰圓，綠階露滿。", 
      "金波瀲灩堆瑤盞。", 
      "行雲會事不飛來，長空一片琉璃淺。", 
      "玉燕釵寒，藕絲袖冷。", 
      "只應未倚闌干遍。", 
      "隨人全不似嬋娟，桂花影裏年年見。"
    ], 
    "rhythmic": "踏莎行"
  }, 
  {
    "author": "毛滂", 
    "paragraphs": [
      "西風吹冷沈香篆。", 
      "門掩小晴紅葉院。", 
      "臥看黃菊送重陽，露重煙寒花未遍。", 
      "衰翁病怯琉璃簟。", 
      "日日愁侵霜鬢短。", 
      "一杯菊葉小云團，滿眼蕭蕭松竹晚。"
    ], 
    "rhythmic": "玉樓春"
  }, 
  {
    "author": "毛滂", 
    "paragraphs": [
      "泥銀四壁盤蝸篆。", 
      "明月一庭秋滿院。", 
      "不知陶菊總開無，但見杜苔新雨遍。", 
      "去年醉倒云爲簟。", 
      "未盡百壺驚日短。", 
      "小云今夜伴牢愁，好在鳳凰春未晚。"
    ], 
    "rhythmic": "玉樓春"
  }, 
  {
    "author": "毛滂", 
    "paragraphs": [
      "三衢太守文章伯。", 
      "七月政成如戲劇。", 
      "坐中咳唾落珠璣，筆下神明飛霹靂。", 
      "才高莫恨溪山窄。", 
      "且與燕公添秀髮。", 
      "風流前輩漸無多，好在魏公門下客。"
    ], 
    "rhythmic": "玉樓春"
  }, 
  {
    "author": "毛滂", 
    "paragraphs": [
      "一年滴盡蓮花漏。", 
      "碧井酴酥沈凍酒。", 
      "曉寒料峭尚欺人，春態苗條先到柳。", 
      "佳人重勸千長壽。", 
      "柏葉椒花芬翠袖。", 
      "醉鄉深處少相知，祗與東君偏故舊。"
    ], 
    "rhythmic": "玉樓春"
  }, 
  {
    "author": "毛滂", 
    "paragraphs": [
      "蕊珠宮裏三千女。", 
      "滴粉爲春塵不住。", 
      "月華冷處欲迎人，七里香風生滿路。", 
      "一枝誰寄長安去。", 
      "想得韶光能幾許。", 
      "醉翁滿眼玉玲瓏，直到煙空雲盡處。"
    ], 
    "rhythmic": "玉樓春"
  }, 
  {
    "author": "毛滂", 
    "paragraphs": [
      "小園半夜東風轉。", 
      "吹皺冰池雲母面。", 
      "曉披閶闔見朝陽，知向碧階添幾線。", 
      "小煙弄柳晴先暖。", 
      "殘雪禁梅香尚淺。", 
      "殷勤洗拂舊東君，多少韶華聊借看。"
    ], 
    "rhythmic": "玉樓春"
  }, 
  {
    "author": "毛滂", 
    "paragraphs": [
      "長安回首空雲霧。", 
      "春夢覺來無覓處。", 
      "冷煙寒雨又黃昏，數盡一堤楊柳樹。", 
      "楚山照眼青無數。", 
      "淮口潮生催曉渡。", 
      "西風吹面立蒼茫，欲寄此情無雁去。"
    ], 
    "rhythmic": "玉樓春"
  }, 
  {
    "author": "毛滂", 
    "paragraphs": [
      "一春花事今宵了。", 
      "點檢落紅都已少。", 
      "阿誰追路問東君，祗有青青河畔草。", 
      "尊前不信韶華老。", 
      "酒意妝光相借好。", 
      "檐前暮雨亦多情，未做朝雲容易曉。"
    ], 
    "rhythmic": "玉樓春"
  }, 
  {
    "author": "毛滂", 
    "paragraphs": [
      "暮霰寒依樹，嬌雲冷傍人。", 
      "江南誰寄一枝春。", 
      "何似瓏璁十里、更無塵。", 
      "雨萼胭脂淡，香須蝶子輕。", 
      "碧山歸路小橋橫。", 
      "誰見暗香今夜、月朧明。"
    ], 
    "rhythmic": "南歌子"
  }, 
  {
    "author": "毛滂", 
    "paragraphs": [
      "庭下新生月，憑君把酒看。", 
      "不須直待素團團。", 
      "恰似那人眉樣、秀彎環。", 
      "冷射鴛鴦瓦，清欺翡翠簾。", 
      "數枝煙竹小橋寒。", 
      "漸見風吹疏影、過闌干。"
    ], 
    "rhythmic": "南歌子"
  }, 
  {
    "author": "毛滂", 
    "paragraphs": [
      "綠暗藏城市，清香撲酒尊。", 
      "淡煙疏雨冷黃昏。", 
      "零落酴醿花片、損春痕。", 
      "潤入笙簫膩，春餘笑語溫。", 
      "更深不鎖醉鄉門。", 
      "先遣歌聲留住、欲歸雲。"
    ], 
    "rhythmic": "南歌子"
  }, 
  {
    "author": "毛滂", 
    "paragraphs": [
      "名滿人間。", 
      "記黃金殿，舊賜清閒。", 
      "才高鸚鵡賦，風懍惠文冠。", 
      "濤波何處試蛟鱷，到白頭、猶守溪山。", 
      "且做龔黃樣度，留與人看。", 
      "桃溪柳曲陰圓。", 
      "離唱斷、旌旗卻卷春還。", 
      "襦褲寄餘溫，雙石畔、唯聞吏膽長寒。", 
      "詩翁去，誰細繞、屈曲闌干。", 
      "從今後、南來幽夢，應隨月度雲端。"
    ], 
    "rhythmic": "八節長歡"
  }, 
  {
    "author": "毛滂", 
    "paragraphs": [
      "澤國秋深。", 
      "繡楹天近，坐久魂清。", 
      "溪山繞尊酒，雲霧浥衣襟。", 
      "餘霞孤雁送愁眼，寄寒閨、一點離心。", 
      "杜老兩峯秀處，短髮疏巾。", 
      "佳人爲折寒英。", 
      "羅袖溼、真珠露冷鈿金。", 
      "幽豔爲誰妍，東籬下、卻教醉倒淵明。", 
      "君但飲，莫覷他、落日蕪城。", 
      "從教夜、龍山清月，端的便解留人。"
    ], 
    "rhythmic": "八節長歡"
  }, 
  {
    "author": "毛滂", 
    "paragraphs": [
      "雪空氈徑，撲撲憐飛絮。", 
      "柔弱不勝春，任東風、吹來吹去。", 
      "牆陰苑外，一片落誰家，葉依依，煙鬱郁，依舊如張緒。", 
      "那人拈得，吹向釵頭住。", 
      "不定卻飛揚，滿眼前、攪人情愫。", 
      "蜂兒蝶子，教得越輕狂，隔斜陽，點芳草，斷送青春暮。"
    ], 
    "rhythmic": "驀山溪"
  }, 
  {
    "author": "毛滂", 
    "paragraphs": [
      "東堂先曉，簾掛扶桑暖。", 
      "畫舫寄江湖，倚小樓、心隨望遠。", 
      "水邊竹畔，石瘦蘚花寒，秀陰遮，潛玉夢，鶴下漁磯晚。", 
      "藏花小塢，蝶徑深深見。", 
      "彩筆賦陽春，看藻思、飄飄雲半。", 
      "煙拖山翠，和月冷西窗，玻璃盞，蒲萄酒，旋落酴醿片。"
    ], 
    "rhythmic": "驀山溪"
  }, 
  {
    "author": "毛滂", 
    "paragraphs": [
      "嬋娟不老，依舊東風面。", 
      "華燭下珠軿，盛寒裏、春光一片。", 
      "不教暮景，也似每常來，水精宮，銀色界，今夜分明見。", 
      "碧街如水，人影花凌亂。", 
      "誰在柳陰中，小妝寒、落梅數點。", 
      "詩翁獨倚，十二玉闌干，露濛濛，雲冉冉，千嶂琉璃淺。"
    ], 
    "rhythmic": "驀山溪"
  }, 
  {
    "author": "毛滂", 
    "paragraphs": [
      "梅花初謝，雪後寒微峭。", 
      "誰送一城春，綺羅香、風光窈窕。", 
      "插花走馬，天近寶鞭寒，金波上，玉輪邊，不是紅塵道。", 
      "玻璃山畔，夜色無由到。", 
      "深下水晶簾，擁嚴妝、鉛華相照。", 
      "珠樓緲緲，人月兩嬋娟，尊前月，月中人，相見年年好。"
    ], 
    "rhythmic": "驀山溪"
  }, 
  {
    "author": "毛滂", 
    "paragraphs": [
      "古寺長廊清夜美，風松煙檜蕭然。", 
      "石闌干外上疏簾。", 
      "過雲閒窈窕，斜月靜嬋娟。", 
      "獨自徘徊無個事，瑤琴試奏流泉。", 
      "曲終誰見枕琴眠。", 
      "香殘虯尾細，燈暗玉蟲偏。"
    ], 
    "rhythmic": "臨江仙"
  }, 
  {
    "author": "毛滂", 
    "paragraphs": [
      "莫恨那回容易別，不妨久遠情腸。", 
      "爲人留下舊風光。", 
      "花枝長好在，馥馥十年香。", 
      "便是舊時簾外月，卻來小檻低窗。", 
      "朦朧影裏淡梳妝。", 
      "相看如夢寐，回首乍思量。"
    ], 
    "rhythmic": "臨江仙"
  }, 
  {
    "author": "毛滂", 
    "paragraphs": [
      "簾下風光自足。", 
      "春到席間屏曲。", 
      "瑤甕酥融，羽觴蟻鬧，花映酃湖寒綠。", 
      "汨羅愁獨。", 
      "又何似、紅圍翠簇。", 
      "聚散悲歡箭速。", 
      "不易一杯相屬。", 
      "頻剔銀燈，別聽牙板，尚有龍膏堪續。", 
      "羅薰繡馥。", 
      "錦瑟畔、低迷醉玉。"
    ], 
    "rhythmic": "剔銀燈"
  }, 
  {
    "author": "毛滂", 
    "paragraphs": [
      "金馬空故事，方朔漫多端。", 
      "三千牘在，玉殿何日賜清閒。", 
      "難戀長安鍾漏，誰借青雲咳唾，拂袖且東還。", 
      "笑殺長纓使，復轉出秦關。", 
      "吾道在，雖不遇，面何慚。", 
      "雒陽年少，高輪難與絳侯談。", 
      "富貴暫饒先手，晞盡草頭秋露，掩鼻出東山。", 
      "且飽鯨魚膾，風月過江南。"
    ], 
    "rhythmic": "水調歌頭"
  }, 
  {
    "author": "毛滂", 
    "paragraphs": [
      "謝安涵雅量，叔夜賦剛腸。", 
      "清宵假寐，應笑長孺臥淮陽。", 
      "盡徹東平屏障，不廢南樓談詠，宴寢自凝香。", 
      "庭下一杯土，須避赤帷裳。", 
      "雙石健，含古色，照新堂。", 
      "百年喬木陰下，僵立兩蛟蒼。", 
      "目送千山爽氣，簾卷一城風月，杖屨合彷徉。", 
      "他日峨眉秀，相望隔明光。"
    ], 
    "rhythmic": "水調歌頭"
  }, 
  {
    "author": "毛滂", 
    "paragraphs": [
      "竹送秋聲入小窗。", 
      "香迷夜色暗牙牀。", 
      "小屏風掩燭花長。", 
      "雁過故人無信息，酒醒殘夢寄淒涼。", 
      "畫橋露月冷鴛鴦。"
    ], 
    "rhythmic": "浣溪沙"
  }, 
  {
    "author": "毛滂", 
    "paragraphs": [
      "維嶽分公英特氣，萬丈拂長虹。", 
      "丙魏蕭曹總下風。", 
      "千載友夔龍。", 
      "寶薰嫋翠昏簾繡，嘉頌佩紳同。", 
      "不用黃精掃鬢中。", 
      "元是黑頭翁。"
    ], 
    "rhythmic": "武陵春"
  }, 
  {
    "author": "毛滂", 
    "paragraphs": [
      "迎得春來聞好語，賀燕立簾鉤。", 
      "轉蕙風光柳弄柔。", 
      "喜氣與春遊。", 
      "萬錢珍鼎期公飯，天自壽留侯。", 
      "文物昇平速置郵。", 
      "江左屬風流。"
    ], 
    "rhythmic": "武陵春"
  }, 
  {
    "author": "毛滂", 
    "paragraphs": [
      "銀浦流雲初度月，空碧掛團團。", 
      "照夜珠胎貝闕寒。", 
      "光彩滿長安。", 
      "春風爲拂新沙路，珂馬款天關。", 
      "篆印金窠紅屈盤。", 
      "嵬ㄝ押千官。"
    ], 
    "rhythmic": "武陵春"
  }, 
  {
    "author": "毛滂", 
    "paragraphs": [
      "今朝何以爲公壽。", 
      "極貴長年公素有。", 
      "庭階不乏長芝蘭，少翁又是廷臣右。", 
      "三能粲粲依魁秀。", 
      "八柱魏魏蟠地厚。", 
      "皇家卜冊萬斯年，年光長轉洪鈞手。"
    ], 
    "rhythmic": "玉樓春"
  }, 
  {
    "author": "毛滂", 
    "paragraphs": [
      "我公兩器兼文武。", 
      "談笑巖廊無治古。", 
      "紅顏綠髮已官高，赤舄繡裳今仲父。", 
      "我欲形容無妙語。", 
      "頌穆清風須吉甫。", 
      "望公聊比泰山雲，歲歲年年天下雨。"
    ], 
    "rhythmic": "玉樓春", 
    "tags": [
      "泰山"
    ]
  }, 
  {
    "author": "毛滂", 
    "paragraphs": [
      "壓玉爲漿麟作朒。", 
      "珠樹瓊葩長不謝。", 
      "翠簾繡暖燕歸來，寶鴨花香蜂上下。", 
      "沙堤佩馬催公駕。", 
      "月白風清天不夜。", 
      "重來赫赫照巖廊，不動堂堂凝太華。"
    ], 
    "rhythmic": "玉樓春"
  }, 
  {
    "author": "毛滂", 
    "paragraphs": [
      "薔薇折。", 
      "一懷秀影花和月。", 
      "花和月。", 
      "著人濃似，粉香酥色。", 
      "綠陰垂幕簾波疊。", 
      "微風過竹涼吹髮。", 
      "涼吹髮。", 
      "無人分付，這些時節。"
    ], 
    "rhythmic": "秦樓月・憶秦娥"
  }, 
  {
    "author": "毛滂", 
    "paragraphs": [
      "白玉闌邊自凝佇。", 
      "滿枝頭、彩雲雕霧。", 
      "甚芳菲、繡得成團，砌合出、韶華好處。", 
      "暖風前、一笑盈盈，吐檀心、向誰分付。", 
      "莫與他、西子精神，不枉了、東君雨露。"
    ], 
    "rhythmic": "遍地花"
  }, 
  {
    "author": "毛滂", 
    "paragraphs": [
      "長記勞君送遠。", 
      "柳煙重、桃花波暖。", 
      "花外溪城望不見。", 
      "古槐邊，故人稀，秋鬢晚。", 
      "我有凌霄伴。", 
      "在何處、山寒雲亂。", 
      "何不隨君弄清淺。", 
      "見伊時，話陽春，山數點。"
    ], 
    "rhythmic": "夜遊宮"
  }, 
  {
    "author": "毛滂", 
    "paragraphs": [
      "花陰柳影映簾櫳。", 
      "羅幕繡重重。", 
      "行雲自隨語燕，迴雪趁驚鴻。", 
      "銀字歇，玉杯空。", 
      "蕙煙中。", 
      "桃花髻暖，杏葉眉彎，一片春風。"
    ], 
    "rhythmic": "訴衷情"
  }, 
  {
    "author": "毛滂", 
    "paragraphs": [
      "短疏縈緣象牀低。", 
      "玉鴨度香遲。", 
      "微雲淡著河漢，涼過碧梧枝。", 
      "秋韻起，月陰移。", 
      "下簾時。", 
      "人間天上，一樣風光，我與君知。"
    ], 
    "rhythmic": "訴衷情"
  }, 
  {
    "author": "毛滂", 
    "paragraphs": [
      "檀板一聲鶯起速。", 
      "山影穿疏木。", 
      "人在翠陰中，欲覓殘春，春在屏風曲。", 
      "勸君對客杯須覆。", 
      "燈照瀛洲綠。", 
      "西去玉堂深，魄冷魂清，獨引金蓮燭。"
    ], 
    "rhythmic": "醉花陰"
  }, 
  {
    "author": "毛滂", 
    "paragraphs": [
      "金葉猶溫香未歇。", 
      "塵定歌初徹。", 
      "暖透薄羅衣，一霎清風，人映團團月。", 
      "持杯試聽留春闋。", 
      "此個情腸別。", 
      "分付與鶯鶯，勸取東君，停待芳菲節。"
    ], 
    "rhythmic": "醉花陰"
  }, 
  {
    "author": "毛滂", 
    "paragraphs": [
      "暖風吹雪。", 
      "洗盡碧階今夜月。", 
      "試覓雲英。", 
      "更就藍橋借月明。", 
      "從教不借。", 
      "自有使君家不夜。", 
      "誰道由天。", 
      "光景隨人特地妍。"
    ], 
    "rhythmic": "減字木蘭花"
  }, 
  {
    "author": "毛滂", 
    "paragraphs": [
      "曾教風月。", 
      "催促花邊煙棹發。", 
      "不管花開。", 
      "月白風清始肯來。", 
      "既來且住。", 
      "風月閒尋秋好處。", 
      "收取悽清。", 
      "暖日闌干助夢吟。"
    ], 
    "rhythmic": "減字木蘭花"
  }, 
  {
    "author": "毛滂", 
    "paragraphs": [
      "小橋秀絕。", 
      "露溼芙蕖花上月。", 
      "月下人人。", 
      "花樣精神月樣清。", 
      "誰言見慣。", 
      "到了司空情不慢。", 
      "丞相瞋無。", 
      "若不瞋時醉倩扶。"
    ], 
    "rhythmic": "減字木蘭花"
  }, 
  {
    "author": "毛滂", 
    "paragraphs": [
      "蝴蝶初翻簾繡。", 
      "萬玉女、齊回舞袖。", 
      "落花飛絮濛濛，長憶著、灞橋別後。", 
      "濃香斗帳自永漏。", 
      "任滿地、月深雲厚。", 
      "夜寒不近流蘇，祗憐他、後庭梅瘦。"
    ], 
    "rhythmic": "上林春令・一落索"
  }, 
  {
    "author": "毛滂", 
    "paragraphs": [
      "雪做屏風，花爲行帳。", 
      "屏帳裏、見春模樣。", 
      "小晴未了，輕陰一餉。", 
      "酒到處、恰如把春拈上。", 
      "官柳黃輕，河堤綠漲。", 
      "花多處、少停蘭槳。", 
      "雪邊花際，平蕪疊幛。", 
      "這一段、淒涼爲誰悵望。"
    ], 
    "rhythmic": "人嬌"
  }, 
  {
    "author": "毛滂", 
    "paragraphs": [
      "短棹猶停，寸心先往。", 
      "說歸期、喚做的當。", 
      "夕陽下地，重城遠樣。", 
      "風露冷、高樓誤伊等望。", 
      "今夜孤村，月明怎向。", 
      "依還是、夢迴繡幌。", 
      "遠山想像。", 
      "秋波盪漾。", 
      "明夜裏、與伊畫著眉上。"
    ], 
    "rhythmic": "人嬌"
  }, 
  {
    "author": "毛滂", 
    "paragraphs": [
      "山轉沙回江聲小。", 
      "望盡冷煙衰草。", 
      "夢斷瑤臺曉。", 
      "楚云何處英英好。", 
      "古寺黃昏人悄悄。", 
      "簾卷寒堂月到。", 
      "不會思量了。", 
      "素光看盡桐陰少。"
    ], 
    "rhythmic": "惜分飛"
  }, 
  {
    "author": "毛滂", 
    "paragraphs": [
      "淚溼闌干花著露。", 
      "愁到眉峯碧聚。", 
      "此恨平分取。", 
      "更無言語。", 
      "空相覷。", 
      "短雨殘雲無意緒。", 
      "寂寞朝朝暮暮。", 
      "今夜山深處。", 
      "斷魂分付。", 
      "潮回去。"
    ], 
    "rhythmic": "惜分飛", 
    "tags": [
      "宋詞三百首"
    ]
  }, 
  {
    "author": "毛滂", 
    "paragraphs": [
      "花影低徊簾幕卷。", 
      "慣了雙來燕燕。", 
      "驚散雕闌晚。", 
      "雨昏煙重垂楊院。", 
      "雲斷月斜紅燭短。", 
      "望斷真個望斷。", 
      "情寄梅花點。", 
      "趁風飛過樓南畔。"
    ], 
    "rhythmic": "惜分飛"
  }, 
  {
    "author": "毛滂", 
    "paragraphs": [
      "恰則心頭託托地。", 
      "放下了日多縈繫。", 
      "別恨還容易。", 
      "袖痕猶有年時淚。", 
      "滿滿頻斟乞求醉。", 
      "且要時閒忘記。", 
      "明日劉郎起。", 
      "馬蹄去便三千里。"
    ], 
    "rhythmic": "惜分飛"
  }, 
  {
    "author": "毛滂", 
    "paragraphs": [
      "聞說君家傳窈窕。", 
      "秀色天真，更奪丹青妙。", 
      "細意端相都總好。", 
      "春愁春媚生顰笑。", 
      "瓊玉胸前金鳳小。", 
      "那得殷勤，細託琵琶道。", 
      "十二峯雲遮醉倒。", 
      "華燈翠帳花相照。"
    ], 
    "rhythmic": "蝶戀花"
  }, 
  {
    "author": "毛滂", 
    "paragraphs": [
      "江接寒溪家已近。", 
      "想見秋來，鬆菊荒三徑。", 
      "目送吳山秋色盡。", 
      "星星卻入雙蓬鬢。", 
      "鳧短鶴長真個定。", 
      "勳業來遲，不用頻看鏡。", 
      "懶出問人人不問。", 
      "綠尊倒盡橫書枕。"
    ], 
    "rhythmic": "蝶戀花"
  }, 
  {
    "author": "毛滂", 
    "paragraphs": [
      "相見江南情不少。", 
      "爾許多時，怪得無消耗。", 
      "淡日暖雲句引到。", 
      "闌干寂寞憐春小。", 
      "宮面可忺勻畫了。", 
      "粉瘦酥寒，一段天真好。", 
      "喚起玉兒嬌睡覺。", 
      "半山殘月南枝曉。"
    ], 
    "rhythmic": "蝶戀花"
  }, 
  {
    "author": "毛滂", 
    "paragraphs": [
      "紅杏梢頭寒食雨。", 
      "燕子泥新，不住飛來去。", 
      "行傍柳陰聞好語。", 
      "鶯兒穿過黃金縷。", 
      "桑落酒寒杯懶舉。", 
      "總被多情，做得無情緒。", 
      "春過二分能幾許。", 
      "銀臺新火重簾暮。"
    ], 
    "rhythmic": "蝶戀花"
  }, 
  {
    "author": "毛滂", 
    "paragraphs": [
      "三疊闌干鋪碧甃。", 
      "小雨新晴，才過清明後。", 
      "初見花王披袞繡。", 
      "嬌雲瑞日明春晝。", 
      "綵女朝真天質秀。", 
      "寶髻微偏，風捲霞衣皺。", 
      "莫道東君情最厚。", 
      "韶光半在東堂手。"
    ], 
    "rhythmic": "蝶戀花"
  }, 
  {
    "author": "毛滂", 
    "paragraphs": [
      "紅影斑斑吹錦片。", 
      "露葉煙梢，寒月娟娟滿。", 
      "更起繞庭行百遍。", 
      "無人祗有棲鶯見。", 
      "覓個薄情心對換。", 
      "愁緒偏長，不信春宵短。", 
      "正是碧雲音信斷。", 
      "半衾猶賴香薰暖。"
    ], 
    "rhythmic": "蝶戀花"
  }, 
  {
    "author": "毛滂", 
    "paragraphs": [
      "城上春雲低閣雨。", 
      "漸覺春隨，一片花飛去。", 
      "素頸圓吭鶯燕語。", 
      "不妨緩緩歌金縷。", 
      "墮紀頹綱公已舉。", 
      "但見清風，蕭瑟隨談緒。", 
      "借寇假饒天不許。", 
      "未須忙遣韶華暮。"
    ], 
    "rhythmic": "蝶戀花"
  }, 
  {
    "author": "毛滂", 
    "paragraphs": [
      "花裏傳觴飛羽過。", 
      "漸覺金槽，月缺圓龍破。", 
      "素手轉羅酥作顆。", 
      "鵝溪雪絹雲腴墮。", 
      "七盞能醒千日臥。", 
      "扶起瑤山，嫌怕香塵涴。", 
      "醉色輕鬆留不可。", 
      "清風停待些時過。"
    ], 
    "rhythmic": "蝶戀花"
  }, 
  {
    "author": "毛滂", 
    "paragraphs": [
      "不雨不晴秋氣味。", 
      "酒病秋懷，不做醒鬆地。", 
      "初換夾衣圍翠被。", 
      "薔薇水潤衙香膩。", 
      "旋折秋英餐露蕊。", 
      "金縷虯團，更試康王水。", 
      "幽夢不來尋小睡。", 
      "無言劃盡屏山翠。"
    ], 
    "rhythmic": "蝶戀花"
  }, 
  {
    "author": "毛滂", 
    "paragraphs": [
      "玉狻猊，金葉暖。", 
      "馥馥香雲不斷。", 
      "長下著，繡簾重。", 
      "怕隨花信風。", 
      "傍薔薇，搖露點。", 
      "衣潤得香長遠。", 
      "雙枕鳳，一衾鸞。", 
      "柳煙花霧間。"
    ], 
    "rhythmic": "更漏子"
  }, 
  {
    "author": "毛滂", 
    "paragraphs": [
      "綠窗寒，清漏短。", 
      "帳底沈香火暖。", 
      "殘燭暗，小屏彎。", 
      "雲峯遮夢還。", 
      "那些愁，推不去。", 
      "分付一檐寒雨。", 
      "檐外竹，試秋聲。", 
      "空庭鶴喚人。"
    ], 
    "rhythmic": "更漏子"
  }, 
  {
    "author": "毛滂", 
    "paragraphs": [
      "柳藏煙，雲漏日。", 
      "寒滿雕盤玉食。", 
      "風捲旆，水搖天。", 
      "魚龍挾綵船。", 
      "水邊人，波面樂。", 
      "太守與民同樂。", 
      "春好處，總隨軒。", 
      "花中誰狀元。"
    ], 
    "rhythmic": "更漏子"
  }, 
  {
    "author": "毛滂", 
    "paragraphs": [
      "花下春藏五馬，鬆間風落雙鳧。", 
      "兵廚玉帳卷酃湖。", 
      "人醉碧雲欲暮。", 
      "歸去聊登文石，翱翔便是天衢。", 
      "雅歌誰解繼投壺。", 
      "桃李無言滿路。"
    ], 
    "rhythmic": "西江月"
  }, 
  {
    "author": "毛滂", 
    "paragraphs": [
      "煙雨半藏楊柳，風光初到桃花。", 
      "玉人細細酌流霞。", 
      "醉裏將春留下。", 
      "柳畔鴛鴦作伴，花邊蝴蝶爲家。", 
      "醉翁醉裏也隨他。", 
      "月在柳橋花榭。"
    ], 
    "rhythmic": "西江月"
  }, 
  {
    "author": "毛滂", 
    "paragraphs": [
      "雨後夾衣初冷，霜前細菊渾斑。", 
      "觚棱清月繡團環。", 
      "萬里長安秋晚。", 
      "槽下內家玉滴，盤中江國金丸。", 
      "春容著面作微殷。", 
      "燭影紅搖醉眼。"
    ], 
    "rhythmic": "西江月"
  }, 
  {
    "author": "毛滂", 
    "paragraphs": [
      "席上芙蓉待暖，花間騕嫋還嘶。", 
      "勸君不醉且無歸。", 
      "歸去因誰惜醉。", 
      "湯點瓶心未老，乳堆盞面初肥。", 
      "留連能得幾多時。", 
      "兩腋清風喚起。"
    ], 
    "rhythmic": "西江月"
  }, 
  {
    "author": "毛滂", 
    "paragraphs": [
      "芙蕖花上濛濛雨。", 
      "又冷落、池塘暮。", 
      "何處風來搖碧戶。", 
      "捲簾凝望，淡煙疏柳，翡翠穿花去。", 
      "玉京人去無由駐。", 
      "恁獨坐、憑闌處。", 
      "試問綠窗秋到否。", 
      "可人今夜，新涼一枕，無計相分付。"
    ], 
    "rhythmic": "青玉案"
  }, 
  {
    "author": "毛滂", 
    "paragraphs": [
      "玉嬰初有排雲分。", 
      "向晚色、娟娟靜。", 
      "秋入風枝清不盡。", 
      "月和粉露，徘徊孤映，獨夜扶疏影。", 
      "子猷風調全相稱。", 
      "是彼此、無凡韻。", 
      "玉勒前頭花柳近。", 
      "水邊石上，冷依煙雨，時有幽人問。"
    ], 
    "rhythmic": "青玉案"
  }, 
  {
    "author": "毛滂", 
    "paragraphs": [
      "玉人爲我殷勤醉。", 
      "向醉裏、添姿媚。", 
      "偏著冠兒釵欲墜。", 
      "桃花氣暖，露濃煙重，不自禁春意。", 
      "綠榆陰下東行水。", 
      "漸漸近、淒涼地。", 
      "明月侵牀愁不睡。", 
      "眉兒吃皺，爲誰無語，閣住陽關淚。"
    ], 
    "rhythmic": "青玉案"
  }, 
  {
    "author": "毛滂", 
    "paragraphs": [
      "今宵月好來同看。", 
      "月未落、人還散。", 
      "把手留連簾兒畔。", 
      "含羞和恨轉嬌盼。", 
      "恁花映春風面。", 
      "相思不用寬金釧。", 
      "也不用、多情似玉燕。", 
      "問取嬋娟學長遠。", 
      "不必清光夜夜見。", 
      "但莫負、團圓願。"
    ], 
    "rhythmic": "青玉案"
  }, 
  {
    "author": "毛滂", 
    "paragraphs": [
      "急雨初收珠點。", 
      "雲峯巉絕天半。", 
      "轆轤金井卷甘冽，簾外翠陰遮遍。", 
      "波翻水精重簾，秋在琉璃雙簟。", 
      "漏永流花緩緩。", 
      "未放崦嵫晼晚。", 
      "紅荷綠芰暮天好，小宴水亭風館。", 
      "雲亂香噴寶鴨，月冷釵橫玉燕。"
    ], 
    "rhythmic": "河滿子"
  }, 
  {
    "author": "毛滂", 
    "paragraphs": [
      "燈霧裏。", 
      "老去昔遊不記。", 
      "月似舊時人不似。", 
      "小樓何處是。", 
      "歸臥晚香翠被。", 
      "玉酒著人小醉。", 
      "欲睡先來都不睡。", 
      "此情那恁地。"
    ], 
    "rhythmic": "謁金門"
  }, 
  {
    "author": "毛滂", 
    "paragraphs": [
      "山屏霧帳玲瓏碧。", 
      "更綺窗、臨水新涼入。", 
      "雨短煙長，柳橋蕭瑟。", 
      "這番一日涼一日。", 
      "離多綠鬢多時白。", 
      "這離情、不似而今惜。", 
      "雲外長安，斜暉脈脈。", 
      "西風吹夢來無跡。"
    ], 
    "rhythmic": "七娘子"
  }, 
  {
    "author": "毛滂", 
    "paragraphs": [
      "月光波影寒相向。", 
      "借團團、與做長壕樣。", 
      "此老南樓，風流可想。", 
      "殷勤冰彩隨人上。", 
      "欲同次道傾家釀。", 
      "有兵廚、玉盎金波漲。", 
      "雲外歸鴻，煙中飛槳。", 
      "五湖秋興心先往。"
    ], 
    "rhythmic": "七娘子"
  }, 
  {
    "author": "毛滂", 
    "paragraphs": [
      "寒浸東傾不定。", 
      "更奈櫓聲催緊。", 
      "堤樹朧明孤月上，暗淡移船影。", 
      "舊事十年愁未醒。", 
      "漸老可禁離恨。", 
      "今夜誰知風露裏，目斷雲空盡。"
    ], 
    "rhythmic": "雨中花・夜行船"
  }, 
  {
    "author": "毛滂", 
    "paragraphs": [
      "池上山寒欲霧。", 
      "竹暗小窗低戶。", 
      "數點秋聲侵短夢，檐下芭蕉雨。", 
      "白酒浮蛆雞啄黍。", 
      "問陶令、幾時歸去。", 
      "溪月嶺雲紅蓼岸，總是思量處。"
    ], 
    "rhythmic": "雨中花・夜行船"
  }, 
  {
    "author": "毛滂", 
    "paragraphs": [
      "寒滿一衾誰共。", 
      "夜沈沈、醉魂朦鬆。", 
      "雨呼煙喚付淒涼，又不成、那些好夢。", 
      "明日煙江□暝曚。", 
      "扁舟系、一行螮蝀。", 
      "季鷹生事水瀰漫，過鱸船、再三目送。"
    ], 
    "rhythmic": "夜行船"
  }, 
  {
    "author": "毛滂", 
    "paragraphs": [
      "弄水餘英溪畔。", 
      "綺羅香、日遲風慢。", 
      "桃花春浸一篙深，畫橋東、柳低煙遠。", 
      "漲綠流紅空滿眼。", 
      "倚蘭橈、舊愁無限。", 
      "莫把鴛鴦驚飛去，要歌時、少低檀板。"
    ], 
    "rhythmic": "夜行船"
  }, 
  {
    "author": "毛滂", 
    "paragraphs": [
      "紅摧綠銼，鶯愁蝶怨，滿院落花風緊。", 
      "醉鄉好夢恰瞢騰，又冷落、一成吹醒。", 
      "柔紅不耐，暗香猶好，覷著翻成不忍。", 
      "春心減盡眼長閒，更肯被、遊絲牽引。"
    ], 
    "rhythmic": "鵲橋仙"
  }, 
  {
    "author": "毛滂", 
    "paragraphs": [
      "水精簾外，沈香闌畔，新下紅油畫幕。", 
      "百花何處避芳塵，便獨自、將春佔卻。", 
      "月華淡淡，夜寒森森，猶把紅燈照著。", 
      "醉時從醉不歸家，賢守定、不教冷落。"
    ], 
    "rhythmic": "鵲橋仙"
  }, 
  {
    "author": "毛滂", 
    "paragraphs": [
      "一畝清陰，半天瀟灑鬆窗午。", 
      "牀頭秋色小屏山，碧帳垂煙縷。", 
      "枕畔風搖綠戶。", 
      "喚人醒、不教夢去。", 
      "可憐恰到，瘦石寒泉，冷雲幽處。"
    ], 
    "rhythmic": "燭影搖紅"
  }, 
  {
    "author": "毛滂", 
    "paragraphs": [
      "老景蕭條，送君歸去添悽斷。", 
      "贈君明月滿前溪，直到西湖畔。", 
      "門掩綠苔應遍。", 
      "爲黃花、頻開醉眼。", 
      "橘奴無恙，蝶子相迎，寒窗日短。"
    ], 
    "rhythmic": "燭影搖紅", 
    "tags": [
      "西湖"
    ]
  }, 
  {
    "author": "毛滂", 
    "paragraphs": [
      "鬢綠飄蕭，漫郎已是青雲晚。", 
      "古槐陰外小闌干，不負看山眼。", 
      "此意悠悠無限。", 
      "有云山、知人醉懶。", 
      "他年尋我，水邊月底，一蓑煙短。"
    ], 
    "rhythmic": "燭影搖紅"
  }, 
  {
    "author": "毛滂", 
    "paragraphs": [
      "醉醉。", 
      "醉擊珊瑚碎。", 
      "花花。", 
      "先借春光與酒家。", 
      "夜寒我醉誰扶我。", 
      "應抱瑤琴臥。", 
      "清清。", 
      "攬月吟風不用人。"
    ], 
    "rhythmic": "憶秦娥"
  }, 
  {
    "author": "毛滂", 
    "paragraphs": [
      "夜夜。", 
      "夜了花朝也。", 
      "連忙。", 
      "指點銀瓶索酒嘗。", 
      "明朝花落知多少。", 
      "莫把殘紅掃。", 
      "愁人。", 
      "一片花飛減卻春。"
    ], 
    "rhythmic": "憶秦娥"
  }, 
  {
    "author": "毛滂", 
    "paragraphs": [
      "城上落梅風料峭，寒馥逼清尊。", 
      "爽興天教屬使君。", 
      "雪意壓歌雲。", 
      "插帽殷羅金縷細，燕燕早隨人。", 
      "留取笙歌直到明。", 
      "蓮漏已催春。"
    ], 
    "rhythmic": "武陵春"
  }, 
  {
    "author": "毛滂", 
    "paragraphs": [
      "風過冰檐環佩響，宿霧在華茵。", 
      "剩落瑤花襯月明。", 
      "嫌怕有纖塵。", 
      "鳳口銜燈金炫轉，人醉覺寒輕。", 
      "但得清光解照人。", 
      "不負五更春。"
    ], 
    "rhythmic": "武陵春"
  }, 
  {
    "author": "毛滂", 
    "paragraphs": [
      "春在前村梅雪裏，一夜到千門。", 
      "玉佩瓊琚下冷雲。", 
      "銀界見東君。", 
      "桃花髻暖雙飛燕，金字巧宜春。", 
      "寂寞溪橋柳弄晴。", 
      "老也探花人。"
    ], 
    "rhythmic": "武陵春"
  }, 
  {
    "author": "毛滂", 
    "paragraphs": [
      "高柳橫斜，冷光凌亂搖疏翠。", 
      "露荷珠綴。", 
      "但見鴛鴦睡。", 
      "□□□□，□□□□□。", 
      "□□□。", 
      "□□□□。", 
      "□□□□□。"
    ], 
    "rhythmic": "點絳脣"
  }, 
  {
    "author": "毛滂", 
    "paragraphs": [
      "柏葉春醅，爲君親酌玻璃盞。", 
      "玉簫牙管。", 
      "人意如春暖。", 
      "鬢綠長留，不使韶華晚。", 
      "春無限。", 
      "碧桃花畔。", 
      "笑看蓬萊淺。"
    ], 
    "rhythmic": "點絳脣"
  }, 
  {
    "author": "毛滂", 
    "paragraphs": [
      "手撫歸鴻，坐臨煙雨簾旌潤。", 
      "氣清天近。", 
      "雲日溫闌楯。", 
      "壓玉浮金，一醉留青鬢。", 
      "風光勝。", 
      "淡妝人靚。", 
      "眉黛生秋暈。"
    ], 
    "rhythmic": "點絳脣"
  }, 
  {
    "author": "毛滂", 
    "paragraphs": [
      "何處君家，蟠桃花下瑤池畔。", 
      "日遲煙暖。", 
      "佔得春長遠。", 
      "幾見花開，一任年光換。", 
      "今年見。", 
      "明年重見。", 
      "春色如人面。"
    ], 
    "rhythmic": "點絳脣"
  }, 
  {
    "author": "毛滂", 
    "paragraphs": [
      "秀嶺寒青，冷泉凌亂催秋意。", 
      "佩環聲裏。", 
      "無限真珠碎。", 
      "嘆我平生，識盡閒滋味。", 
      "來閒地。", 
      "爲君一醉。", 
      "萬事浮雲外。"
    ], 
    "rhythmic": "點絳脣"
  }, 
  {
    "author": "毛滂", 
    "paragraphs": [
      "小院重簾，那回來處花相向。", 
      "遲遲一餉。", 
      "記得春模樣。", 
      "昨夜月明，應照芙蓉帳。", 
      "空凝望。", 
      "蜂勞蝶攘。", 
      "誰在花枝上。"
    ], 
    "rhythmic": "點絳脣"
  }, 
  {
    "author": "毛滂", 
    "paragraphs": [
      "繡嶺橫秋，玉螭吹暑迎涼氣。", 
      "碧崖流水。", 
      "流入春蔥指。", 
      "半倚朱弦，微嚲連環珥。", 
      "通深意。", 
      "月明風細。", 
      "分付知音耳。"
    ], 
    "rhythmic": "點絳脣"
  }, 
  {
    "author": "毛滂", 
    "paragraphs": [
      "深苑重調絃管。", 
      "不覺銀臺燭短。", 
      "相對有金波，天畔杯中都滿。", 
      "人遠。", 
      "人遠。", 
      "醉倚闌干玉冷。"
    ], 
    "rhythmic": "如夢令"
  }, 
  {
    "author": "毛滂", 
    "paragraphs": [
      "當日嶺頭相見處。", 
      "玉骨冰肌元淡佇。", 
      "近來因甚要濃妝，不管滿城桃杏妒。", 
      "酒暈臉霞春暗度。", 
      "認是東皇偏管顧。", 
      "生羅衣褪爲誰羞，香冷薰爐都不覷。"
    ], 
    "rhythmic": "玉樓春"
  }, 
  {
    "author": "毛滂", 
    "paragraphs": [
      "鱸蟹正肥時，煙雨新涼日。", 
      "露蕊鬱金黃，雲液蒲萄碧。", 
      "此日古爲佳，此醉君寧惜。", 
      "高掛水精簾，盡放秋光入。"
    ], 
    "rhythmic": "生查子"
  }, 
  {
    "author": "毛滂", 
    "paragraphs": [
      "日照小窗紗，風動重簾繡。", 
      "寶炷暮雲迷，曲沼晴漪皺。", 
      "煙暖柳醒鬆，雪盡梅清瘦。", 
      "恰是可憐時，好似花穠後。"
    ], 
    "rhythmic": "生查子"
  }, 
  {
    "author": "毛滂", 
    "paragraphs": [
      "釵上燕猶寒，勝裏紅偏小。", 
      "恰有爾多春，不許羣花笑。", 
      "酒面粉酥融，香袖金泥罩。", 
      "芳意已潛通，殘雪猶相照。"
    ], 
    "rhythmic": "生查子"
  }, 
  {
    "author": "毛滂", 
    "paragraphs": [
      "春晚出山城，落日行江岸。", 
      "人不共潮來，香亦臨風散。", 
      "花謝小妝殘，鶯困清歌斷。", 
      "行雨夢魂消，飛絮心情亂。"
    ], 
    "rhythmic": "生查子"
  }, 
  {
    "author": "毛滂", 
    "paragraphs": [
      "花地錦斑殘，月箔波凌亂。", 
      "鬥鴨玉闌旁，撲獸金爐畔。", 
      "小醉奈春何，輕夢催雲散。", 
      "卻步蕙蘭中，應被鴛鴦見。"
    ], 
    "rhythmic": "生查子"
  }, 
  {
    "author": "毛滂", 
    "paragraphs": [
      "深院繡簾垂。", 
      "前日春歸。", 
      "畫橋楊柳弄煙霏。", 
      "池面東風先解凍，龜上漣漪。", 
      "酒瀲玉東西。", 
      "香暖狻猊。", 
      "遠山鬱秀入雙眉。", 
      "待看碧桃花爛漫，春日遲遲。"
    ], 
    "rhythmic": "浪淘沙"
  }, 
  {
    "author": "毛滂", 
    "paragraphs": [
      "玉卮細酌流霞溼。", 
      "金釵翠袖勤留客。", 
      "行色小梅殘。", 
      "官橋楊柳寒。", 
      "賜環宣室夜。", 
      "看落金蓮灺。", 
      "人記海聽康。", 
      "流風秀水旁。"
    ], 
    "rhythmic": "菩薩蠻"
  }, 
  {
    "author": "毛滂", 
    "paragraphs": [
      "端端正正人如月。", 
      "孜孜媚媚花如頰。", 
      "花月不如人。", 
      "眉眉眼眼春。", 
      "沈香添小炷。", 
      "共挹薰爐語。", 
      "香解著人衣。", 
      "君心蝴蝶飛。"
    ], 
    "rhythmic": "菩薩蠻"
  }, 
  {
    "author": "毛滂", 
    "paragraphs": [
      "含章檐下眉如月。", 
      "融酥和粉描疏雪。", 
      "桃杏莫爭春。", 
      "凌風臺畔人。", 
      "如今千萬樹。", 
      "零亂孤村雨。", 
      "和雨滴瑤觴。", 
      "歸來肌骨香。"
    ], 
    "rhythmic": "菩薩蠻"
  }, 
  {
    "author": "毛滂", 
    "paragraphs": [
      "淡煙疏雨東籬曉。", 
      "菊團悽露真珠小。", 
      "青蕊抱寒枝。", 
      "因誰特故遲。", 
      "曾是騷人盼。", 
      "羞做茱萸伴。", 
      "揉破鬱金黃。", 
      "與君些子香。"
    ], 
    "rhythmic": "菩薩蠻"
  }, 
  {
    "author": "毛滂", 
    "paragraphs": [
      "溪山不盡知多少。", 
      "遙峯秀疊寒波渺。", 
      "攜酒上高臺。", 
      "與君開壯懷。", 
      "枉做悲秋賦。", 
      "醉後悲何處。", 
      "白髮幾黃花。", 
      "官裘付酒家。"
    ], 
    "rhythmic": "菩薩蠻"
  }, 
  {
    "author": "毛滂", 
    "paragraphs": [
      "春潮曾送離魂去。", 
      "春山曾見傷離處。", 
      "老去不堪愁。", 
      "憑闌看水流。", 
      "東風留不住。", 
      "一夜檐前雨。", 
      "明日覓春痕。", 
      "紅疏桃杏村。"
    ], 
    "rhythmic": "菩薩蠻"
  }, 
  {
    "author": "毛滂", 
    "paragraphs": [
      "雲山沁綠殘眉淺。", 
      "垂楊睡起腰肢軟。", 
      "不見玉妝臺。", 
      "飛花將夢來。", 
      "行雲何事惡。", 
      "雨透羅衣薄。", 
      "不忍溼殘春。", 
      "黃鶯啼向人。"
    ], 
    "rhythmic": "菩薩蠻"
  }, 
  {
    "author": "毛滂", 
    "paragraphs": [
      "當時學舞鈞天部。", 
      "驚鴻吹下江湖去。", 
      "家住百花橋。", 
      "何郎偏與嬌。", 
      "杏樑塵拂面。", 
      "牙板聞鶯燕。", 
      "勸客玉梨花。", 
      "月侵釵燕斜。"
    ], 
    "rhythmic": "菩薩蠻"
  }, 
  {
    "author": "毛滂", 
    "paragraphs": [
      "年少莫尋潛玉老。", 
      "無才無藝煩君笑。", 
      "暖過茅檐霜日曉。", 
      "休起早。", 
      "竹間盡日無人到。", 
      "別徑小峯孤碧峭。", 
      "曲溝淺浸寒清繞。", 
      "此老相看情不少。", 
      "渾忘了。", 
      "渾教忘了長安道。"
    ], 
    "rhythmic": "漁家傲"
  }, 
  {
    "author": "毛滂", 
    "paragraphs": [
      "恰則小庵貪睡著。", 
      "不知風撼梅花落。", 
      "一點兒春吹去卻。", 
      "香約略。", 
      "黃蜂猶抱紅酥萼。", 
      "繞遍寒枝添索寞。", 
      "卻穿竹徑隨孤鶴。", 
      "守定微官真個錯。", 
      "從今莫。", 
      "從今莫負雲山約。"
    ], 
    "rhythmic": "漁家傲"
  }, 
  {
    "author": "毛滂", 
    "paragraphs": [
      "鬢底青春留不住。", 
      "功名薄似風前絮。", 
      "何似甕頭春沒數。", 
      "都佔取。", 
      "只消一紙長門賦。", 
      "寒日半窗桑柘暮。", 
      "倚闌目送繁雲去。", 
      "卻欲載書尋舊路。", 
      "煙深處。", 
      "杏花菖葉耕春雨。"
    ], 
    "rhythmic": "漁家傲"
  }, 
  {
    "author": "毛滂", 
    "paragraphs": [
      "水邊山，雲畔水，新出煙林。", 
      "送秋來、雙檜寒陰。", 
      "檜堂寒，香霧碧，簾箔清深。", 
      "放衙隱几，誰知共、雲水無心。", 
      "望西園，飛蓋夜，月到清尊。", 
      "爲詩翁、露冷風清。", 
      "退紅裙，雲碧袖，花草爭春。", 
      "勸翁強飲，莫孤負、風月留人。"
    ], 
    "rhythmic": "于飛樂"
  }, 
  {
    "author": "毛滂", 
    "paragraphs": [
      "記瞢騰，濃睡裏，一片行雲。", 
      "未多時、夢破雲驚。", 
      "聽轆轤，聲斷也，井底銀瓶。", 
      "不知羅帶，等閒便、結得同心。", 
      "系畫船，楊柳岸，曉月亭亭。", 
      "記陽關、斷韻殘聲。", 
      "被西風，吹玉枕，酒魄還清。", 
      "有些言語，獨自個、說與誰應。"
    ], 
    "rhythmic": "于飛樂"
  }, 
  {
    "author": "毛滂", 
    "paragraphs": [
      "並梅兄，雙蝶子，煙縷衫輕。", 
      "鳳凰釵、繚繞香雲。", 
      "淡梳妝，□得恁，雪膩酥勻。", 
      "揉春捻就，更是他、花與精神。", 
      "黛尖低、桃萼破，微笑輕顰。", 
      "早做成、役夢勞魂。", 
      "好風前，佳月下，莫忘行人。", 
      "扁舟去也，沒個事、多樣離情。"
    ], 
    "rhythmic": "于飛樂"
  }, 
  {
    "author": "毛滂", 
    "paragraphs": [
      "映階芳草淨無塵。", 
      "新晴隔柳陰。", 
      "綠絲步障碧茸茵。", 
      "遮藏欲盡春。", 
      "寒未了，酒須深。", 
      "殘花無處尋。", 
      "年來陪盡惜春心。", 
      "閒愁漸不禁。"
    ], 
    "rhythmic": "阮郎歸"
  }, 
  {
    "author": "毛滂", 
    "paragraphs": [
      "雨餘菸草弄春柔。", 
      "芳郊翠欲流。", 
      "暖風時轉柳花球。", 
      "晴光爛不收。", 
      "紅盡處，綠新稠。", 
      "穠華只暫留。", 
      "卻應留下等閒愁。", 
      "令人雙鬢秋。"
    ], 
    "rhythmic": "阮郎歸"
  }, 
  {
    "author": "毛滂", 
    "paragraphs": [
      "遊人莫笑東園小。", 
      "莫問花多少。", 
      "一枝半朵惱人腸。", 
      "無限姿姿媚媚、倚斜陽。", 
      "二分春去知何處。", 
      "賴是無風雨。", 
      "更將繡幕密遮花。", 
      "任是東風急性、不由他。"
    ], 
    "rhythmic": "虞美人"
  }, 
  {
    "author": "毛滂", 
    "paragraphs": [
      "百花趕定東君去。", 
      "知與花何處。", 
      "陽春但更買花栽。", 
      "留住蜂兒蝶子、等君來。", 
      "翠輕綠嫩庭陰好。", 
      "醉便眠芳草。", 
      "春波如酒不曾空。", 
      "誰見東堂日日、自春風。"
    ], 
    "rhythmic": "虞美人"
  }, 
  {
    "author": "毛滂", 
    "paragraphs": [
      "柳枝卻學腰肢嫋。", 
      "好似江東小。", 
      "春風吹綠上眉峯。", 
      "秀色慾流不斷、眼波融。", 
      "檐前月上燈花墮。", 
      "風遞餘香過。", 
      "小歡雲散已難收。", 
      "到處冷煙寒雨、爲君愁。"
    ], 
    "rhythmic": "虞美人"
  }, 
  {
    "author": "毛滂", 
    "paragraphs": [
      "月下風前花畔。", 
      "此情不淺。", 
      "欲留風月守花枝，卻不道、而今遠。", 
      "檣外鷺飛沙晚。", 
      "煙斜雨短。", 
      "青山祗管一重重，向東下、遮人眼。"
    ], 
    "rhythmic": "一落索"
  }, 
  {
    "author": "毛滂", 
    "paragraphs": [
      "牆頭花□寒猶噤。", 
      "放繡簾晝靜。", 
      "簾外時有蜂兒，趁楊花不定。", 
      "闌干又還獨憑。", 
      "念翠低眉暈。", 
      "春夢枉惱人腸，更厭厭酒病。"
    ], 
    "rhythmic": "散餘霞"
  }, 
  {
    "author": "毛滂", 
    "paragraphs": [
      "微雨過，深院芰荷中。", 
      "香冉冉，繡重重。", 
      "玉人共倚闌干角，月華猶在小池東。", 
      "入人懷，吹鬢影，可憐風。", 
      "分散去、輕如雲與夢，剩下了、許多風與月，侵枕簟，冷簾櫳。", 
      "副能小睡還驚覺，略成輕醉早醒鬆。", 
      "仗行雲，將此恨，到眉峯。"
    ], 
    "rhythmic": "最高樓"
  }, 
  {
    "author": "毛滂", 
    "paragraphs": [
      "新睡起，薰過繡羅衣。", 
      "梳洗了，百般宜。", 
      "東風淡蕩垂楊院，一春心事有誰知。", 
      "苦留人，嬌不盡，曲眉低。", 
      "漫良夜、月圓空好意，恐落花、流水終寄恨，悲歡往往相隨。", 
      "鳳台癡望雙雙羽，高唐愁著夢迴時。", 
      "又爭如，遵大路，合逢伊。"
    ], 
    "rhythmic": "最高樓"
  }, 
  {
    "author": "毛滂", 
    "paragraphs": [
      "遙山雪氣入疏簾。", 
      "羅幕曉寒添。", 
      "愛日騰波，朝霞入戶，一線過冰檐。", 
      "綠尊香嫩蒲萄暖，滿酌破冬嚴。", 
      "庭下早梅，已含芳意，春近瘦枝南。"
    ], 
    "rhythmic": "少年遊"
  }, 
  {
    "author": "毛滂", 
    "paragraphs": [
      "雪遍梅花，素光都共奇絕。", 
      "到窗前、認君時節。", 
      "下重幃，香篆冷，蘭膏明滅。", 
      "夢悠揚，空繞斷雲殘月。", 
      "沈郎帶寬，同心放開重結。", 
      "褪羅衣、楚腰一捻。", 
      "正春風，新著摸，花花葉葉。", 
      "粉蝶兒，這回共花同活。"
    ], 
    "rhythmic": "粉蝶兒"
  }, 
  {
    "author": "毛滂", 
    "paragraphs": [
      "城月。", 
      "冷羅襪。", 
      "郎睡不知鸞帳揭。", 
      "香悽翠被燈明滅。", 
      "花困釵橫時節。", 
      "河橋楊柳催行色。", 
      "愁黛有人描得。"
    ], 
    "rhythmic": "調笑・調笑令"
  }, 
  {
    "author": "毛滂", 
    "paragraphs": [
      "香歇。", 
      "袂紅黦。", 
      "記立河橋花自折。", 
      "隼旟紺幰城西闕。", 
      "教妾驚鴻迴雪。", 
      "銅駝春夢空愁絕。", 
      "雲破碧江流月。"
    ], 
    "rhythmic": "調笑・調笑令"
  }, 
  {
    "author": "毛滂", 
    "paragraphs": [
      "無力。", 
      "倚瑤瑟。", 
      "罷舞霓裳今幾日。", 
      "樓空雨小春寒逼。", 
      "鈿暈羅衫煙色。", 
      "簾前歸燕看人立。", 
      "卻趁落花飛入。"
    ], 
    "rhythmic": "調笑・調笑令"
  }, 
  {
    "author": "毛滂", 
    "paragraphs": [
      "釵冷。", 
      "鬢雲晚。", 
      "羅袖拂人花氣暖。", 
      "風流公子來應遠。", 
      "半倚瑤琴羞懶。", 
      "雲寒日暮天微霰。", 
      "無處不堪腸斷。"
    ], 
    "rhythmic": "調笑・調笑令"
  }, 
  {
    "author": "毛滂", 
    "paragraphs": [
      "憔悴。", 
      "何郎地。", 
      "密寄軟綃三尺淚。", 
      "傳心語眼郎應記。", 
      "翠袖猶芬仙桂。", 
      "願郎學做蝴蝶子。", 
      "去去來來花裏。"
    ], 
    "rhythmic": "調笑・調笑令"
  }, 
  {
    "author": "毛滂", 
    "paragraphs": [
      "何處。", 
      "長安路。", 
      "不記牆東花拂樹。", 
      "瑤琴理罷霓裳譜。", 
      "依舊月窗風戶。", 
      "薄情年少如飛絮。", 
      "夢逐玉環西去。"
    ], 
    "rhythmic": "調笑・調笑令"
  }, 
  {
    "author": "毛滂", 
    "paragraphs": [
      "芳草。", 
      "恨春老。", 
      "自是尋春來不早。", 
      "落花風起紅多少。", 
      "記得一枝春小。", 
      "綠陰青子空相惱。", 
      "此恨平生懷抱。"
    ], 
    "rhythmic": "調笑・調笑令"
  }, 
  {
    "author": "毛滂", 
    "paragraphs": [
      "相望。", 
      "楚江上。", 
      "縈水繚雲聞妙唱。", 
      "龍沙醉眼看花浪。", 
      "正要風將月傍。", 
      "雲車瑤佩成惆悵。", 
      "衰柳白鬚相向。"
    ], 
    "rhythmic": "調笑・調笑令"
  }, 
  {
    "author": "毛滂", 
    "paragraphs": [
      "酒美。", 
      "從酒貴。", 
      "濯錦江邊花滿地。", 
      "鷫鸘換得文君醉。", 
      "暖和一團春意。", 
      "怕將醒眼看浮世。", 
      "不換雲芽雪水。"
    ], 
    "rhythmic": "調笑・調笑令"
  }, 
  {
    "author": "毛滂", 
    "paragraphs": [
      "花好。", 
      "怕花老。", 
      "暖日和風將養到。", 
      "東君須願長年少。", 
      "圖不看花草草。", 
      "西園一點紅猶小。", 
      "早被蜂兒知道。"
    ], 
    "rhythmic": "調笑・調笑令"
  }, 
  {
    "author": "毛滂", 
    "paragraphs": [
      "兩歲撫邦人，曾無恩意。", 
      "別後何人更相記。", 
      "題輿玉樹，愧與蒹葭相倚。", 
      "殷勤猶念我，同吟醉。", 
      "畫舸相追，孤城已閉。", 
      "不道扁舟□雲外。", 
      "夜分月冷，一段波平風細。", 
      "憶君清興滿，無由寄。"
    ], 
    "rhythmic": "感皇恩"
  }, 
  {
    "author": "毛滂", 
    "paragraphs": [
      "綠水小河亭，朱闌碧甃。", 
      "江月娟娟上高柳。", 
      "畫樓縹緲，盡掛窗紗簾繡。", 
      "月明知我意，來相就。", 
      "銀字吹笙，金貂取酒。", 
      "小小微風弄襟袖。", 
      "寶薰濃炷，人共博山煙瘦。", 
      "露涼釵燕冷，更深後。"
    ], 
    "rhythmic": "感皇恩"
  }, 
  {
    "author": "毛滂", 
    "paragraphs": [
      "多病酒尊疏，飲少輒醉。", 
      "年少銜杯可追記。", 
      "無多酌我，醉倒阿誰扶起。", 
      "滿懷明月冷，爐煙細。", 
      "雲漢雖高，風波無際。", 
      "何似歸來醉鄉里。", 
      "玻璃江上，滿載春光花氣。", 
      "蒲萄仙浪軟，迷紅翠。"
    ], 
    "rhythmic": "感皇恩"
  }, 
  {
    "author": "毛滂", 
    "paragraphs": [
      "聞道長安燈夜好，雕輪寶馬如雲。", 
      "蓬萊清淺對觚棱。", 
      "玉皇開碧落，銀界失黃昏。", 
      "誰見江南憔悴客，端憂懶步芳塵。", 
      "小屏風畔冷香凝。", 
      "酒濃春入夢，窗破月尋人。"
    ], 
    "rhythmic": "臨江仙"
  }, 
  {
    "author": "毛滂", 
    "paragraphs": [
      "十年湖海扁舟。", 
      "幾多愁。", 
      "白髮青燈今夜、不宜秋。", 
      "中庭樹。", 
      "空階雨。", 
      "思悠悠。", 
      "寂寞一生心事、五更頭。"
    ], 
    "rhythmic": "相見歡"
  }, 
  {
    "author": "劉燾", 
    "paragraphs": [
      "偏憶江南，有塵表丰神，世外標格。", 
      "低傍小橋，斜山疏籬，似向隴頭曾識。", 
      "暗香孤韻冰雪裏，初不怕、春寒要勒。", 
      "問桃杏賢瞞，怎生向前爭得。", 
      "省共蕭娘笑摘。", 
      "玉纖映瓊枝，照人一色。", 
      "澹粉暈酥，多少工夫，到得壽陽宮額。", 
      "再三留待東君看，管都將、別花不惜。", 
      "但只恐、南樓又三弄笛。"
    ], 
    "rhythmic": "花心動"
  }, 
  {
    "author": "劉燾", 
    "paragraphs": [
      "門掩黃昏，畫堂人寂，暮雨乍收殘暑。", 
      "簾卷疏星門戶悄，隱隱嚴城鐘鼓。", 
      "空街煙暝半開，斜日朦朧，銀河澄淡風悽楚。", 
      "還是鳳樓人遠，桃源無路。", 
      "惆悵夜久星繁，碧空望斷，玉簫聲在何處。", 
      "念誰伴、茜裙翠袖，共攜手、瑤臺歸去。", 
      "對修竹、森森院宇。", 
      "曲屏香暖凝沈炷。", 
      "問對酒當歌，情懷記得劉郎否。"
    ], 
    "rhythmic": "八寶妝"
  }, 
  {
    "author": "劉燾", 
    "paragraphs": [
      "風急霜濃，天低雲淡，過來孤雁聲切。", 
      "雁兒且住，略聽自家說。", 
      "你是離羣到此，我共那人才相別。", 
      "松江岸，黃蘆影裏，天更待飛雪。", 
      "聲聲腸欲斷，和我也、淚珠點點成血。", 
      "一江流水，流也嗚咽。", 
      "告你高飛遠舉，前程事、永沒磨折。", 
      "須知道、飄零聚散，終有見時節。"
    ], 
    "rhythmic": "轉調滿庭芳・滿庭芳"
  }, 
  {
    "author": "劉燾", 
    "paragraphs": [
      "小紅桃臉花中笑。", 
      "笑中花臉桃紅小。", 
      "垂柳拂簾低。", 
      "低簾拂柳垂。", 
      "嫋花風鬢繞。", 
      "繞鬢風花嫋。", 
      "歸路月沈西。", 
      "西沈月路歸。"
    ], 
    "rhythmic": "菩薩蠻"
  }, 
  {
    "author": "劉燾", 
    "paragraphs": [
      "簟紋雙映冰肌豔。", 
      "豔肌冰映雙紋簟。", 
      "窗外竹生風。", 
      "風生竹外窗。", 
      "點紅潮醉臉。", 
      "臉醉潮紅點。", 
      "廊上月昏黃。", 
      "黃昏月上廊。"
    ], 
    "rhythmic": "菩薩蠻"
  }, 
  {
    "author": "劉燾", 
    "paragraphs": [
      "露盤金冷初闌暑。", 
      "暑闌初冷金盤露。", 
      "風細引鳴蛩。", 
      "蛩鳴引細風。", 
      "雨零愁遠路。", 
      "路遠愁零雨。", 
      "空醉一尊同。", 
      "同尊一醉空。"
    ], 
    "rhythmic": "菩薩蠻"
  }, 
  {
    "author": "劉燾", 
    "paragraphs": [
      "屑瓊霏玉堆檐雪。", 
      "雪檐堆玉霏瓊屑。", 
      "山遠對眉攢。", 
      "攢眉對遠山。", 
      "拆梅寒映月。", 
      "月映寒梅拆。", 
      "闌倚暫愁寬。", 
      "寬愁暫倚闌。"
    ], 
    "rhythmic": "菩薩蠻"
  }, 
  {
    "author": "劉燾", 
    "paragraphs": [
      "溼花春雨如珠泣。", 
      "泣珠如雨春花溼。", 
      "花枕並敧斜。", 
      "斜敧並枕花。", 
      "織文回字密。", 
      "密字迴文織。", 
      "嗟更數年華。", 
      "華年數更嗟。"
    ], 
    "rhythmic": "菩薩蠻"
  }, 
  {
    "author": "劉燾", 
    "paragraphs": [
      "潤肌饒汗香紅沁。", 
      "沁紅香汗饒肌潤。", 
      "低檻小山圍。", 
      "圍山小檻低。", 
      "枕橫釵墜鬢。", 
      "鬢墜釵橫枕。", 
      "歸夢與郎期。", 
      "期郎與夢歸。"
    ], 
    "rhythmic": "菩薩蠻"
  }, 
  {
    "author": "劉燾", 
    "paragraphs": [
      "綠窗斜動搖風竹。", 
      "竹風搖動斜窗綠。", 
      "虛恍夕涼初。", 
      "初涼夕恍虛。", 
      "曲眉愁翠蹙。", 
      "蹙翠愁眉曲。", 
      "無雁寄書來。", 
      "來書寄雁無。"
    ], 
    "rhythmic": "菩薩蠻"
  }, 
  {
    "author": "劉燾", 
    "paragraphs": [
      "雪窗寒聽孤燈滅。", 
      "滅燈孤聽寒窗雪。", 
      "殘漏惜衾閒。", 
      "閒衾惜漏殘。", 
      "說時常恨別。", 
      "別恨常時說。", 
      "還不奈宵寒。", 
      "寒宵奈不還。"
    ], 
    "rhythmic": "菩薩蠻"
  }, 
  {
    "author": "宇文元質", 
    "paragraphs": [
      "休休得也，只消更、一朵荼蘼。"
    ], 
    "rhythmic": "于飛樂"
  }, 
  {
    "author": "範致虛", 
    "paragraphs": [
      "紫禁寒輕，瑤津冰泮，麗月光射千門。", 
      "萬年枝上，甘露惹祥氛。", 
      "北闕華燈預賞，嬉遊盛、絲管紛紛。", 
      "東風峭，雪殘梅瘦，煙鎖鳳城春。", 
      "風光何處好，彩山萬仞，寶炬凌雲。", 
      "盡歡陪舜樂，喜贊堯仁。", 
      "天子千秋萬歲，徵招宴、宰府師臣。", 
      "君恩重，年年此夜，長祝本嘉辰。"
    ], 
    "rhythmic": "滿庭芳慢・滿庭芳"
  }, 
  {
    "author": "鄭少微", 
    "paragraphs": [
      "誰折南枝傍小叢。", 
      "佳人豐色與梅同。", 
      "有花無葉真瀟灑，不問胭脂借淡紅。", 
      "應未許，嫁春風。", 
      "天教雪月伴玲瓏。", 
      "池塘疏影傷幽獨，何似橫斜酒盞中。"
    ], 
    "rhythmic": "鷓鴣天"
  }, 
  {
    "author": "鄭少微", 
    "paragraphs": [
      "欲把長繩繫日難。", 
      "紛紛從此見花殘。", 
      "休將世事兼身事，須看人間比夢間。", 
      "紅燭繼，豔歌闌。", 
      "等閒留客卻成歡。", 
      "勸君更盡一杯酒，贏得浮生半日閒。"
    ], 
    "rhythmic": "思越人・朝天子"
  }, 
  {
    "author": "李新", 
    "paragraphs": [
      "楊柳梢頭春色重，紫騮嘶入殘花。", 
      "香風滿面日西斜。", 
      "只知閒信馬，不覺誤隨車。", 
      "已許洞天歸路晚，空勞眼惜眉憐。", 
      "幾回偷爲擲花鈿。", 
      "今生應已過，重結後來緣。"
    ], 
    "rhythmic": "臨江仙"
  }, 
  {
    "author": "李新", 
    "paragraphs": [
      "千古人生樂事稀。", 
      "露濃煙事薄寒時。", 
      "菊花須插兩三枝。", 
      "未老功名辜兩鬢，悲秋情緒入雙眉。", 
      "茂陵多病有誰知。"
    ], 
    "rhythmic": "浣溪沙"
  }, 
  {
    "author": "李新", 
    "paragraphs": [
      "雨霽籠山碧破賒。", 
      "小園圍屋粉牆斜。", 
      "朱門閒掩那人家。", 
      "素腕撥香臨寶砌，層波窺客擘輕紗。", 
      "隔窗隱隱見簪花。"
    ], 
    "rhythmic": "浣溪沙"
  }, 
  {
    "author": "李新", 
    "paragraphs": [
      "幾度珠簾捲上鉤。", 
      "折花走馬向揚州。", 
      "老去不堪尋往事，上心頭。", 
      "陶令無聊惟喜醉，茂陵多病不勝愁。", 
      "脈脈春情長不斷，水東流。"
    ], 
    "rhythmic": "攤破浣溪沙・山花子"
  }, 
  {
    "author": "歐陽闢", 
    "paragraphs": [
      "澗碧山紅粉爛漫，煙蘿遠映霜楓。", 
      "倚闌人在暮雲東。", 
      "遙天垂衆壑，平地起孤峯。", 
      "大好家山重九日，尊前切莫匆匆。", 
      "黃花消息雁聲中。", 
      "尋芳須未晚，與客且攜筇。"
    ], 
    "rhythmic": "臨江仙"
  }, 
  {
    "author": "司馬", 
    "paragraphs": [
      "家在錢塘江上住。", 
      "花落花開，不管年華度。", 
      "燕子又將春色去。", 
      "紗窗一陣黃昏雨。", 
      "斜插犀梳雲半吐。", 
      "檀板清歌，唱徹黃金縷。", 
      "望斷雲行無去處。", 
      "夢迴明月生春浦。"
    ], 
    "rhythmic": "黃金縷・蝶戀花", 
    "tags": [
      "錢塘江"
    ]
  }, 
  {
    "author": "司馬", 
    "paragraphs": [
      "銀河漾漾。", 
      "正桐飛露井，寒生斗帳。", 
      "芳草夢驚，人憶高唐惆悵。", 
      "感離愁，甚情況。", 
      "春風二月桃花浪。", 
      "扁舟徵棹，又過吳江上。", 
      "人去雁回，千里風雲相望。", 
      "倚江樓，倍悽愴。"
    ], 
    "rhythmic": "河傳"
  }, 
  {
    "author": "王重", 
    "paragraphs": [
      "去歲花前曾記有。", 
      "坐醉嬉遊，花下攜纖手。", 
      "粉面與花相間鬥。", 
      "星眸一轉晴波溜。", 
      "一見新花還感舊。", 
      "淚眼逢春，忍更看花柳。", 
      "春恨厭厭如永晝。", 
      "□□寂寞黃昏後。"
    ], 
    "rhythmic": "蝶戀花"
  }, 
  {
    "author": "王重", 
    "paragraphs": [
      "煙雨江城，望中綠暗花枝少。", 
      "惜春長待醉東風，卻恨春歸早。", 
      "縱有幽情歡會，奈如今、風情漸老。", 
      "鳳樓何處，畫闌愁倚，天涯芳草。"
    ], 
    "rhythmic": "燭影搖紅"
  }, 
  {
    "author": "某兩地", 
    "paragraphs": [
      "爲愛金陵佳麗。", 
      "乃分符來此。", 
      "擁麾忽又向淮東，便咫尺、人千里。", 
      "畫鼓一聲催起。", 
      "邦內人齊跪。", 
      "江山有興我重來，斟別酒、休辭淚。"
    ], 
    "rhythmic": "失調名"
  }, 
  {
    "author": "王採", 
    "paragraphs": [
      "雪裏東風未過江。", 
      "隴頭先折一枝芳。", 
      "如今疏影照溪塘。", 
      "北客乍驚無綠葉，東君應笑不紅妝。", 
      "玉真愛著淡衣裳。"
    ], 
    "rhythmic": "浣溪沙"
  }, 
  {
    "author": "王採", 
    "paragraphs": [
      "日月無根天不老。", 
      "浮生總被消磨了。", 
      "陌上紅塵常擾擾。", 
      "昏復曉。", 
      "一場大夢誰先覺。", 
      "雒水東流山四繞。", 
      "路傍幾個新華表。", 
      "見說在時官職好。", 
      "爭信道。", 
      "冷煙寒雨埋荒草。"
    ], 
    "rhythmic": "漁家傲"
  }, 
  {
    "author": "王採", 
    "paragraphs": [
      "扇影輕搖一線香。", 
      "斜紅勻過晚來妝。", 
      "嬌多無事做淒涼。", 
      "借問誰教春易老，幾時能勾夜何長。", 
      "舊歡新恨總思量。"
    ], 
    "rhythmic": "浣溪沙"
  }, 
  {
    "author": "王採", 
    "paragraphs": [
      "珠箔隨檐一桁垂。", 
      "繡屏遮枕四邊移。", 
      "春歸人懶日遲遲。", 
      "舊事只將雲入夢，新歡重借月爲期。", 
      "晚來花動隔牆枝。"
    ], 
    "rhythmic": "浣溪沙"
  }, 
  {
    "author": "王採", 
    "paragraphs": [
      "秋閨思入江南遠。", 
      "簾幕低垂閒不卷。", 
      "玉珂聲斷曉屏空，好夢驚回還起懶。", 
      "風輕只覺香菸短。", 
      "陰重不知天色晚。", 
      "隔窗人語趁朝歸，旋整宿妝勻睡臉。"
    ], 
    "rhythmic": "玉樓春"
  }, 
  {
    "author": "王採", 
    "paragraphs": [
      "繡屏曉夢鴛鴦侶。", 
      "可惜夜來歡聚取。", 
      "幾聲低語記曾聞，一段新愁看乍覷。", 
      "繁紅洗盡胭脂雨。", 
      "春被楊花勾引去。", 
      "多情只有舊時香，衣上經年留得住。"
    ], 
    "rhythmic": "玉樓春"
  }, 
  {
    "author": "王採", 
    "paragraphs": [
      "燕子來時春未老。", 
      "紅蠟團枝，費盡東君巧。", 
      "煙雨弄晴芳意惱。", 
      "雨餘特地殘妝好。", 
      "斜倚青樓臨遠道。", 
      "不管傍人，密共東君笑。", 
      "都見嬌多情不少。", 
      "丹青傳得傾城貌。"
    ], 
    "rhythmic": "蝶戀花"
  }, 
  {
    "author": "王採", 
    "paragraphs": [
      "濯錦江頭春欲暮。", 
      "枝上繁紅，着意留春住。", 
      "只恐東君嫌面素。", 
      "新妝剩把胭脂傅。", 
      "曉夢驚寒初過雨。", 
      "寂寞珠簾，問有餘花否。", 
      "悵望草堂無一語。", 
      "丹青傳得凝情處。"
    ], 
    "rhythmic": "蝶戀花"
  }, 
  {
    "author": "王採", 
    "paragraphs": [
      "穠豔嬌春春婉娩。", 
      "雨惜風饒，學得宮妝淺。", 
      "愛把綠眉都不展。", 
      "無言脈脈情何限。", 
      "花下當時紅粉面。", 
      "準擬新年，都向花前見。", 
      "爭奈武陵人易散。", 
      "丹青傳得閨中怨。"
    ], 
    "rhythmic": "蝶戀花"
  }, 
  {
    "author": "王採", 
    "paragraphs": [
      "鏤雪成花檀作蕊。", 
      "愛伴鞦韆，搖曳東風裏。", 
      "翠袖年年寒食淚。", 
      "爲伊牽惹愁無際。", 
      "幽豔偏宜春雨細。", 
      "紅粉闌干，有個人相似。", 
      "鈿合金釵誰與寄。", 
      "丹青傳得淒涼意。"
    ], 
    "rhythmic": "蝶戀花"
  }, 
  {
    "author": "王採", 
    "paragraphs": [
      "暈綠抽芽新葉鬥。", 
      "掩映嬌紅，脈脈羣芳後。", 
      "京兆畫眉樊素口。", 
      "風姿別是閨房秀。", 
      "新篆題詩霜實就。", 
      "換得瓊琚，心事偏長久。", 
      "應是春來初覺有。", 
      "丹青傳得厭厭瘦。"
    ], 
    "rhythmic": "蝶戀花"
  }, 
  {
    "author": "王採", 
    "paragraphs": [
      "花爲年年春易改。", 
      "待放柔條，系取長春在。", 
      "宮樣妝成還可愛。", 
      "鬢邊斜作拖枝戴。", 
      "每到無情風雨大。", 
      "檢點羣芳，卻是深叢耐。", 
      "搖曳綠蘿金縷帶。", 
      "丹青傳得妖嬈態。"
    ], 
    "rhythmic": "蝶戀花"
  }, 
  {
    "author": "周純", 
    "paragraphs": [
      "江南春信，望斷人千里。", 
      "魂夢入花枝，染相思、同心並蒂。", 
      "鴛鴦名字，贏得一雙雙，無限意。", 
      "凝煙水。", 
      "念遠教誰寄。", 
      "毫端寫興，莫把丹青擬。", 
      "墨客要卿卿，想臨池、等閒梳洗。", 
      "香衣黯淡，元不涴緇塵，憐縞袂。", 
      "東風裏。", 
      "只恐于飛起。"
    ], 
    "rhythmic": "驀山溪"
  }, 
  {
    "author": "周純", 
    "paragraphs": [
      "脂澤休施，鉛華不御，自然林下真風。", 
      "欲窺餘韻，何處問仙蹤。", 
      "路厭橫橋夜雪，看暗淡、殘月朦朧。", 
      "無言處，丹青莫擬，誰寄染毫工。", 
      "遙通。", 
      "塵外信，寒生墨暈，依約形容。", 
      "似疏疏斜影，蘸水搖空。", 
      "收入雲窗霧箔，春不老、芳意無窮。", 
      "梨花雨，飄零盡也，難入夢魂中。"
    ], 
    "rhythmic": "滿庭霜・滿庭芳"
  }, 
  {
    "author": "周純", 
    "paragraphs": [
      "梅花韻似才人面。", 
      "爲伊寫在春風扇。", 
      "人面似花妍。", 
      "花應不解言。", 
      "在手微風動。", 
      "勾引相思夢。", 
      "莫用插酴醿。", 
      "酴醿羞見伊。"
    ], 
    "rhythmic": "菩薩蠻"
  }, 
  {
    "author": "周純", 
    "paragraphs": [
      "一痕月色掛簾櫳。", 
      "梅影斜斜小院中。", 
      "狂醉有心窺粉面，夢魂無處避香風。", 
      "愁來夢楚三千里，人在巫山十二重。", 
      "咫尺藍橋無處問，玉蕭聲斷楚山空。"
    ], 
    "rhythmic": "瑞鷓鴣"
  }, 
  {
    "author": "曹希蘊", 
    "paragraphs": [
      "零落不因春雨，吹噓何假東風。", 
      "紗窗一點自然紅。", 
      "費盡工夫怎種。", 
      "有豔難尋膩粉，無香不惹遊蜂。", 
      "更闌人靜畫堂中。", 
      "相伴玉人春夢。"
    ], 
    "rhythmic": "西江月"
  }, 
  {
    "author": "曹希蘊", 
    "paragraphs": [
      "解遣愁人，能添喜氣。", 
      "些兒好事先施力。", 
      "畫堂深處伴妖嬈，絳紗籠裏丹砂赤。", 
      "有豔難留，無根怎覓。", 
      "幾回不忍輕輕別。", 
      "玉人曾向耳邊言，花有信、人無的。"
    ], 
    "rhythmic": "踏莎行"
  }, 
  {
    "author": "廖剛", 
    "paragraphs": [
      "無諸好，方面鎮全閩。", 
      "千騎泛雲歸洞府，三山明玉外風塵。", 
      "依約是蓬瀛。", 
      "賢刺史，龍虎檀香名。", 
      "金花已傳當日夢，錦衣聊慰故鄉情。", 
      "和氣萬家春。"
    ], 
    "rhythmic": "望江南・憶江南"
  }, 
  {
    "author": "廖剛", 
    "paragraphs": [
      "無諸好，金地遍重城。", 
      "烏石亭危千嶂合，荔枝樓暖百花明。", 
      "十里暮潮平。", 
      "賢刺史，來暮相歡迎。", 
      "終向鳳池朝紫極，暫依猿洞駐朱輪。", 
      "風月錦堂春。"
    ], 
    "rhythmic": "望江南・憶江南"
  }, 
  {
    "author": "廖剛", 
    "paragraphs": [
      "雨霽煙波闊，雁度隴雲愁。", 
      "西風庭院不勝秋。", 
      "桂華光滿，偏照最高樓。", 
      "東山攜妓約，故人千里，夜來爲艤仙舟。", 
      "明眸皓齒，歌舞總名流。", 
      "惱人情態物中憂。", 
      "陽春一曲，誰把萬金酬。", 
      "便好拚沈醉，此夕姮娥，共須著意攀留。"
    ], 
    "rhythmic": "滿路花・促拍滿路花"
  }, 
  {
    "author": "廖剛", 
    "paragraphs": [
      "柯山瑞，雲路玉橋橫。", 
      "六月天香瓊蕊秀，千年人瑞昂星明。", 
      "風露溼麒麟。", 
      "廊廟器，冰雪照精神。", 
      "妙世文章凌賈馬，致君事業富姬衡。", 
      "鬆檜倚青青。"
    ], 
    "rhythmic": "望江南・憶江南"
  }, 
  {
    "author": "廖剛", 
    "paragraphs": [
      "蓬山曉，龜鶴倚芝庭。", 
      "雲覆寶薰迷舞鳳，玉扶瓊液薦文星。", 
      "棠蔭署風清。", 
      "人盡道，天遣瑞昇平。", 
      "九萬鵬程才振翼，八千椿壽恰逢春。", 
      "貂袞矚公榮。"
    ], 
    "rhythmic": "望江南・憶江南"
  }, 
  {
    "author": "廖剛", 
    "paragraphs": [
      "月橋風檻水邊居。", 
      "畫樓三鼓初。", 
      "草堂收拾讀閒書。", 
      "起看清夜徂。", 
      "閒想像，盡躊躇。", 
      "玉牌金字鋪。", 
      "夢昏縱有也成虛。", 
      "那堪和夢無。"
    ], 
    "rhythmic": "阮郎歸"
  }, 
  {
    "author": "廖剛", 
    "paragraphs": [
      "論長校短，總是非閒譽。", 
      "光景百年中，似難留、長江東去。", 
      "隨緣遊戲，觸□寄高情，西樓月，北窗風，鸖鵒尊前舞。", 
      "故人襟韻，千里心相許。", 
      "飛騎趁花時，正名園、揉風洗雨。", 
      "玻璃瀲灩，聊共醉紅裙，陽春曲，碧雲詞，慷慨懷千古。"
    ], 
    "rhythmic": "驀山溪", 
    "tags": [
      "長江"
    ]
  }, 
  {
    "author": "趙鼎臣", 
    "paragraphs": [
      "舊遊何處，記金湯形勝，蓬瀛佳麗。", 
      "淥水芙蓉，元帥與賓僚，風流濟濟。", 
      "萬柳庭邊，雅歌堂上，醉倒春風裏。", 
      "十年一夢，覺來煙水千里。", 
      "惆悵送子重遊，南樓依舊不，朱闌誰倚。", 
      "要識當時，惟是有明月，曾陪珠履。", 
      "量減杯中，雪添頭上，甚矣吾衰矣。", 
      "酒徒相問，爲言憔悴如此。"
    ], 
    "rhythmic": "念奴嬌"
  }, 
  {
    "author": "韓嘉彥", 
    "paragraphs": [
      "杏香消散盡，須知自昔，都門春早。", 
      "燕子來時，繡陌亂鋪芳草。", 
      "蕙圃妖桃過雨，弄笑臉、紅篩碧沼。", 
      "深院悄。", 
      "綠楊巷陌，鶯聲爭巧。", 
      "早是賦得多情，更遇酒臨花，鎮辜歡笑。", 
      "數曲闌干，故國謾勞凝眺。", 
      "漢外微雲盡處，亂峯鎖、一杆修竹。", 
      "間琅玕，東風淚零多少。"
    ], 
    "rhythmic": "玉漏遲"
  }, 
  {
    "author": "謝薖", 
    "paragraphs": [
      "月朧星淡，南飛烏鵲，暗數秋期天上。", 
      "錦樓不到野人家，但門外、清流疊嶂。", 
      "一杯相屬，佳人何在，不見繞粱清唱。", 
      "人間平地亦崎嶇，嘆銀漢、何曾風浪。"
    ], 
    "rhythmic": "鵲橋仙"
  }, 
  {
    "author": "謝薖", 
    "paragraphs": [
      "雪消新洗寒林碧。", 
      "華堂向晚開瑤席。", 
      "一曲杜韋娘。", 
      "有人空斷腸。", 
      "謫仙同夜宴。", 
      "曉即歸程遠。", 
      "莫放酒尊空。", 
      "主人陳孟公。"
    ], 
    "rhythmic": "菩薩蠻"
  }, 
  {
    "author": "謝薖", 
    "paragraphs": [
      "相思一夜庭花發。", 
      "窗前忽認生塵襪。", 
      "曉起豔寒妝。", 
      "雪肌生暗香。", 
      "佳人纖手摘。", 
      "手與花同色。", 
      "插鬢有誰宜。", 
      "惟應潘玉兒。"
    ], 
    "rhythmic": "菩薩蠻"
  }, 
  {
    "author": "謝薖", 
    "paragraphs": [
      "情親難語離，且盡玻璃盞。", 
      "雙鯉有來時，莫使音書緩。", 
      "徵驂去若飛，不道家山遠。", 
      "相見小馮君，笑語迎歸雁。"
    ], 
    "rhythmic": "生查子"
  }, 
  {
    "author": "謝薖", 
    "paragraphs": [
      "人似已圓孤月。", 
      "心似丁香百結。", 
      "不見謫仙人，孤負梅花時節。", 
      "愁絕。", 
      "愁絕。", 
      "江上落英如雪。"
    ], 
    "rhythmic": "如夢令"
  }, 
  {
    "author": "謝薖", 
    "paragraphs": [
      "柳絮隨風散漫飛。", 
      "檐冰成柱粟生肌。", 
      "力排寒氣賴金卮。", 
      "賦麗誰爲樑苑客，調高難和郢中詞。", 
      "且煩呵筆寫烏絲。"
    ], 
    "rhythmic": "浣溪沙"
  }, 
  {
    "author": "謝薖", 
    "paragraphs": [
      "景陽樓上鐘聲曉。", 
      "半面啼妝勻未了。", 
      "斜月紛紛。", 
      "斜影幽香暗斷魂。", 
      "玉顏應在昭陽殿。", 
      "卻向前村深夜見。", 
      "冰雪肌膚。", 
      "還有斑斑雪點無。"
    ], 
    "rhythmic": "偷聲木蘭花"
  }, 
  {
    "author": "謝薖", 
    "paragraphs": [
      "望晴峯染黛，暮靄澄空，碧天銀漢。", 
      "圓鏡高飛，又一年秋半。", 
      "皓色誰同，歸心暗折，聽唳雲孤雁。", 
      "問月停杯，錦袍何處，一尊無伴。", 
      "好在南鄰，詩盟酒社，刻燭爭成，引觴愁緩。", 
      "今夕樓中，繼阿連清玩。", 
      "飲劇狂歌，歌終起舞，醉冷光凌亂。", 
      "樂事難窮，疏星易曉，又成浩嘆。"
    ], 
    "rhythmic": "醉蓬萊"
  }, 
  {
    "author": "謝薖", 
    "paragraphs": [
      "江邊一樹。", 
      "愁絕黃昏誰與度。", 
      "琪樹瓊枝。", 
      "不受雄蜂取次欺。", 
      "風前望處。", 
      "直恐乘風吹得去。", 
      "能動詩情。", 
      "故與詩人獨目成。"
    ], 
    "rhythmic": "減字木蘭花"
  }, 
  {
    "author": "謝薖", 
    "paragraphs": [
      "尋常三五。", 
      "坐待丹山飛玉兔。", 
      "試問常娥。", 
      "底事清光此夜多。", 
      "尊空客滿。", 
      "縱有鷫鸘無處換。", 
      "不倒金荷。", 
      "可奈金波瀲灩何。"
    ], 
    "rhythmic": "減字木蘭花"
  }, 
  {
    "author": "謝薖", 
    "paragraphs": [
      "風篁度曲。", 
      "倦倚銀屏初睡足。", 
      "清簟疏簾。", 
      "金鴨香銷懶更添。", 
      "纖纖露玉。", 
      "風雹縱橫飛鈿局。", 
      "顰斂雙蛾。", 
      "凝佇無言密意多。"
    ], 
    "rhythmic": "減字木蘭花"
  }, 
  {
    "author": "謝薖", 
    "paragraphs": [
      "金釵盡醉何須伴。", 
      "萸糝浮杯亂。", 
      "黃花香返嶺梅魂。", 
      "好把一枝斜插、向烏雲。", 
      "坡詞欲唱無人會。", 
      "桃葉知何在。", 
      "與君同詠一聯詩。", 
      "但道老來能趁、菊花時。"
    ], 
    "rhythmic": "虞美人"
  }, 
  {
    "author": "謝薖", 
    "paragraphs": [
      "人間離合常相半。", 
      "璧月寧長滿。", 
      "九秋風露又方闌。", 
      "何日小窗相對、話悲歡。", 
      "月華臨夜宜人醉。", 
      "老去嗟顏悴。", 
      "君如玉樹照清空。", 
      "況有凝之道蘊、一尊同。"
    ], 
    "rhythmic": "虞美人"
  }, 
  {
    "author": "謝薖", 
    "paragraphs": [
      "一水盈盈牛與女。", 
      "目送經年，脈脈無由語。", 
      "後夜鵲橋知暗度。", 
      "持杯乞與開愁緒。", 
      "君似庾郎愁幾許。", 
      "萬斛愁生，更作徵人去。", 
      "留定徵鞍君且住。", 
      "人間豈有無愁處。"
    ], 
    "rhythmic": "蝶戀花"
  }, 
  {
    "author": "謝薖", 
    "paragraphs": [
      "牛女心期與目成。", 
      "瀰瀰脈脈得盈盈。", 
      "今夕銀河憑鵲度。", 
      "相遇。", 
      "玉鉤新吐照雲屏。", 
      "行旆雍容留宴語。", 
      "將暮。", 
      "方攜珠袖到山亭。", 
      "寂寞江天正雲霧。", 
      "回顧。", 
      "不應中有少微星。"
    ], 
    "rhythmic": "定風波"
  }, 
  {
    "author": "謝薖", 
    "paragraphs": [
      "破瓜年紀柳腰身。", 
      "懶精神。", 
      "帶羞瞋。", 
      "手把江梅，冰雪鬥清新。", 
      "不向鴉兒飛處著。", 
      "留乞與，眼中人。", 
      "水精船裏酒粼粼。", 
      "皺香茵。", 
      "駐行雲。", 
      "舞罷歌餘，花困不勝春。", 
      "問著些兒心底事，才靨笑，又眉顰。"
    ], 
    "rhythmic": "江神子・江城子"
  }, 
  {
    "author": "謝薖", 
    "paragraphs": [
      "綠雲影裏，把明霞、織就千重文繡。", 
      "紫膩紅驕扶不起，好是未開時候。", 
      "半怯新寒，半宜晴色，養得胭脂透。", 
      "小亭人靜。", 
      "嫩鶯啼破清晝。", 
      "猶記攜手芳陰，一枝斜帶豔，嬌波雙秀。", 
      "小語輕憐花總見，爭得似花長久。", 
      "醉淺休歸，夜深同睡，明月還相守。", 
      "免叫春去，斷腸空嘆詩瘦。"
    ], 
    "rhythmic": "念奴嬌"
  }, 
  {
    "author": "沈蔚", 
    "paragraphs": [
      "柳與堤回，橋隨波轉，望中如在蓬萊。", 
      "水禽高下，煙霧斂還開。", 
      "認是仙翁住處，都不見、一點塵埃。", 
      "壺天晚，清寒帶雪，光景自徘徊。", 
      "高才。", 
      "廊廟手，當年平步，直到堯階。", 
      "況今朝調鼎，尤待鹽梅。", 
      "只恐身閒不久，難留戀、花月樓臺。", 
      "看新歲，春風且送，五馬過江來。"
    ], 
    "rhythmic": "滿庭芳"
  }, 
  {
    "author": "沈蔚", 
    "paragraphs": [
      "雪底尋梅，冰痕觀水，晚來天氣尤寒。", 
      "漸聞歌笑，輕暖發春妍。", 
      "賞盡十洲新景，依稀見、三島風煙。", 
      "判深夜，一年月色，只是這般圓。", 
      "熙然。", 
      "千里地，何妨載酒，頻上湖船。", 
      "況坐中高客，不日朝天。", 
      "須信人間好處，沒個事、勝得尊前。", 
      "東風近，侵尋桃李，別做醉夤緣。"
    ], 
    "rhythmic": "滿庭芳"
  }, 
  {
    "author": "沈蔚", 
    "paragraphs": [
      "疏木藏鍾，輕煙籠角，幾家簾幕燈光。", 
      "暮砧聲斷，空壁鎖寒蜇。", 
      "入袂西風陣陣，徹醉骨、都不勝涼。", 
      "欄干外，依稀嫩竹，月色冷如霜。", 
      "仙鄉。", 
      "何處是，雲深路杳，不念劉郎。", 
      "但畫橋流水，依舊垂楊。", 
      "要見時時便是，一向價、只作尋常。", 
      "爭知道，愁腸淚眼，獨自個重陽。"
    ], 
    "rhythmic": "滿庭芳"
  }, 
  {
    "author": "沈蔚", 
    "paragraphs": [
      "過盡清明三月雨，東風纔到溪濱。", 
      "畫工傳得已非真。", 
      "青君著意處，桃李未爲倫。", 
      "倚檻盈盈如欲語，就中拈足花神。", 
      "自然亭館一番新。", 
      "從今觀絕品，不獨洛陽人。"
    ], 
    "rhythmic": "臨江仙"
  }, 
  {
    "author": "沈蔚", 
    "paragraphs": [
      "舊追遊處，思前事、儼如昔。", 
      "過盡鶯花，橫雨暴風初息。", 
      "杏子枝頭，又自然、別是般天色。", 
      "好傍垂楊，系畫船橋側。", 
      "小歡幽會，一霎時、光景也堪惜。", 
      "對酒當歌，故人情分難覓。", 
      "水遠山長，不成空相憶。", 
      "這歸去重來，又卻是、幾時來得。"
    ], 
    "rhythmic": "夢玉人引"
  }, 
  {
    "author": "沈蔚", 
    "paragraphs": [
      "想伊不住。", 
      "船在藍橋路。", 
      "別語未甘聽，更擬問、而今是去。", 
      "門前楊柳，幾日轉西風，將行色，欲留心，忽忽城頭鼓。", 
      "一番幽會，只覺添愁緒。", 
      "邂逅卻相逢。", 
      "又還有、此時歡否。", 
      "臨岐把酒，莫惜十分斟，尊前月，月中人，明夜知何處。"
    ], 
    "rhythmic": "驀山溪"
  }, 
  {
    "author": "沈蔚", 
    "paragraphs": [
      "別酒初醒。", 
      "似一番夢覺，屈指堪驚。", 
      "猶疑送消寄息，遇著人聽。", 
      "當初喚作，據眼前、略略看承。", 
      "及去了，從頭想伊，心下始覺寧寧。", 
      "黃昏畫角重城。", 
      "更傷高念遠，懷抱何勝。", 
      "良時好景，算來半爲愁生。", 
      "幽期暫阻，便就中、月白風清。", 
      "千萬計，年年斷除不得，是這些情。"
    ], 
    "rhythmic": "漢宮春"
  }, 
  {
    "author": "沈蔚", 
    "paragraphs": [
      "今年早覺花信蹉。", 
      "想芳心、未應誤我。", 
      "一月小徑幾回過。", 
      "始朝來尋見，雪痕微破。", 
      "眼前大抵情無那。", 
      "好景色、只消些個。", 
      "春風爛熳卻且可。", 
      "是而今、枝上一朵兩朵。"
    ], 
    "rhythmic": "尋梅"
  }, 
  {
    "author": "沈蔚", 
    "paragraphs": [
      "日過重簾未卷。", 
      "嫋嫋欲殘香線。", 
      "午醉卻醒來，柳外一聲鶯囀。", 
      "不見。", 
      "不見。", 
      "門掩落花深院。"
    ], 
    "rhythmic": "不見・如夢令"
  }, 
  {
    "author": "沈蔚", 
    "paragraphs": [
      "回首蕪城舊苑。", 
      "還是綠深紅淺。", 
      "春意已無多，斜日滿簾飛燕。", 
      "不見。", 
      "不見。", 
      "花上雨來風轉。"
    ], 
    "rhythmic": "不見・如夢令"
  }, 
  {
    "author": "沈蔚", 
    "paragraphs": [
      "深深院宇小池塘。", 
      "一徑碧梧長。", 
      "青春又歸何處，新筍綠成行。", 
      "多少事，惱人腸。", 
      "懶思量。", 
      "香消一炷，睡起霎時，日過東窗。"
    ], 
    "rhythmic": "訴衷情"
  }, 
  {
    "author": "沈蔚", 
    "paragraphs": [
      "相逢無處無尊酒。", 
      "尊前未必皆朋舊。", 
      "酒到任教傾。", 
      "莫思今夜醒。", 
      "明朝相別後。", 
      "江上空回首。", 
      "欲去不勝情。", 
      "爲君歌數聲。"
    ], 
    "rhythmic": "菩薩・菩薩蠻"
  }, 
  {
    "author": "沈蔚", 
    "paragraphs": [
      "春城迤邐層陰繞。", 
      "青梅競弄枝頭小。", 
      "江色雨和煙。", 
      "行人江那邊。", 
      "好花都過了。", 
      "滿地空芳草。", 
      "落日醉醒閒。", 
      "一春無此寒。"
    ], 
    "rhythmic": "菩薩・菩薩蠻"
  }, 
  {
    "author": "沈蔚", 
    "paragraphs": [
      "花過園林清蔭濃。", 
      "琅玕新脫筍，綠叢叢。", 
      "雨聲只在小池東。", 
      "閒敧枕，直面芰荷風。", 
      "長日敞簾櫳。", 
      "輕塵飛不到，畫堂空。", 
      "一尊今夜與誰同。", 
      "人如玉，相對月明中。"
    ], 
    "rhythmic": "小重山"
  }, 
  {
    "author": "沈蔚", 
    "paragraphs": [
      "溪上清明初過雨。", 
      "春色無多，葉底花如許。", 
      "輕暖時聞燕雙語。", 
      "等閒飛入誰家去。", 
      "短牆東畔新朱戶。", 
      "前日花前，把酒人何處。", 
      "彷彿橋邊船上路。", 
      "綠楊風裏黃昏鼓。"
    ], 
    "rhythmic": "轉調蝶戀花・蝶戀花"
  }, 
  {
    "author": "沈蔚", 
    "paragraphs": [
      "漸近朱門香夾道。", 
      "一片笙歌，依約樓臺杪。", 
      "野色和煙滿芳草。", 
      "溪光曲曲山回抱。", 
      "物華不逐人間老。", 
      "日日春風，在處花枝好。", 
      "莫恨雲深路難到。", 
      "劉郎可惜歸來早。"
    ], 
    "rhythmic": "轉調蝶戀花・蝶戀花"
  }, 
  {
    "author": "沈蔚", 
    "paragraphs": [
      "景物因人成勝概。", 
      "滿目更無塵可礙。", 
      "等閒簾幕小欄干，衣未解。", 
      "心先快。", 
      "明月清風如有待。", 
      "誰信門前車馬隘。", 
      "別是人間閒世界。", 
      "坐中無物不清涼，山一帶。", 
      "水一派。", 
      "流水白雲長自在。"
    ], 
    "rhythmic": "天仙子"
  }, 
  {
    "author": "沈蔚", 
    "paragraphs": [
      "梅英弄粉。", 
      "尚淺寒、臘雪消未盡。", 
      "布彩箔、層樓高下，燈火萬點，金蓮相照映。", 
      "香徑縱橫，聽畫鼓、聲聲隨步緊。", 
      "漸霄漢無雲，月華如水，夜久露清風迅。", 
      "輕車趁馬，微塵雜霧，帶曉色、綺羅生潤。", 
      "花陰下、瞥見仍回，但時聞、笑音中香陣陣。", 
      "奈酒闌人困。", 
      "殘漏裏、年年餘恨。", 
      "歸來沈醉何處，一片笙歌又近。"
    ], 
    "rhythmic": "傾杯・傾杯樂"
  }, 
  {
    "author": "沈蔚", 
    "paragraphs": [
      "城上鴉啼鬥轉。", 
      "漸漸玉壺冰滿。", 
      "月淡寒梅，清香來小院。", 
      "誰遣鸞箋寫怨。", 
      "翻錦字、疊疊如愁卷。", 
      "夢破胡笳，江南煙樹遠。"
    ], 
    "rhythmic": "清商怨"
  }, 
  {
    "author": "沈蔚", 
    "paragraphs": [
      "微含清露真珠滴。", 
      "怯曉寒脈脈。", 
      "秉燭倚雕欄，今日尊前，盡是多情客。", 
      "從來應與春相得。", 
      "有動人標格。", 
      "半笑倚春風，醉臉生紅，不是胭脂色。"
    ], 
    "rhythmic": "醉花陰"
  }, 
  {
    "author": "沈蔚", 
    "paragraphs": [
      "相將初下蕊珠殿。", 
      "似醉粉、生香未遍。", 
      "愛惜嬌心春不管。", 
      "被東風、賺開一半。", 
      "中黃宮裏賜仙衣，鬥淺深、妝成笑面。", 
      "放出妖嬈難系管。", 
      "笑東君、自家腸斷。"
    ], 
    "rhythmic": "柳搖金・思歸樂"
  }, 
  {
    "author": "沈蔚", 
    "paragraphs": [
      "楚天來駕春相送。", 
      "半醉側、花冠重。", 
      "瑤臺清宴，羣仙戲手，剪出綵衣猶動。", 
      "誰拂瑤琴巧弄。", 
      "舞丹山、三千雛鳳。", 
      "豔冶輕盈放縱。", 
      "倚東風、從來遍寵。", 
      "桃花溪上，相思未斷，愁掩五雲真洞。", 
      "算曾揖、飛鸞雙控。", 
      "等閒入、襄王春夢。"
    ], 
    "rhythmic": "柳初新"
  }, 
  {
    "author": "唐庚", 
    "paragraphs": [
      "平生不會斂眉頭。", 
      "諸事等閒休。", 
      "元來卻到愁處，須著與他愁。", 
      "殘照外，大江流。", 
      "去悠悠。", 
      "風悲蘭杜，煙淡滄浪，何處扁舟。"
    ], 
    "rhythmic": "訴衷情"
  }, 
  {
    "author": "惠洪", 
    "paragraphs": [
      "南澗茶香笑語新。", 
      "西州春漲小舟橫。", 
      "困頓人歸爛熳晴。", 
      "天迥遊絲長百尺，日高飛絮滿重城。", 
      "一番花信近清明。"
    ], 
    "rhythmic": "浣溪沙"
  }, 
  {
    "author": "惠洪", 
    "paragraphs": [
      "日暮江空船自流。", 
      "誰家院落近滄洲。", 
      "一枝閒暇出牆頭。", 
      "數朵幽香和月暗，十分歸意爲春留。", 
      "風撩片片是閒愁。"
    ], 
    "rhythmic": "浣溪沙"
  }, 
  {
    "author": "惠洪", 
    "paragraphs": [
      "玉帶雲袍童頂露。", 
      "一生笑傲知何故。", 
      "萬里歸來方旦暮。", 
      "休疑慮。", 
      "大千捏在豪端聚。", 
      "不解犁田分畝步。", 
      "卻能對客鳴花鼓。", 
      "忽共老安相耳語。", 
      "還推去。", 
      "莫來攔我球門路。"
    ], 
    "rhythmic": "漁父詞・漁父"
  }, 
  {
    "author": "惠洪", 
    "paragraphs": [
      "不怕石頭行路滑。", 
      "歸來那愛駒兒踏。", 
      "言下百骸俱撥撒。", 
      "無剩法。", 
      "靈然晝夜光通達。", 
      "古寺天寒還惡發。", 
      "夜將木佛齊燒殺。", 
      "炙背橫眠真快活。", 
      "憨抹撻。", 
      "從教院主無須發。"
    ], 
    "rhythmic": "漁父詞・漁父"
  }
]