[
  {
    "author": "惠洪", 
    "paragraphs": [
      "來往獨龍岡畔路。", 
      "杖頭落索閒傢俱。", 
      "後事前觀如目睹。", 
      "非讖語。", 
      "須知一念無今古。", 
      "長笑老蕭多病苦。", 
      "笑中與藥皆狼虎。", 
      "蠟炬一枝非囑付。", 
      "聊戲汝。", 
      "熱來脫卻娘生褲。"
    ], 
    "rhythmic": "漁父詞・漁父"
  }, 
  {
    "author": "惠洪", 
    "paragraphs": [
      "畫餅充飢人笑汝。", 
      "一庵歸掃南陽塢。", 
      "擊竹作聲方省悟。", 
      "徐回顧。", 
      "本來面目無藏處。", 
      "卻望潙山敷坐具。", 
      "老師頭角渾呈露。", 
      "珍重此恩逾父母。", 
      "須薦取。", 
      "堂堂密密聲前句。"
    ], 
    "rhythmic": "漁父詞・漁父"
  }, 
  {
    "author": "惠洪", 
    "paragraphs": [
      "野鶴精神雲格調。", 
      "逼人氣韻霜天曉。", 
      "松下殘經看未了。", 
      "當斜照。", 
      "蒼煙風撼流泉繞。", 
      "閨閣珍奇徒照耀。", 
      "光無滲漏方靈妙。", 
      "活計現成誰管紹。", 
      "孤峯表。", 
      "一聲月下聞清嘯。"
    ], 
    "rhythmic": "漁父詞・漁父"
  }, 
  {
    "author": "惠洪", 
    "paragraphs": [
      "講虎天華隨玉麈。", 
      "波心月在那能取。", 
      "旁舍老僧偷指注。", 
      "回頭覷。", 
      "虛空特地能言語。", 
      "歸對學徒重自訴。", 
      "從前見解都欺汝。", 
      "隔岸有山橫暮雨。", 
      "翻然去。", 
      "千巖萬壑無尋處。"
    ], 
    "rhythmic": "漁父詞・漁父"
  }, 
  {
    "author": "惠洪", 
    "paragraphs": [
      "急雨顛風花信早。", 
      "枝枝葉葉春俱到。", 
      "何待小桃方悟道。", 
      "休迷倒。", 
      "出門無限青青草。", 
      "根不覆藏塵亦掃。", 
      "見精明樹唯心造。", 
      "試借疑情看白皁。", 
      "回頭討。", 
      "靈雲笑殺玄沙老。"
    ], 
    "rhythmic": "漁父詞・漁父"
  }, 
  {
    "author": "惠洪", 
    "paragraphs": [
      "萬疊空青春杳杳。", 
      "一蓑煙雨吳江曉。", 
      "醉眼忽醒驚白鳥。", 
      "拍手笑。", 
      "清波不犯魚吞釣。", 
      "津渡有僧求法要。", 
      "一橈爲汝除玄妙。", 
      "已去回頭知不峭。", 
      "猶迷照。", 
      "漁舟性懆都翻了。"
    ], 
    "rhythmic": "漁父詞・漁父"
  }, 
  {
    "author": "惠洪", 
    "paragraphs": [
      "碧瓦籠晴煙霧繞。", 
      "水殿西偏，小立聞啼鳥。", 
      "風度女牆吹語笑。", 
      "南枝破臘應開了。", 
      "道骨不凡江瘴曉。", 
      "春色通靈，醫得花重少。", 
      "爆暖釀寒空杳杳。", 
      "江城畫角催殘照。"
    ], 
    "rhythmic": "鳳棲梧・蝶戀花"
  }, 
  {
    "author": "惠洪", 
    "paragraphs": [
      "半身屏外。", 
      "睡覺脣紅退。", 
      "春思亂，芳心碎。", 
      "空餘簪髻玉，不見流蘇帶。", 
      "試與問，今人秀整誰宜對。", 
      "湘浦曾同會。", 
      "手搴輕羅蓋。", 
      "疑是夢，今猶在。", 
      "十分春易盡，一點情難改。", 
      "多少事，卻隨恨遠連雲海。"
    ], 
    "rhythmic": "千秋歲"
  }, 
  {
    "author": "惠洪", 
    "paragraphs": [
      "綠槐煙柳長亭路。", 
      "恨取次、分離去。", 
      "日永如年愁難度。", 
      "高城回首，暮雲遮盡，目斷人何處。", 
      "解鞍旅舍天將暮。", 
      "暗憶丁寧千萬句。", 
      "一寸柔腸情幾許。", 
      "薄衾孤枕，夢迴人靜，徹曉瀟瀟雨。"
    ], 
    "rhythmic": "青玉案"
  }, 
  {
    "author": "惠洪", 
    "paragraphs": [
      "十指嫩抽春筍，纖纖玉軟紅柔。", 
      "人前欲展強嬌羞。", 
      "微露雲衣霓袖。", 
      "最好洞天春晚，黃庭卷罷清幽。", 
      "凡心無計奈閒愁。", 
      "試拈花枝頻嗅。"
    ], 
    "rhythmic": "西江月"
  }, 
  {
    "author": "惠洪", 
    "paragraphs": [
      "大廈吞風吐月，小舟坐水眠空。", 
      "霧窗春曉翠如蔥。", 
      "睡起雲濤正涌。", 
      "往事回頭笑處，此生彈指聲中。", 
      "玉箋佳句敏驚鴻。", 
      "聞道衡陽價重。"
    ], 
    "rhythmic": "西江月"
  }, 
  {
    "author": "惠洪", 
    "paragraphs": [
      "蜜燭花光清夜闌。", 
      "粉衣香翅繞團團。", 
      "人猶認假爲真實，蛾豈將燈作火看。", 
      "方嘆息，爲遮攔。", 
      "也知愛處實難拚。", 
      "忽然性命隨煙焰，始覺從前被眼瞞。"
    ], 
    "rhythmic": "鷓鴣天"
  }, 
  {
    "author": "惠洪", 
    "paragraphs": [
      "一段文章種性。", 
      "更謫仙風韻。", 
      "畫戟叢中，清香凝宴寢。", 
      "落日清寒勒花信。", 
      "愁似海、洗光詞錦。", 
      "後夜歸舟，雲濤喧醉枕。"
    ], 
    "rhythmic": "清商怨"
  }, 
  {
    "author": "惠洪", 
    "paragraphs": [
      "凝祥宴罷聞歌吹。", 
      "畫轂走，香塵起。", 
      "冠壓花枝馳萬騎。", 
      "馬行燈鬧，鳳樓簾卷，陸海龍鰲山對。", 
      "當年曾看天顏醉。", 
      "御杯舉，歡聲沸。", 
      "時節雖同悲樂異。", 
      "海風吹夢，嶺猿啼月，一枕思歸淚。"
    ], 
    "rhythmic": "青玉案"
  }, 
  {
    "author": "惠洪", 
    "paragraphs": [
      "入骨風流國色，透塵種性真香。", 
      "爲誰風鬢涴新妝。", 
      "半樹入村春暗。", 
      "雪壓枝低籬落，月高影動池塘。", 
      "高情數筆寄微茫。", 
      "小寢初開霧帳。"
    ], 
    "rhythmic": "西江月"
  }, 
  {
    "author": "惠洪", 
    "paragraphs": [
      "城裏久偷閒。", 
      "塵浣雲衫。", 
      "此身已是再眠蠶。", 
      "隔岸有山歸去好，萬壑千巖。", 
      "霜曉更憑闌。", 
      "減盡晴嵐。", 
      "微雲生處是茅庵。", 
      "試問此生誰作伴，彌勒同龕。"
    ], 
    "rhythmic": "浪淘沙"
  }, 
  {
    "author": "惠洪", 
    "paragraphs": [
      "山徑晚樵遠。", 
      "深壑孱顏。", 
      "孫山背後泊船看。", 
      "手把遺編披白帔，剩卻清閒。", 
      "籬落竹叢寒。", 
      "漁業凋殘。", 
      "水痕無底照秋寬。", 
      "好在夕陽凝睇處，數筆秋山。"
    ], 
    "rhythmic": "浪淘沙"
  }, 
  {
    "author": "呂頤浩", 
    "paragraphs": [
      "一片蒼崖璞，孕秀自天鍾。", 
      "渾如暖煙堆裏，乍放力猶慵。", 
      "疑是犀眠海畔，貪玩爛銀光彩，精魄入蟾宮。", 
      "潑墨陰雲妒，蟾影淡朦朧。", 
      "潙山頌，戴生筆，寫難窮。", 
      "些兒造化，憑誰細與問元工。", 
      "那用牧童鞭索，不入千羣萬隊，扣角起雷同。", 
      "莫怪作詩手，偷入錦囊中。"
    ], 
    "rhythmic": "水調歌頭"
  }, 
  {
    "author": "蘇過", 
    "paragraphs": [
      "新月娟娟，夜寒江靜山銜鬥。", 
      "起來搔首。", 
      "梅影橫窗瘦。", 
      "好個霜天，閒卻傳杯手。", 
      "君知否。", 
      "亂鴉啼後。", 
      "歸興濃如酒。"
    ], 
    "rhythmic": "點絳脣", 
    "tags": [
      "宋詞三百首"
    ]
  }, 
  {
    "author": "陸蘊", 
    "paragraphs": [
      "殘角兩三聲，催登古道。", 
      "遠水長山又重到。", 
      "水聲山色，看盡輪蹄昏曉。", 
      "風頭日腳下，人空老。", 
      "匹馬舊時，西征談笑。", 
      "綠鬢朱顏正年少。", 
      "旗亭斗酒，任是十千傾倒。", 
      "面今酒興減，詩情少。"
    ], 
    "rhythmic": "感皇恩"
  }, 
  {
    "author": "謝克家", 
    "paragraphs": [
      "依依宮柳拂宮牆。", 
      "樓殿無人春晝長。", 
      "燕子歸來依舊忙。", 
      "憶君王。", 
      "月破黃昏人斷腸。"
    ], 
    "rhythmic": "憶君王・憶王孫"
  }, 
  {
    "author": "葛勝仲", 
    "paragraphs": [
      "昏昏雪意慘雲容。", 
      "獵霜風。", 
      "歲將窮。", 
      "流落天涯，憔悴一衰翁。", 
      "清夜小窗圍獸火，傾酒綠，借顏紅。", 
      "官梅疏豔小壺中。", 
      "暗香濃。", 
      "玉玲瓏。", 
      "對景忽驚，身在大江東。", 
      "上國故人誰念我，晴嶂遠，暮雲重。"
    ], 
    "rhythmic": "江神子・江城子"
  }, 
  {
    "author": "葛勝仲", 
    "paragraphs": [
      "雨後春光濃似醉。", 
      "著柳催花，節物侵龍忌。", 
      "繡褓香閣當日佩。", 
      "紫蘭宮墮人間世。", 
      "歌管停雲香吐穗。", 
      "碧酒紅裳，共祝魚軒貴。", 
      "天上阿環金籙祕。", 
      "龜齡鶴壽三千歲。"
    ], 
    "rhythmic": "蝶戀花"
  }, 
  {
    "author": "葛勝仲", 
    "paragraphs": [
      "共樂堂深簾不卷。", 
      "惻惻寒輕，二月春猶淺。", 
      "續壽競來歌舞院。", 
      "龍涎香襯鮫綃段。", 
      "畫棟朝飛雙語燕。", 
      "端似知人，著意窺金盞。", 
      "柳外花前同祝願。", 
      "朱顏長在年齡遠。"
    ], 
    "rhythmic": "蝶戀花"
  }, 
  {
    "author": "葛勝仲", 
    "paragraphs": [
      "郊外黃垓端可厭，歸來移病香閨。", 
      "象牀珍簟共委蛇。", 
      "耆婆尋草盡，天女散花遲。", 
      "小雨作寒秋意晚。", 
      "檐聲與夢相宜。", 
      "冷侵羅幌酒煙微。", 
      "試評書五朵，何似畫雙眉。"
    ], 
    "rhythmic": "臨江仙"
  }, 
  {
    "author": "葛勝仲", 
    "paragraphs": [
      "巖壑縈迴雲水窟。", 
      "林深路斷迷煙客。", 
      "茅屋數椽攜杖舄。", 
      "人寂寂。", 
      "侵檐萬個琅玕碧。", 
      "倦客羈懷清似滌。", 
      "更無一點飛埃跡。", 
      "溪漲慢流過幾席。", 
      "寒湜湜。", 
      "鳧鷖點破琉璃色。"
    ], 
    "rhythmic": "漁家傲"
  }, 
  {
    "author": "葛勝仲", 
    "paragraphs": [
      "疊疊雲山供四顧。", 
      "簿書忙裏偷閒去。", 
      "心遠地偏陶令趣。", 
      "登覽處。", 
      "清幽疑是斜川路。", 
      "野蔌溪毛供飲具。", 
      "此身甘被煙霞痼。", 
      "興盡碧雲催日暮。", 
      "招晚渡。", 
      "遙遙一葉隨鷗鷺。"
    ], 
    "rhythmic": "漁家傲"
  }, 
  {
    "author": "葛勝仲", 
    "paragraphs": [
      "小榭幽園翠箔垂。", 
      "雲輕日薄淡秋暉。", 
      "菊英露浥淵明徑，藕葉風吹叔寶池。", 
      "酬素景，泥芳卮。", 
      "老人癡鈍強伸眉。", 
      "歡華莫遣笙歌散，歸路從教燈影稀。"
    ], 
    "rhythmic": "鷓鴣天"
  }, 
  {
    "author": "葛勝仲", 
    "paragraphs": [
      "婆律香深氣味佳。", 
      "玻璃仙碗進流霞。", 
      "凝膏清滌高陽醉，靈液甘和正焙芽。", 
      "香染指，浪浮花。", 
      "加籩禮盡客還家。", 
      "貫珠聲斷紅裳散，踏影人歸素月斜。"
    ], 
    "rhythmic": "鷓鴣天"
  }, 
  {
    "author": "葛勝仲", 
    "paragraphs": [
      "秋晚寒齋，藜牀香篆橫輕霧。", 
      "閒愁幾許。", 
      "夢逐芭蕉雨。", 
      "雲外哀鴻，似替幽人語。", 
      "歸不去。", 
      "亂山無數。", 
      "斜日荒城鼓。"
    ], 
    "rhythmic": "點絳脣"
  }, 
  {
    "author": "葛勝仲", 
    "paragraphs": [
      "風物颼颼。", 
      "木落滄洲。", 
      "漸老人、不奈悲秋。", 
      "羈懷都在，鬢上眉頭。", 
      "似休文瘦，文通恨，子山愁。", 
      "庭梧影薄，籬菊香浮。", 
      "強招尋、聊命朋儔。", 
      "窮通皆夢，今古如流。", 
      "且淵明徑，子猷舫，仲宣樓。"
    ], 
    "rhythmic": "行香子"
  }, 
  {
    "author": "葛勝仲", 
    "paragraphs": [
      "清明寒食景暄妍。", 
      "花映碧羅天。", 
      "參差捍撥齊奏，豐頰擁芳筵。", 
      "逢誕日，揖真仙。", 
      "託爐煙。", 
      "朱顏長似，頭上花枝，歲歲年年。"
    ], 
    "rhythmic": "訴衷情"
  }, 
  {
    "author": "葛勝仲", 
    "paragraphs": [
      "夜泛南溪月，光影冷涵空。", 
      "棹飛穿碎金電，翻動水精宮。", 
      "橫管何妨三弄，重醑仍須一斗，知費幾青銅。", 
      "坐久桂花落，襟袖覺香濃。", 
      "庾公閣，子猷舫，興應同。", 
      "從來好景良夜，我輩敢情鍾。", 
      "但恐仙娥川后，嫌我塵容俗狀，清境不相容。", 
      "擊汰同情賞，賴有紫溪翁。"
    ], 
    "rhythmic": "水調歌頭"
  }, 
  {
    "author": "葛勝仲", 
    "paragraphs": [
      "下瀨驚船駛，揮麈恐尊空。", 
      "誰吹尺八寥亮，嚼徵更含宮。", 
      "坐愛金波瀲灩，影落蒲萄漲綠，夜漏盡移銅。", 
      "回棹攜紅袖，一水帶香濃。", 
      "坐中客，馳雋辯，語無同。", 
      "青鞋黃帽，此樂誰肯換千鍾。", 
      "巖壑從來無主，風月故應長在，賞不待先容。", 
      "羽化尋煙客，家有左仙翁。"
    ], 
    "rhythmic": "水調歌頭"
  }, 
  {
    "author": "葛勝仲", 
    "paragraphs": [
      "勝友欣傾蓋，羈宦懶書空。", 
      "愛君筆力清壯，名已在蟾宮。", 
      "蕭散英姿直上，自有練裙葛帔，豈待半通銅。", 
      "長短作新語，墨紙似鴉濃。", 
      "山吐月，溪泛艇，率君同。", 
      "吾儕轟飲文字，樂不在歌鍾。", 
      "今夜長風萬里，且倩泓澄浩蕩，一爲洗塵容。", 
      "世上閒榮辱，都付寒邊翁。"
    ], 
    "rhythmic": "水調歌頭"
  }, 
  {
    "author": "葛勝仲", 
    "paragraphs": [
      "木闌干外池光闊。", 
      "午夜喬林迷岸樾。", 
      "掠船涼吹起青苹，縈水歌聲欺白雪。", 
      "檀郎響趁紅牙節。", 
      "胡語嘈嘈仍切切。", 
      "人生何樂似同襟，莫待驪駒聲慘咽。"
    ], 
    "rhythmic": "木蘭花・玉樓春"
  }, 
  {
    "author": "葛勝仲", 
    "paragraphs": [
      "百不爲多，一不爲少，阿誰昔仕吾邦。", 
      "共推任筆，洪鼎力能扛。", 
      "不爲桃花祿米，讎書倦、一葦橫江。", 
      "招尋處，徒行曳杖，曾不擁麾幢。", 
      "山川，真大好，魚磯無恙，密嶺難雙。", 
      "聽訟訴多就，樵塢僧窗。", 
      "歲月音容遠矣，風流在、遐想心降。", 
      "雲煙路，搜奇弔古，時爲酹空缸。"
    ], 
    "rhythmic": "滿庭霜・滿庭芳"
  }, 
  {
    "author": "葛勝仲", 
    "paragraphs": [
      "望蔥蔥佳氣，虹渚祥開，鬥樞光繞。", 
      "析木天津，正靈暉騰照。", 
      "鷺綴分班，象胥交貢，奉御觴清曉。", 
      "玉殿寒輕，金徒漏永，瑞爐煙嫋。", 
      "萬宇均歡，示慈頒燕，壽祝南山，慶均鳧藻。", 
      "縹緲紅雲，望九重天表。", 
      "舞獸鏘洋，抃鰲欣戴，度管絃聲杳。", 
      "歷草長新，蟠桃永秀，與天難老。"
    ], 
    "rhythmic": "醉蓬萊"
  }, 
  {
    "author": "葛勝仲", 
    "paragraphs": [
      "羈宦新來作惡，窮途誰肯相從。", 
      "追攀十日水雲中。", 
      "情誼知君獨重。", 
      "寂寂迴廊小院，冥冥細雨尖風。", 
      "鳳山香雪定應空。", 
      "昨夜疏枝入夢。"
    ], 
    "rhythmic": "西江月"
  }, 
  {
    "author": "葛勝仲", 
    "paragraphs": [
      "山鎮紅桃阡陌，煙迷綠水人家。", 
      "塵容誤到只驚嗟。", 
      "骨冷玉堂今夜。", 
      "莫對佳人錦瑟，休辭洞府流霞。", 
      "峯迴路轉亂雲遮。", 
      "歸去空傳圖畫。"
    ], 
    "rhythmic": "西江月"
  }, 
  {
    "author": "葛勝仲", 
    "paragraphs": [
      "柳岸正飛綿。", 
      "選勝齋輕漾碧漣。", 
      "笑語忘懷機事盡，鷗邊。", 
      "萬頃溪光上下天。", 
      "菰葦久延緣。", 
      "不覺遙峯靄暮煙。", 
      "對酒莫嫌紅粉陋，嬋娟。", 
      "自有孤高月婦仙。"
    ], 
    "rhythmic": "南鄉子"
  }, 
  {
    "author": "葛勝仲", 
    "paragraphs": [
      "可惜隨風面旋飄。", 
      "直須燒燭看嬌嬈。", 
      "人間花月更無妖。", 
      "濃麗獨將春色殿，繁華端合衆芳朝。", 
      "南牀應爲醉陶陶。"
    ], 
    "rhythmic": "浣溪沙"
  }, 
  {
    "author": "葛勝仲", 
    "paragraphs": [
      "通白輕紅溢萬枝。", 
      "濃香百和透豐肌。", 
      "丹山威鳳勢將飛。", 
      "玉鏡臺前呈國豔，沈香亭北映朝曦。", 
      "如花惟有上皇妃。"
    ], 
    "rhythmic": "浣溪沙"
  }, 
  {
    "author": "葛勝仲", 
    "paragraphs": [
      "鬥鴨欄邊曉路沾。", 
      "華堂醉賞軸珠簾。", 
      "插花人好手纖纖。", 
      "遮護輕寒施翠幄，標題仙品露牙籤。", 
      "詞人遺恨獨江淹。"
    ], 
    "rhythmic": "浣溪沙"
  }, 
  {
    "author": "葛勝仲", 
    "paragraphs": [
      "山外半規殘日，雲邊一縷餘霞。", 
      "滿城飛雪散苕花。", 
      "萬頃溪連罨畫。", 
      "柳惲風流舊國，鶴齡瀟灑人家。", 
      "肯嗟流落在天涯。", 
      "雲水從今起價。"
    ], 
    "rhythmic": "西江月"
  }, 
  {
    "author": "葛勝仲", 
    "paragraphs": [
      "晚路交遊綠酒，平生志趣青霞。", 
      "霜風時節近黃花。", 
      "泛宅舟將鷁畫。", 
      "不分兩溪明月，夜深只屬漁家。", 
      "今朝清賞寄情涯。", 
      "肯向縈塗索價。"
    ], 
    "rhythmic": "西江月"
  }, 
  {
    "author": "葛勝仲", 
    "paragraphs": [
      "風過漣漪紋縠細。", 
      "十指香檀，驚破交禽睡。", 
      "野蔌溪毛真易致。", 
      "風流未減蘭亭會。", 
      "擊汰千艘供洛禊。", 
      "映水垂楊，萬縷拖濃翠。", 
      "小海一聲波上戲。", 
      "殷勤留客千金意。"
    ], 
    "rhythmic": "蝶戀花"
  }, 
  {
    "author": "葛勝仲", 
    "paragraphs": [
      "自古吳興稱冷僻，菰城水浸粼粼。", 
      "回星難望使車塵。", 
      "如何三日飲，並有五行人。", 
      "文似枚皋加敏速，記書易若張巡。", 
      "幕中無用郄嘉賓。", 
      "他年浮棗會，莫忘兩溪春。"
    ], 
    "rhythmic": "臨江仙"
  }, 
  {
    "author": "葛勝仲", 
    "paragraphs": [
      "千古烏程新釀美，玉觴風過粼粼。", 
      "歌聲未辦起樑塵。", 
      "九天持斧客，來作繡衣人。", 
      "夙有辭華驚乙覽，傳聞獻頌東巡。", 
      "未應握節久賓賓。", 
      "一封馳詔旨，卻醉上林春。"
    ], 
    "rhythmic": "臨江仙"
  }, 
  {
    "author": "葛勝仲", 
    "paragraphs": [
      "小樣洪河分九曲，飛泉環繞粼粼。", 
      "青蓮往事已成塵。", 
      "羽觴浮玉甃，寶劍捧金人。", 
      "綠綺且依流水調，蓬蓬釂鼓催巡。", 
      "玉堂詞客是佳賓。", 
      "茂林修竹地，大勝永和春。"
    ], 
    "rhythmic": "臨江仙"
  }, 
  {
    "author": "葛勝仲", 
    "paragraphs": [
      "千疊雲山萬里流。", 
      "坐中碧落與鰲頭。", 
      "真意見嬉吾已領。", 
      "煙景。", 
      "不辭捧詔久汀洲。", 
      "老去一官真是漫。", 
      "溪岸。", 
      "獨餘此興未能收。", 
      "留與吳兒傳勝事。", 
      "長記。", 
      "赤欄橋上攬清秋。"
    ], 
    "rhythmic": "定風波"
  }, 
  {
    "author": "葛勝仲", 
    "paragraphs": [
      "共喜新涼大火流。", 
      "一聲水調聽歌頭。", 
      "況有修蛾兼粉領。", 
      "佳景。", 
      "謝公無不礙淪洲。", 
      "平昔短檠真大漫。", 
      "氣岸。", 
      "老來都向酒杯收。", 
      "雲水光中修禊事。", 
      "猶記。", 
      "轉頭不覺已三秋。"
    ], 
    "rhythmic": "定風波"
  }, 
  {
    "author": "葛勝仲", 
    "paragraphs": [
      "今夜風光戀渚蘋。", 
      "欲教四角出車輪。", 
      "金釵離立座生春。", 
      "神女恍驚巫峽夢，飛瓊原是閬風人。", 
      "詔封后院寵儒臣。"
    ], 
    "rhythmic": "浣溪沙"
  }, 
  {
    "author": "葛勝仲", 
    "paragraphs": [
      "溪岸沈深屬泛蘋。", 
      "傾城容貌此推輪。", 
      "可憐虛度二年春。", 
      "暮暮來時騷客賦，朝朝新處後庭人。", 
      "天留花月伴羈臣。"
    ], 
    "rhythmic": "浣溪沙"
  }, 
  {
    "author": "葛勝仲", 
    "paragraphs": [
      "東道殷勤玉斝飛。", 
      "華燈傾國擁珠璣。", 
      "玉奴嫌瘦玉環肥。", 
      "縹緲幸聞緱嶺曲。", 
      "參差猶隔夏侯衣。", 
      "放開雲月出清輝。"
    ], 
    "rhythmic": "浣溪沙"
  }, 
  {
    "author": "葛勝仲", 
    "paragraphs": [
      "兩年人住豈無情。", 
      "別乘辭華四水清。", 
      "何事千鍾勤飲餞，故知一別未能輕。", 
      "解龜雖幸樊籠出，掛席還愁海汐平。", 
      "江草江花都是淚，驪駒休作斷腸聲。"
    ], 
    "rhythmic": "瑞鷓鴣"
  }, 
  {
    "author": "葛勝仲", 
    "paragraphs": [
      "步屧對東風。", 
      "細探春工。", 
      "百花堂下牡丹叢。", 
      "莫恨使君來便去，不見鞓紅。", 
      "霧眼一衰翁。", 
      "無意芳穠。", 
      "年來結習已成空。", 
      "寄語國香雕檻裏，好爲人容。"
    ], 
    "rhythmic": "浪淘沙"
  }, 
  {
    "author": "葛勝仲", 
    "paragraphs": [
      "望雲門外。", 
      "油壁如流水。", 
      "空巷逐朱幡，步春風、香河七裏。", 
      "冶容炫服，摸石道宜男，穿翠靄，度飛橋，影在清漪裏。", 
      "秦頭楚尾。", 
      "千古風流地。", 
      "試問漢江邊，有解佩、行雲舊事。", 
      "主人是客，一笑強頒春，燒燈後，賞花前，遙憶年年醉。"
    ], 
    "rhythmic": "驀山溪"
  }, 
  {
    "author": "葛勝仲", 
    "paragraphs": [
      "春風野外。", 
      "卵色天如水。", 
      "魚戲舞綃紋，似出聽、新聲北里。", 
      "追風駿足，千騎卷高岡，一箭過，萬人呼，雁落寒空裏。", 
      "天穿過了，此日名穿地。", 
      "橫石俯清波。", 
      "競追隨、新年樂事。", 
      "誰憐老子，使得暫遨遊，爭捧手，乍憑肩，夾道遊人醉。"
    ], 
    "rhythmic": "驀山溪"
  }, 
  {
    "author": "吳則禮", 
    "paragraphs": [
      "團團璧月。", 
      "今夜廣寒真秀髮。", 
      "何處吹笙。", 
      "催得清霜滿鳳城。", 
      "淮南好夢。", 
      "鏡裏星星還種種。", 
      "猶記銀牀。", 
      "曾爲涼洲喚玉觴。"
    ], 
    "rhythmic": "減字木蘭花"
  }, 
  {
    "author": "吳則禮", 
    "paragraphs": [
      "淮天不斷。", 
      "點綴南雲秋幾雁。", 
      "白露沾衣。", 
      "始是銀屏夢覺時。", 
      "別離懷抱。", 
      "消得鏡中青鬢老。", 
      "小字無能。", 
      "煩寄平安一紙書。"
    ], 
    "rhythmic": "減字木蘭花"
  }, 
  {
    "author": "吳則禮", 
    "paragraphs": [
      "斑斑小雨。", 
      "初入高梧黃葉暮。", 
      "又是重陽。", 
      "昨夜西風作許涼。", 
      "鮮鮮叢菊。", 
      "只解凋人雙鬢綠。", 
      "試傍清尊。", 
      "分付幽香與斷魂。"
    ], 
    "rhythmic": "減字木蘭花"
  }, 
  {
    "author": "吳則禮", 
    "paragraphs": [
      "九年離別。", 
      "夢裏相逢端怕說。", 
      "攜手河梁。", 
      "雁噭淮天如許長。", 
      "鱸魚正美。", 
      "白髮季鷹聊啓齒。", 
      "後夜江干。", 
      "與把梅花子細看。"
    ], 
    "rhythmic": "減字木蘭花"
  }, 
  {
    "author": "吳則禮", 
    "paragraphs": [
      "淮山清夜。", 
      "鏡面平鋪纖月掛。", 
      "端是生還。", 
      "同倚西風十二欄。", 
      "休論往事。", 
      "投老相逢真夢寐。", 
      "兩鬢疏疏。", 
      "好在松江一尺鱸。"
    ], 
    "rhythmic": "減字木蘭花"
  }, 
  {
    "author": "吳則禮", 
    "paragraphs": [
      "聲促銅壺，灰飛玉琯，夢驚偷換年華。", 
      "江南芳信，疏影月橫斜。", 
      "又喜椒觴到手，寶勝裏、仍翦金花。", 
      "釵頭燕，妝臺弄粉，梅額故相誇。", 
      "隼旟，人未老，東風嫋嫋，已傍高牙。", 
      "漸園林月永，疊鼓凝笳。", 
      "小字新傳秀句，歌扇底、深把流霞。", 
      "聊行樂，他時畫省，歸近紫皇家。"
    ], 
    "rhythmic": "滿庭芳"
  }, 
  {
    "author": "吳則禮", 
    "paragraphs": [
      "玉壘尊罍，清秋關塞，正宜催喚香醪。", 
      "涼風吹帽，橫槊試登高。", 
      "相見徵西舊事，龍山會、賓主俱豪。", 
      "來羣雁，涼生畫角，紅葉聚亭皋。", 
      "南洲、應好在，長關夢眼，天際雲濤。", 
      "有一簪黃菊，兩鬢霜毛。", 
      "快把金荷共倒，凝望久、只遣魂消。", 
      "君須聽，新翻燕樂，餘韻響檀槽。"
    ], 
    "rhythmic": "滿庭芳"
  }, 
  {
    "author": "吳則禮", 
    "paragraphs": [
      "盡晴春自老，乍翠巘、出清流。", 
      "望杳杳飛旌，翩翩戍騎，初過邊頭。", 
      "幽花尚猗短岸，漸鳴禽、喚友繞行輈。", 
      "端有雕戈錦領，竟馳騕嫋驊騮。", 
      "凝眸。", 
      "雁入長天，羌管罷、隴雲愁。", 
      "共解鞍臨水，雷驚電散，雪濺霜浮。", 
      "玉觴正風味好，對幽香、墮蕊且消憂。", 
      "莫以綸巾羽扇，便忘綠浦滄洲。"
    ], 
    "rhythmic": "木蘭花慢"
  }, 
  {
    "author": "吳則禮", 
    "paragraphs": [
      "梅花褪雪。", 
      "賞心莫使慵歡悅。", 
      "大家且恁同攀折。", 
      "餘蕊殘英，偏稱淡籠月。", 
      "當初相見花初發。", 
      "如今花謝人離缺。", 
      "一年又比一年別。", 
      "惟有花枝，只似舊時節。"
    ], 
    "rhythmic": "醉落魄・一斛珠"
  }, 
  {
    "author": "吳則禮", 
    "paragraphs": [
      "一片花飛，青春已減。", 
      "可堪南陌紅千點。", 
      "生憎楊柳要藏鴉，東風只遣橫笳怨。", 
      "看定新巢，初憐語燕。", 
      "遊絲正把殘英罥。", 
      "酒尊也會不相違，風光本自同流轉。"
    ], 
    "rhythmic": "踏莎行"
  }, 
  {
    "author": "吳則禮", 
    "paragraphs": [
      "永遇英雄際會時。", 
      "垂天鵬翼逐雲飛。", 
      "退朝日上青花道，催直霜零赤雁池。", 
      "鳴漢履，侍唐眉。", 
      "渭川莘野晚追隨。", 
      "歸來仍對金鑾老，三峽詞源氣未衰。"
    ], 
    "rhythmic": "鷓鴣天"
  }, 
  {
    "author": "吳則禮", 
    "paragraphs": [
      "作賦丁年厭兔園。", 
      "紫微深鎖九重關。", 
      "花墩屢賜清閒燕，文石難忘咫尺顏。", 
      "煙外屐，水邊山。", 
      "綸巾羽扇五湖間。", 
      "自憐季子貂裘敝，來與機雲相對閒。"
    ], 
    "rhythmic": "鷓鴣天"
  }, 
  {
    "author": "吳則禮", 
    "paragraphs": [
      "袞繡三朝社稷臣。", 
      "舊調元鼎斡洪鈞。", 
      "垂紳屢轉龍墀日，接膝潛回黼座春。", 
      "金鑿落，玉麒麟。", 
      "鳳鳴良月慶佳辰。", 
      "巨鰲行聽扃華禁，又起商周夢卜人。"
    ], 
    "rhythmic": "鷓鴣天"
  }, 
  {
    "author": "吳則禮", 
    "paragraphs": [
      "聲懾燕然，勢壓橫山，鎮西名重榆塞。", 
      "幹霄百雉朱闌下，極目長河如帶。", 
      "玉壘涼生過雨，簾卷晴嵐凝黛。", 
      "有城頭、鐘鼓連雲，殷春雷天外。", 
      "長嘯，疇昔馳邊騎。", 
      "聽隴底鳴笳，風搴雙旆。", 
      "霜髯飛將曾百戰，欲擄名王朝帝。", 
      "錦帶吳鉤未解，誰識憑欄深意。", 
      "空沙場，牧馬蕭蕭晚無際。"
    ], 
    "rhythmic": "紅樓慢"
  }, 
  {
    "author": "吳則禮", 
    "paragraphs": [
      "林塘朱夏，雨過斑斑，綠苔繞地初遍。", 
      "葉底雛鶯，猶記日斜春晚。", 
      "芙蕖靚妝紅粉，傍高荷、閒倚歌扇。", 
      "輕風起，縠紋灩灩，翠生波面。", 
      "可是追涼月下，清坐久，微雲屢遮星漢。", 
      "露溼綸巾，遙望玉清檯殿。", 
      "白頭共論勝事，須償五湖深願。", 
      "南枝好，有南飛烏鵲，繞枝低轉。"
    ], 
    "rhythmic": "聲聲慢"
  }, 
  {
    "author": "吳則禮", 
    "paragraphs": [
      "秋生澤國，無邊落木，又作蕭蕭下。", 
      "澄江過雨，涼飆吹面，黃花初把。", 
      "蒼鬢羈孤，粗營雞黍，濁醪催貰。", 
      "對斜斜露腳，寒香正好，幽人去、空驚吒。", 
      "頭上綸巾醉墮，要猗眠、水雲縈舍。", 
      "牽衣兒女，歸來歡笑，仍邀同社。", 
      "月底蓬門，一株江樹，悲蟲鳴夜。", 
      "把茱萸細看，牛山底事，強成沾灑。"
    ], 
    "rhythmic": "水龍吟"
  }, 
  {
    "author": "李德載", 
    "paragraphs": [
      "雪兒魂在水雲鄉。", 
      "猶憶學梅妝。", 
      "玻璃枝上，體薰山麝，色帶飛霜。", 
      "水邊竹外愁多少，不斷俗人腸。", 
      "如何伴我，黃昏攜手，步月斜廊。"
    ], 
    "rhythmic": "眼兒媚"
  }, 
  {
    "author": "李德載", 
    "paragraphs": [
      "深院靜，小闌傍。", 
      "標緻不尋常。", 
      "盡他桃杏佔風光。", 
      "誰敢鬥新妝。", 
      "玉堂中，樑苑裏。", 
      "休把雪來輕比。", 
      "莫吹長笛巧催殘。", 
      "留取月中看。"
    ], 
    "rhythmic": "早梅芳近・早梅芳"
  }, 
  {
    "author": "李德載", 
    "paragraphs": [
      "殘臘裏，早梅芳。", 
      "春信報新陽。", 
      "曉來枝上鬥寒光。", 
      "輕點壽陽妝。", 
      "雪難欺，霜莫妒。", 
      "別是一般風措。", 
      "望林人意正夭饒。", 
      "又看長新條。"
    ], 
    "rhythmic": "早梅芳近・早梅芳"
  }, 
  {
    "author": "趙子發", 
    "paragraphs": [
      "約略應飛白玉盤。", 
      "明樓漸放滿輪寒。", 
      "天垂萬丈清光外，人在三秋爽氣間。", 
      "聞葉吹，想風鬟。", 
      "浮空彷彿女乘鸞。", 
      "此時不合人間有，盡入嵩山靜夜看。"
    ], 
    "rhythmic": "鷓鴣天"
  }, 
  {
    "author": "趙子發", 
    "paragraphs": [
      "荒山明月，下有云來去。", 
      "深夜纖毫靜可數。", 
      "問古今底事，留此空光，修月戶、猶是當年玉斧。", 
      "思君持羽扇，來伴微吟，水佩風環飲松露。", 
      "待勾漏丹成，約與輕飛，人間世、不知歸處。", 
      "更長嘯、餘聲振林溪，見亂紅驚飛，半巖花雨。"
    ], 
    "rhythmic": "洞仙歌"
  }, 
  {
    "author": "趙子發", 
    "paragraphs": [
      "芳菲已有東風露。", 
      "寒著輕羅未去。", 
      "午夜鸞車鶴馭。", 
      "散入千蓮步。", 
      "粉香度曲嬉遊女。", 
      "草草相逢無據。", 
      "腸斷淚零無數。", 
      "灑作花梢雨。"
    ], 
    "rhythmic": "桃源憶故人"
  }, 
  {
    "author": "趙子發", 
    "paragraphs": [
      "疏蔭搖搖趁岸移。", 
      "驚鷗點點過帆飛。", 
      "船分水打嫩沙回。", 
      "斷夢不知人去處，捲簾還有燕來時。", 
      "日斜風緊轉灣西。"
    ], 
    "rhythmic": "浣溪沙"
  }, 
  {
    "author": "趙子發", 
    "paragraphs": [
      "天末疑無路，波翻欲御風。", 
      "此身忽在玉壺中。", 
      "醉倒不知、南北與西東。", 
      "獵獵遙鳴草，颼颼靜打篷。", 
      "與君回棹碧雲濃。", 
      "不是思歸、只爲酒船空。"
    ], 
    "rhythmic": "南歌子"
  }, 
  {
    "author": "趙子發", 
    "paragraphs": [
      "人有紉蘭佩，雲無出岫心。", 
      "扁舟來入碧濤深。", 
      "坐見楚咻、兒女變齊音。", 
      "但醉雙瓶玉，從渠六印金。", 
      "此時何處可幽尋。", 
      "風定津頭、白日照平林。"
    ], 
    "rhythmic": "南歌子"
  }, 
  {
    "author": "趙子發", 
    "paragraphs": [
      "野岸孤舟，斷橋明月穿流水。", 
      "雁聲嘹嚦。", 
      "雙落行人淚。", 
      "去歲吾家，曾插黃花醉。", 
      "今那是。", 
      "杖藜西指。", 
      "看即成千裏。"
    ], 
    "rhythmic": "點絳脣"
  }, 
  {
    "author": "趙子發", 
    "paragraphs": [
      "飛雲流水來無信。", 
      "花發年年恨。", 
      "小桃如臉柳如眉。", 
      "記得那人模樣、舊家時。", 
      "樓高映步拖金縷。", 
      "香溼黃昏雨。", 
      "如今不見欲憑書。", 
      "門外水平波暖、一雙魚。"
    ], 
    "rhythmic": "虞美人"
  }, 
  {
    "author": "趙子發", 
    "paragraphs": [
      "數點雨聲驚殘暑。", 
      "簾外秋光容與。", 
      "重換薰爐炷。", 
      "漸低羅幕香成霧。", 
      "今夜夜涼情幾許。", 
      "莫向屏山取取。", 
      "卻笑陽臺女。", 
      "楚人空□高唐賦。"
    ], 
    "rhythmic": "惜分飛"
  }, 
  {
    "author": "趙子發", 
    "paragraphs": [
      "馬蹄踏月響空山。", 
      "梅生煙壑寒。", 
      "水妃去後淚痕乾。", 
      "天風吹佩蘭。", 
      "紉香久，怕花殘。", 
      "與君聊據鞍。", 
      "一枝欲寄北人看。", 
      "如今行路難。"
    ], 
    "rhythmic": "阮郎歸"
  }, 
  {
    "author": "趙子發", 
    "paragraphs": [
      "日長高柳一蟬聲。", 
      "翡翠簾深寶簟清。", 
      "夢遠春雲不散情。", 
      "曉風輕。", 
      "玉楝花飛宿雨晴。"
    ], 
    "rhythmic": "憶王孫"
  }, 
  {
    "author": "趙子發", 
    "paragraphs": [
      "淅淅西風生暮寒。", 
      "繡衣單。", 
      "碧梧葉落藕花殘。", 
      "恨前歡。", 
      "月鏤虛櫺煙逗竹，夢千山。", 
      "玉簫清夜憶孤鸞。", 
      "鎮長閒。"
    ], 
    "rhythmic": "楊柳枝"
  }, 
  {
    "author": "趙子發", 
    "paragraphs": [
      "新夢斷，久立暗傷春。", 
      "柳下月如花下月，今年人憶去年人。", 
      "往事夢中身。"
    ], 
    "rhythmic": "望江南・憶江南"
  }, 
  {
    "author": "趙子發", 
    "paragraphs": [
      "閒庭草色侵階綠。", 
      "瑣窗午夢人如玉。", 
      "拋枕出羅幃。", 
      "風吹金縷衣。", 
      "怨春風雨惡。", 
      "二月桃花落。", 
      "雨後縱多晴。", 
      "花休春不成。"
    ], 
    "rhythmic": "菩薩蠻"
  }, 
  {
    "author": "趙子發", 
    "paragraphs": [
      "曉山日薄半春陰。", 
      "煙暖柳拖金。", 
      "滿眼新晴，歌聲妝影，悠盪碧雲心。", 
      "閒庭客散人歸去，疏雨溼羅襟。", 
      "樓閣濛濛，斷虹明處，十里暮雲深。"
    ], 
    "rhythmic": "少年遊"
  }, 
  {
    "author": "趙子發", 
    "paragraphs": [
      "春蠶昨夜眠方起，閒了羅機。", 
      "共採柔枝。", 
      "桑柘陰陰三月時。", 
      "揹人佯笑移金釧，惆悵花期。", 
      "故故留遲。", 
      "獨自歸來雨滿衣。"
    ], 
    "rhythmic": "採桑子"
  }, 
  {
    "author": "趙子發", 
    "paragraphs": [
      "約素小腰身。", 
      "不奈傷春。", 
      "疏梅影下晚妝新。", 
      "嫋嫋娉娉何樣似，一縷輕雲。", 
      "歌巧動朱脣。", 
      "字字嬌嗔。", 
      "桃花深處一通津。", 
      "悵望瑤臺清夜月，還送歸輪。"
    ], 
    "rhythmic": "浪淘沙"
  }, 
  {
    "author": "徐俯", 
    "paragraphs": [
      "素光練靜，照青山隱隱，修眉橫綠。", 
      "鳷鵲樓高天似水，碧瓦寒生銀粟。", 
      "萬丈輝光，奔雲涌霧，飛過盧鴻屋。", 
      "更無塵翳，皓然冷浸梧竹。", 
      "因念鶴髮仙翁，當時曾共賞，紫巖飛瀑。", 
      "對影三人聊痛飲，一洗閒愁千斛。", 
      "鬥轉參移，翻然歸去，萬里騎黃鵠。", 
      "一川霜曉，叫雲吹斷橫玉。"
    ], 
    "rhythmic": "念奴嬌"
  }, 
  {
    "author": "徐俯", 
    "paragraphs": [
      "章水何如潁水清。", 
      "江山明秀髮詩情。", 
      "七言還我是長城。", 
      "小小鈿花開寶靨，纖纖玉筍見雲英。", 
      "十千名酒十分傾。"
    ], 
    "rhythmic": "浣溪沙"
  }, 
  {
    "author": "徐俯", 
    "paragraphs": [
      "梅花元自江南得。", 
      "還醉江南客。", 
      "雪中雨裏爲誰香。", 
      "聞道數枝清笑、出東牆。", 
      "多情宋玉還知否。", 
      "樑苑無尋處。", 
      "胭脂爲萼玉爲肌。", 
      "卻恨惱人桃杏、不同時。"
    ], 
    "rhythmic": "虞美人"
  }, 
  {
    "author": "徐俯", 
    "paragraphs": [
      "心空道亦空，風靜林還靜。", 
      "卷盡浮雲月自明，中有山河影。", 
      "供養及修行。", 
      "舊話成重省。", 
      "豆爆生蓮火裏時，痛撥寒灰冷。"
    ], 
    "rhythmic": "卜算子"
  }, 
  {
    "author": "徐俯", 
    "paragraphs": [
      "天生百種愁，掛在斜陽樹。", 
      "綠葉陰陰占得春，草滿鶯啼處。", 
      "不見生塵步。", 
      "空憶如簧語。", 
      "柳外重重疊疊山，遮不斷、愁來路。"
    ], 
    "rhythmic": "卜算子"
  }, 
  {
    "author": "徐俯", 
    "paragraphs": [
      "清池過雨涼，暗有清香度。", 
      "縹緲娉婷絕代歌，翠袖風中舉。", 
      "忽斂雙眉去。", 
      "總是關情處。", 
      "一段江山一片雲，又下陽臺雨。"
    ], 
    "rhythmic": "卜算子"
  }, 
  {
    "author": "徐俯", 
    "paragraphs": [
      "綠水名園不是村。", 
      "淡妝濃笑兩生春。", 
      "笛中已自多愁怨，雨裏因誰有淚痕。", 
      "香旖旎，酒氤氳。", 
      "多情生怕落紛紛。", 
      "舊來好事渾如夢，年少風流付與君。"
    ], 
    "rhythmic": "鷓鴣天"
  }, 
  {
    "author": "徐俯", 
    "paragraphs": [
      "滿眼紛紛恰似花。", 
      "飄飄泊泊自天涯。", 
      "雨中添得無窮溼，風裏吹成一道斜。", 
      "銀作屋，玉爲車。", 
      "姮娥青女過人家。", 
      "應嫌素面微微露，故着輕雲薄薄遮。"
    ], 
    "rhythmic": "鷓鴣天"
  }, 
  {
    "author": "徐俯", 
    "paragraphs": [
      "素景將闌，黃花初笑。", 
      "登高一望秋天杳。", 
      "邀賓攜妓數能來，醉中贏得閒多少。", 
      "佳氣氤氳，飛雲縹緲。", 
      "竹林更着清江繞。", 
      "高歌屢舞莫催人，華筵直待華燈照。"
    ], 
    "rhythmic": "踏莎行"
  }, 
  {
    "author": "徐俯", 
    "paragraphs": [
      "畫棟風生，繡筵花繞。", 
      "層臺勝日頻高眺。", 
      "清輝爽氣自娛人，何妨稱意開顏笑。", 
      "水碧無窮，山青未了。", 
      "斜陽浦口歸帆少。", 
      "雲鬟煙鬢只供愁，琵琶更作相思調。"
    ], 
    "rhythmic": "踏莎行"
  }, 
  {
    "author": "徐俯", 
    "paragraphs": [
      "玉露團花，金風破霧。", 
      "高臺與上晴空去。", 
      "舉杯相屬看前山，煙中亂疊青無數。", 
      "皓齒明眸，肌香體素。", 
      "惱人正在秋波注。", 
      "因何欲雨又還晴，歌聲遏得行雲住。"
    ], 
    "rhythmic": "踏莎行"
  }, 
  {
    "author": "徐俯", 
    "paragraphs": [
      "細蕊黃金嫩，繁花白雪香。", 
      "共誰連璧向河陽。", 
      "自是不須湯餅、試何郎。", 
      "婀娜攏鬆髻，輕盈淡薄妝。", 
      "莫令韓壽在伊傍。", 
      "便逐遊蜂驚蝶、過東牆。"
    ], 
    "rhythmic": "南歌子"
  }, 
  {
    "author": "徐俯", 
    "paragraphs": [
      "宜笑宜顰掌上身。", 
      "能歌能舞惡精神。", 
      "臉邊紅入桃花嫩，眉上青歸柳葉新。", 
      "嬌不語，易生嗔。", 
      "尊前還是一番春。", 
      "深杯百罰重拚卻，只爲妖饒醉得人。"
    ], 
    "rhythmic": "鷓鴣天"
  }, 
  {
    "author": "徐俯", 
    "paragraphs": [
      "西塞山前白鷺飛。", 
      "桃花流水鱖魚肥。", 
      "一波才動萬波隨。", 
      "黃帽豈如青箬笠，羊裘何似綠蓑衣。", 
      "斜風細雨不須歸。"
    ], 
    "rhythmic": "浣溪沙"
  }, 
  {
    "author": "徐俯", 
    "paragraphs": [
      "新婦磯邊秋月明。", 
      "女兒浦口晚潮平。", 
      "沙頭鷺宿戲魚驚。", 
      "青箬笠前明此事，綠蓑衣底度平生。", 
      "斜風細雨小舟輕。"
    ], 
    "rhythmic": "浣溪沙"
  }, 
  {
    "author": "徐俯", 
    "paragraphs": [
      "西塞山前白鷺飛。", 
      "桃花柳水鱖魚肥。", 
      "朝廷若覓元真子，晴在長江理釣絲。", 
      "青箬笠，綠蓑衣。", 
      "斜風細雨不須歸。", 
      "浮雲萬里煙波客，惟有滄浪孺子知。"
    ], 
    "rhythmic": "鷓鴣天", 
    "tags": [
      "長江"
    ]
  }, 
  {
    "author": "徐俯", 
    "paragraphs": [
      "七澤三湘碧草連。", 
      "洞庭江漢水如天。", 
      "朝廷若覓元真子，不在雲邊則酒邊。", 
      "明月棹，夕陽船。", 
      "鱸魚恰似鏡中懸。", 
      "絲綸釣餌都收卻，八字山前聽雨眠。"
    ], 
    "rhythmic": "鷓鴣天", 
    "tags": [
      "洞庭湖"
    ]
  }, 
  {
    "author": "王安中", 
    "paragraphs": [
      "千山青比妝眉淺。", 
      "卻奈眉峯遠。", 
      "玉人元自不禁秋。", 
      "更算惱伊深處、月當樓。", 
      "分攜不見憑闌際。", 
      "只料無紅淚。", 
      "萬千應在錦回紋。", 
      "囑付斷鴻西去、問行雲。"
    ], 
    "rhythmic": "虞美人"
  }, 
  {
    "author": "王安中", 
    "paragraphs": [
      "慵整金釵縮指尖。", 
      "曉霙猶自入疏簾。", 
      "綠窗清冷臉紅添。", 
      "妒粉盡饒花六六，迴風從鬥玉纖纖。", 
      "不成香暖也相兼。"
    ], 
    "rhythmic": "浣溪沙"
  }, 
  {
    "author": "王安中", 
    "paragraphs": [
      "秋鴻只向秦箏住。", 
      "終寄青樓書不去。", 
      "手因春夢有攜時，眼到花開無著處。", 
      "泥金小字蠻箋句。", 
      "淚溼殘妝今在否。", 
      "欲尋巫峽舊時雲，問取陽關西去路。"
    ], 
    "rhythmic": "玉樓春"
  }, 
  {
    "author": "王安中", 
    "paragraphs": [
      "魏都雄，鳳皇飛觀雲間。", 
      "佩麟符、荀池元老，暫辭西省仙班。", 
      "憩甘棠、地澄遠籟，詠華黍、河卷驚瀾。", 
      "碧草萋迷，丹毫冷落，圜扉鈴索鎮長閒。", 
      "繡筵展、三臺星近，鏘玉韻珊珊。", 
      "金尊灩、新醅方薦，薄暑初殘。", 
      "政成時、歡餘客散，後園朱戶休關。", 
      "度秋風、畫闌枕水，掛夜月、雕欄騎山。", 
      "錦帳籠香，鸞釵按曲，琵琶雙轉語綿蠻。", 
      "勸行□、傍眉黃氣，先報袞衣還。", 
      "登庸際，應褒舊德，喜動天顏。"
    ], 
    "rhythmic": "綠頭鴨・多麗"
  }, 
  {
    "author": "王安中", 
    "paragraphs": [
      "世有達人，瀟灑出塵，招隱青霄際。", 
      "終始追。", 
      "遊覽老山棲。", 
      "藐千金、輕脫如屣。", 
      "彼假容江皋，濫巾雲嶽，纓情好爵欺鬆桂。", 
      "觀向釋談空，尋真講道，巢由何足相擬。", 
      "待詔書來起便騶馳。", 
      "席次早焚烈芰荷衣。", 
      "敲樸喧喧，牒訴匆匆，抗顏自喜。", 
      "嗟明月高霞，石徑幽絕誰回睇。", 
      "空悵猿驚處，淒涼孤鶴嘹唳。", 
      "任列壑爭譏。", 
      "衆蜂竦誚，林慚澗愧移星歲。", 
      "方浪枻神京，騰裝魏闕，徘徊經過留憩。", 
      "致草堂靈怒蔣侯麾。", 
      "扃岫幌、驅煙勒新移。", 
      "忍丹崖碧嶺重滓。", 
      "鳴湍聲斷深谷，逋客歸何計。", 
      "信知一逐浮榮，便喪素守，身成俗士。", 
      "伯鸞家有孟光妻。", 
      "豈逡巡、眷戀名利。"
    ], 
    "rhythmic": "北山移文哨遍・哨遍"
  }, 
  {
    "author": "王安中", 
    "paragraphs": [
      "中軍玉帳旌旗繞。", 
      "吳鉤錦帶明霜曉。", 
      "鐵馬去追風。", 
      "弓聲驚塞鴻。", 
      "分兵閒細柳。", 
      "金字回飛奏。", 
      "犒飲上恩濃。", 
      "燕然思勒功。"
    ], 
    "rhythmic": "菩薩蠻"
  }, 
  {
    "author": "王安中", 
    "paragraphs": [
      "清霜飛入蓬萊殿。", 
      "別進雲裘軟。", 
      "卻回宸慮念多寒，詔語日邊親遣。", 
      "冰蠶綿厚，金雕錦好，永夜縫宮線。", 
      "紅旌絳旆迎星傳。", 
      "喜氣歡聲遠。", 
      "廟堂勳舊使臺賢，領袖坐中爭絢。", 
      "天香馥郁，君恩歲歲，一醉春生面。"
    ], 
    "rhythmic": "御街行"
  }, 
  {
    "author": "王安中", 
    "paragraphs": [
      "茜霧紅雲捧建章。", 
      "鳴珂星使渡銀潢。", 
      "親將聖主如絲語，傳與陪都振鷺行。", 
      "香嫋嫋，佩鏘鏘。", 
      "昇平歌管趁飛觴。", 
      "明時玉帳恩相續，清夜鈞天夢更長。"
    ], 
    "rhythmic": "鷓鴣天"
  }, 
  {
    "author": "王安中", 
    "paragraphs": [
      "曲徑深叢枝嫋嫋。", 
      "暈粉揉綿，破蕊烘清曉。", 
      "十二番開寒最好。", 
      "此花不惜春歸早。", 
      "青女飛來紅翠少。", 
      "特地芳菲，絕豔驚衰草。", 
      "只殢東風終甚了。", 
      "久長欲伴姮娥老。"
    ], 
    "rhythmic": "蝶戀花"
  }, 
  {
    "author": "王安中", 
    "paragraphs": [
      "巧剪明霞成片片。", 
      "欲笑還顰，金蕊依稀見。", 
      "拾翠人寒妝易淺。", 
      "濃香別注脣膏點。", 
      "竹雀喧喧煙岫遠。", 
      "晚色溟濛，六出花飛遍。", 
      "此際一枝紅綠眩。", 
      "畫工誰寫銀屏面。"
    ], 
    "rhythmic": "蝶戀花"
  }, 
  {
    "author": "王安中", 
    "paragraphs": [
      "剪臘成梅天著意。", 
      "黃色濃濃，對萼勻裝綴。", 
      "百和薰肌香旖旎。", 
      "仙裳應漬薔薇水。", 
      "雪徑相逢人半醉。", 
      "手摺低枝，擁髻雲爭翠。", 
      "嗅蕊拈枝無限思。", 
      "玉真未灑梨花淚。"
    ], 
    "rhythmic": "蝶戀花"
  }, 
  {
    "author": "王安中", 
    "paragraphs": [
      "青玉一枝紅類吐。", 
      "粉頰愁寒，濃與胭脂傳。", 
      "辨杏猜桃君莫誤。", 
      "天姿不到風塵處。", 
      "雲破月來花下住。", 
      "要伴佳人，弄影參差舞。", 
      "只有暗香穿繡戶。", 
      "昭華一曲驚吹去。"
    ], 
    "rhythmic": "蝶戀花"
  }, 
  {
    "author": "王安中", 
    "paragraphs": [
      "雪霽花梢春欲到。", 
      "餞臘迎春，一夜花開早。", 
      "青帝回輿雲縹緲。", 
      "鮮鮮金雀來飛繞。", 
      "繡閣紗窗人窈窕。", 
      "翠縷紅絲，鬥剪幡兒小。", 
      "戴在花枝爭笑道。", 
      "願人常共春難老。"
    ], 
    "rhythmic": "蝶戀花"
  }, 
  {
    "author": "王安中", 
    "paragraphs": [
      "穠豔夭桃春信漏。", 
      "弄粉飄香，楓葉飛丹後。", 
      "酒入冰肌紅欲透。", 
      "無言不許羣芳鬥。", 
      "樓外何人揎翠袖。", 
      "剪落金刀，插處濃雲覆。", 
      "肯與劉郎仙去否。", 
      "武陵迴路相思瘦。"
    ], 
    "rhythmic": "蝶戀花"
  }, 
  {
    "author": "王安中", 
    "paragraphs": [
      "翠袖盤花金拈線。", 
      "曉炙銀簧，勸飲隨深淺。", 
      "復幕重簾誰得見。", 
      "餘醺微覺紅浮面。", 
      "別喚清商開綺宴。", 
      "玉管雙橫，抹起梁州遍。", 
      "白苧歌前寒莫怨。", 
      "湘梅萼裏春那遠。"
    ], 
    "rhythmic": "蝶戀花"
  }, 
  {
    "author": "王安中", 
    "paragraphs": [
      "千古銅臺今莫問。", 
      "流水浮雲，歌舞西陵近。", 
      "煙柳有情開不盡。", 
      "東風約定年年信。", 
      "天與麟符行樂分。", 
      "帶緩球紋，雅宴催雲鬢。", 
      "翠霧縈紆銷篆印。", 
      "箏聲恰度秋鴻陣。"
    ], 
    "rhythmic": "蝶戀花"
  }, 
  {
    "author": "王安中", 
    "paragraphs": [
      "未帖宜春雙綵勝。", 
      "手點酥山，玉筋人爭瑩。", 
      "節過日長心自準。", 
      "遲留碧瓦看紅影。", 
      "樓外尖風吹鬢冷。", 
      "一望平林，□□花相映", 
      "落粉篩雲晴未定。", 
      "朝酲只憑闌干醒。"
    ], 
    "rhythmic": "蝶戀花"
  }, 
  {
    "author": "王安中", 
    "paragraphs": [
      "夢破池塘杳杳。", 
      "情隨春草。", 
      "尊前風味不勝清，賦白雪、幽蘭調。", 
      "秀句銀鉤爭妙。", 
      "殷勤東道。", 
      "蠻箋傳與翠鬟歌，便買斷、千金笑。"
    ], 
    "rhythmic": "一落索"
  }, 
  {
    "author": "王安中", 
    "paragraphs": [
      "欲訪瑤臺蓬島。", 
      "煙雲縹緲。", 
      "清遊卻到鳳皇池，聽檀板、新聲妙。", 
      "天上除書催早。", 
      "人瞻元老。", 
      "東風煙柳罩河堤，更何處、深春好。"
    ], 
    "rhythmic": "一落索"
  }, 
  {
    "author": "王安中", 
    "paragraphs": [
      "堯天雨露承新詔。", 
      "珂馬風生趨急召。", 
      "玉符曾將虎牙軍，金殿還升龍尾道。", 
      "徵西鎮北功成早。", 
      "仗鉞登壇今未老。", 
      "樽前休更說燕然，且聽陽關三疊了。"
    ], 
    "rhythmic": "木蘭花・玉樓春"
  }, 
  {
    "author": "王安中", 
    "paragraphs": [
      "御水轂紋風皺，畫橋橫處，沙路晴時。", 
      "曲塢藏春，朱戶翠竹參差。", 
      "過牆花、嬌無限思，籠檻柳、低不勝垂。", 
      "海棠枝。", 
      "爲東君愛，未敢離披。", 
      "遲遲。", 
      "日華融麗，悠揚絲管，掩冉旌旗。", 
      "喜入繁紅，坐來開盡不須吹。", 
      "聽鶯遷、還思上苑，約鳳浴、應展新池。", 
      "促歸期。", 
      "燕飛蝶舞，特地熙熙。"
    ], 
    "rhythmic": "玉蝴蝶"
  }, 
  {
    "author": "王安中", 
    "paragraphs": [
      "魏臺長樂坊西，畫橋倒影煙堤遠。", 
      "東風與染，揉藍春水，灣環清淺。", 
      "浴鷺翹莎，戲魚吹絮，落紅漂卷。", 
      "爲遊人盛蹤，蘭舟彩舫，飛輕棹、凌波面。", 
      "樂事年來乍見。", 
      "趁旌旗、谷鶯嬌囀。", 
      "追隨況有，疏簾珠袖，濃香紺幰。", 
      "蕭寺高亭，茂林斜照，且留芳宴。", 
      "看韶華爛向，尊前放手，作梨花晚。"
    ], 
    "rhythmic": "水龍吟"
  }, 
  {
    "author": "王安中", 
    "paragraphs": [
      "六六雲從龍戲月，天顏帶笑嘗新。", 
      "年年回首建溪春。", 
      "香甘先玉食，珍寵在楓宸。", 
      "賜品暫醒歌裏醉，延和行對臺臣。", 
      "宮甌浮雪乳花勻。", 
      "九重清晝永，宣坐議東巡。"
    ], 
    "rhythmic": "臨江仙"
  }, 
  {
    "author": "王安中", 
    "paragraphs": [
      "重舉金猊多炷香。", 
      "仙方調絳雪，坐初嘗。", 
      "醉鬟嬌捧不成行。", 
      "顏如玉，玉碗共爭光。", 
      "飛蓋莫催忙。", 
      "歌檀臨閱處，緩何妨。", 
      "遠山橫翠爲誰長。", 
      "人歸去，餘夢繞高唐。"
    ], 
    "rhythmic": "小重山"
  }, 
  {
    "author": "王安中", 
    "paragraphs": [
      "椽燭乘珠清漏長。", 
      "醉痕衫袖溼，有餘香。", 
      "紅牙雙捧旋排行。", 
      "將歌處，相向更催妝。", 
      "明月映東牆。", 
      "海棠花徑密，迸流光。", 
      "遲留春筍緩催湯。", 
      "蘭堂靜，人已候虛廊。"
    ], 
    "rhythmic": "小重山"
  }, 
  {
    "author": "王安中", 
    "paragraphs": [
      "荷花遮水水漫溪。", 
      "柳底垂。", 
      "亂蟬嘶。", 
      "舍轡何妨，臨水照征衣。", 
      "一扇香風搖不盡，人念遠，意悽迷。", 
      "騎鯨仙子已相知。", 
      "數歸期。", 
      "賦新詩。", 
      "更想翟公，門外雀羅稀。", 
      "陶令此襟塵幾許，聊欲向，北窗披。"
    ], 
    "rhythmic": "江神子・江城子"
  }, 
  {
    "author": "王安中", 
    "paragraphs": [
      "紅雲茜霧籠金闕。", 
      "聖運葉、星虹佳節。", 
      "紫禁曉風馥天香，奏九韶、帝心悅。", 
      "瑤階萬歲蟠桃結。", 
      "睿算永、壺天風月。", 
      "日觀幾時六龍來，金縷玉牒告功業。"
    ], 
    "rhythmic": "徵招調中腔・徵招"
  }, 
  {
    "author": "王安中", 
    "paragraphs": [
      "花時微雨。", 
      "未減春分數。", 
      "佔取簾疏花密處。", 
      "把酒聽歌金縷。", 
      "斜風輕度濃香。", 
      "閒情正與春長。", 
      "向晚紅燈入坐，嘗新青杏催觴。"
    ], 
    "rhythmic": "清平樂"
  }, 
  {
    "author": "王安中", 
    "paragraphs": [
      "花枝敧晚。", 
      "過雨紅珠轉。", 
      "欲共東君論繾綣。", 
      "繁豔休將風捲。", 
      "歸來凝思閒窗。", 
      "寒花莫□微觴。", 
      "解慢不成幽夢，燕泥驚落雕樑。"
    ], 
    "rhythmic": "清平樂"
  }, 
  {
    "author": "王安中", 
    "paragraphs": [
      "安陽好，形勝魏西州。", 
      "曼衍山河環故國，昇平歌鼓沸高樓。", 
      "和氣鎮飛浮。", 
      "籠畫陌，喬木幾春秋。", 
      "花外軒窗排遠岫，竹間門巷帶長流。", 
      "風物更清幽。"
    ], 
    "rhythmic": "安陽好・憶江南"
  }, 
  {
    "author": "王安中", 
    "paragraphs": [
      "安陽好，戟戶府居雄。", 
      "白晝錦衣清宴處，鐵樑丹榭畫圖中。", 
      "壁記舊三公。", 
      "棠訟悄，池館北園通。", 
      "夏夜泉聲來枕簟，春風花影透簾櫳。", 
      "行樂興何窮。"
    ], 
    "rhythmic": "安陽好・憶江南"
  }, 
  {
    "author": "王安中", 
    "paragraphs": [
      "安陽好，物外佔天平。", 
      "疊疊挼藍煙岫色，淙淙鳴玉晚溪聲。", 
      "仙路馭風行。", 
      "鬆路轉，丹碧照飛甍。", 
      "金界花開常爛熳，雲根石秀小崢嶸。", 
      "幽事不勝清。"
    ], 
    "rhythmic": "安陽好・憶江南"
  }, 
  {
    "author": "王安中", 
    "paragraphs": [
      "安陽好，泮水盛儒宮。", 
      "金字照碑光射鬥，芸香書閣勢凌空。", 
      "肅肅采芹風。", 
      "來勸學，鄉袞首文翁。", 
      "歲歲青衿多振鷺，人人彩筆競騰虹。", 
      "九萬奮飛同。"
    ], 
    "rhythmic": "安陽好・憶江南"
  }, 
  {
    "author": "王安中", 
    "paragraphs": [
      "安陽好，耆舊跡依然。", 
      "醉白垂楊低掠水，延鬆高檜老參天。", 
      "曾映兩貂蟬。", 
      "王謝族，蘭玉秀當年。", 
      "畫隼朱輪人繼踵，丹臺碧落世多賢。", 
      "簪紱看家傳。"
    ], 
    "rhythmic": "安陽好・憶江南"
  }, 
  {
    "author": "王安中", 
    "paragraphs": [
      "安陽好，負郭相君園。", 
      "綠野移春花自老，平泉醒酒石空存。", 
      "月館對風軒。", 
      "人選勝，幽徑破苔痕。", 
      "擁砌翠筠侵坐冷，穿亭玉溜落池喧。", 
      "歸意黯重門。"
    ], 
    "rhythmic": "安陽好・憶江南"
  }, 
  {
    "author": "王安中", 
    "paragraphs": [
      "安陽好，曲水似山陰。", 
      "咽咽清泉巖溜細，彎彎碧甃篆痕深。", 
      "永晝坐披襟。", 
      "紅袖小，歌扇畫泥金。", 
      "鴨綠波隨雙葉轉，鵝黃酒到十分斟。", 
      "重聽繞樑音。"
    ], 
    "rhythmic": "安陽好・憶江南"
  }, 
  {
    "author": "王安中", 
    "paragraphs": [
      "安陽好，□□又翬飛。", 
      "撥壠旋栽花密密，著行重接柳依依。", 
      "鴛瓦蕩晴輝。", 
      "池面渺，相望是榮歸。", 
      "兩世風流今可見，一門恩數古來稀。", 
      "誰與賦緇衣。"
    ], 
    "rhythmic": "安陽好・憶江南"
  }, 
  {
    "author": "王安中", 
    "paragraphs": [
      "安陽好，千古鄴臺都。", 
      "繐帳歌人春不見，金樓夢鳳夜相呼。", 
      "輦路舊縈紆。", 
      "閒引望，漳水繞城隅。", 
      "暗有漁樵收故物，誰將宮殿點新圖。", 
      "平野漫煙蕪。"
    ], 
    "rhythmic": "安陽好・憶江南"
  }, 
  {
    "author": "王安中", 
    "paragraphs": [
      "煙雲千里。", 
      "一抹西山翠。", 
      "碧瓦紅樓山對起。", 
      "樓下飛花流水。", 
      "錦堂風月依然。", 
      "後池蓮葉田田。", 
      "縹緲貫珠歌裏，從容倒玉尊前。"
    ], 
    "rhythmic": "破子清平樂・清平樂"
  }, 
  {
    "author": "王安中", 
    "paragraphs": [
      "碧藕花風入袖香。", 
      "涓涓清露浥，玉肌涼。", 
      "折花無語傍橫塘。", 
      "隨折處，一寸萬絲長。", 
      "還更擘蓮房。", 
      "蓮心真個苦，似離腸。", 
      "凌波新恨盡難忘。", 
      "分攜也，觸事著思量。"
    ], 
    "rhythmic": "小重山"
  }, 
  {
    "author": "王安中", 
    "paragraphs": [
      "星郎才思生雕管。", 
      "四海聲名滿。", 
      "尊前新唱更新妍。", 
      "況有玉人相勸、拚酡顏。", 
      "芙蓉幕下同時客。", 
      "年少那重得。", 
      "且尋幽夢賦高唐。", 
      "莫爲浮名容易、卻相妨。"
    ], 
    "rhythmic": "虞美人"
  }, 
  {
    "author": "王安中", 
    "paragraphs": [
      "清商初入昭華琯。", 
      "宮葉秋聲滿。", 
      "草麻初罷月蟬娟。", 
      "想見明朝喜色、動天顏。", 
      "持杯滿勸龍頭客。", 
      "榮遇時方得。", 
      "詞源三峽瀉瞿塘。", 
      "便是醉中宣去、也無妨。"
    ], 
    "rhythmic": "虞美人"
  }, 
  {
    "author": "王安中", 
    "paragraphs": [
      "文昌郎自文無比。", 
      "風露行千里。", 
      "試尋天上使星看。", 
      "卻見錦衣白晝、過鄉關。", 
      "邊城落照孤鴻外。", 
      "聯璧人相對。", 
      "應吟紅葉送清秋。", 
      "向我舊題詩處、更重遊。"
    ], 
    "rhythmic": "虞美人"
  }, 
  {
    "author": "王安中", 
    "paragraphs": [
      "客舍兩三花，並臉開清曉。", 
      "一朵涓涓韻已高，一朵纖纖嫋。", 
      "誰與插斜紅，擁髻爭春好。", 
      "此意遙知夢已傳，月落前村悄。"
    ], 
    "rhythmic": "卜算子"
  }, 
  {
    "author": "王安中", 
    "paragraphs": [
      "塞柳未傳春信。", 
      "霜花侵鬢。", 
      "送君西去指秦關，看日近、長安近。", 
      "玉帳同時英俊。", 
      "合離無定。", 
      "路逢新雁北來歸，寄一字、燕山問。"
    ], 
    "rhythmic": "一落索"
  }, 
  {
    "author": "王安中", 
    "paragraphs": [
      "鳳撥鵾弦鳴夜永，直疑人在潯陽。", 
      "輕雲薄霧隔新妝。", 
      "但聞兒女語，倏忽變軒昂。", 
      "且看金泥花那面，指痕微印紅桑。", 
      "幾多餘暖與真香。", 
      "移船猶自可，卷箔又何妨。"
    ], 
    "rhythmic": "臨江仙"
  }, 
  {
    "author": "王安中", 
    "paragraphs": [
      "宮纈慳裁翡翠輕。", 
      "文犀鬆串水晶明。", 
      "颭風新樣稱娉婷。", 
      "帶笑緩搖春筍細，障羞斜映遠山橫。", 
      "玉肌無汗暗香清。"
    ], 
    "rhythmic": "浣溪沙"
  }, 
  {
    "author": "王安中", 
    "paragraphs": [
      "燕尾道冠兒，蟬翼生衫子。", 
      "敧枕看書臥北窗，簟展瀟湘水。", 
      "團扇弄薰風，皓質添涼意。", 
      "誰與文君作粉真，只此蓮花是。"
    ], 
    "rhythmic": "卜算子"
  }, 
  {
    "author": "王安中", 
    "paragraphs": [
      "深庭夜寂，但涼蟾如晝。", 
      "鵲起高槐露華透。", 
      "聽曲樓玉管，吹徹伊州，金釧響，軋軋朱扉暗釦。", 
      "迎人巧笑道，好個今宵，怎不相尋暫攜手。", 
      "見淡淨晚妝殘，對月偏宜，多情更、越饒纖瘦。", 
      "早促分飛霎時休，便恰似陽臺，夢雲歸後。"
    ], 
    "rhythmic": "洞仙歌"
  }, 
  {
    "author": "王安中", 
    "paragraphs": [
      "笑時眼迷青意貼，行時鞋露繡旁相。"
    ], 
    "rhythmic": "失調名"
  }, 
  {
    "author": "王安中", 
    "paragraphs": [
      "峴首亭空，勸君休墮羊碑淚。", 
      "宦遊如寄。", 
      "且伴山翁醉。", 
      "說與鮫人，莫解江皋佩。", 
      "將歸思。", 
      "暈紅縈翠。", 
      "細織迴文字。"
    ], 
    "rhythmic": "點絳脣"
  }, 
  {
    "author": "王安中", 
    "paragraphs": [
      "雨零花晝春杯舉。", 
      "舉杯春晝花零雨。", 
      "詩令酒行遲。", 
      "遲行酒令詩。", 
      "滿斟猶換盞。", 
      "盞換猶斟滿。", 
      "天轉月光圓。", 
      "圓光月轉天。"
    ], 
    "rhythmic": "菩薩蠻"
  }, 
  {
    "author": "王安中", 
    "paragraphs": [
      "綠箋長寫新成曲。", 
      "曲成新寫長箋綠。", 
      "豪句逞才高。", 
      "高才逞句豪。", 
      "美容歌皓齒。", 
      "齒皓歌容美。", 
      "香篆小花團。", 
      "團花小篆香。"
    ], 
    "rhythmic": "菩薩蠻"
  }, 
  {
    "author": "王安中", 
    "paragraphs": [
      "玉纖傳酒浮香菊。", 
      "菊香浮酒傳纖玉。", 
      "弦管沸歡筵。", 
      "筵歡沸管絃。", 
      "出簾珠袖蔌。", 
      "蔌袖珠簾出。", 
      "眉暈淺山低。", 
      "低山淺暈眉。"
    ], 
    "rhythmic": "菩薩蠻"
  }, 
  {
    "author": "王安中", 
    "paragraphs": [
      "浦煙迷處回蓮步。", 
      "步蓮回處迷煙浦。", 
      "羅綺媚橫波。", 
      "波橫媚綺羅。", 
      "細眉雙拂翠。", 
      "翠拂雙眉細。", 
      "歌意任情多。", 
      "多情任意歌。"
    ], 
    "rhythmic": "菩薩蠻"
  }, 
  {
    "author": "張繼先", 
    "paragraphs": [
      "小小葫蘆，生來不大身材矮。", 
      "子兒在內。", 
      "無口如何怪。", 
      "藏得乾坤，此理誰人會。", 
      "腰間帶。", 
      "臣今偏愛。", 
      "勝掛金魚袋。"
    ], 
    "rhythmic": "點絳脣"
  }, 
  {
    "author": "張繼先", 
    "paragraphs": [
      "長生之話口相傳。", 
      "求丹金液全。", 
      "混成一物作神仙。", 
      "丁寧說與賢。", 
      "休嚥氣，莫胡言。", 
      "豈知造化玄。", 
      "用鉛投汞汞投鉛。", 
      "分明顛倒顛。"
    ], 
    "rhythmic": "憶桃源"
  }, 
  {
    "author": "張繼先", 
    "paragraphs": [
      "白雲堆裏採芙蓉。", 
      "枝枝香豔濃。", 
      "靈龜畔岸起祥風。", 
      "樓高十二重。", 
      "黃金殿，碧雲籠。", 
      "丹砂透頂紅。", 
      "神機運處鬼神通。", 
      "清真達上宮。"
    ], 
    "rhythmic": "憶桃源"
  }, 
  {
    "author": "張繼先", 
    "paragraphs": [
      "莫怪精神都素淡，全諳千載鬆頭。", 
      "羽人幽意苦相投。", 
      "殷勤爭點寫，展轉動吟酬。", 
      "況有咸陽兄弟事，教人聞見忘憂。", 
      "我生曾是眷仙標。", 
      "一從揮灑後，相繼未能休。"
    ], 
    "rhythmic": "臨江仙"
  }, 
  {
    "author": "張繼先", 
    "paragraphs": [
      "自古清真靈妙降，安妃來就楊君。", 
      "因緣冥會異常倫。", 
      "仙風聊設相，真道本無親。", 
      "惟有元規能訪問，深將此意相聞。", 
      "大家宜賞綴新文。", 
      "免教塵世士，誚笑上天人。"
    ], 
    "rhythmic": "臨江仙"
  }, 
  {
    "author": "張繼先", 
    "paragraphs": [
      "蠢動含靈天賦與，逍遙性分元均。", 
      "莫生異見亂吾真。", 
      "只今中有主，渾與化爲人。", 
      "那更徽詞清徹底，輕埃欲染無因。", 
      "惟應得此便凝神。", 
      "百魔鹹息戰，六道永停輪。"
    ], 
    "rhythmic": "臨江仙"
  }, 
  {
    "author": "張繼先", 
    "paragraphs": [
      "劫運將新，天書降恩，聖師命魔。", 
      "正陰陽錯忤，鬼神淆混，依憑城市，綿亙山河。", 
      "殺氣閉空，陰容奪晝，萬姓罹殃日已多。", 
      "青城上，見琉璃高座，忽起巍峨。", 
      "羣妖忿怒揚戈。", 
      "競奔走、攻山若舞梭。", 
      "感神光一瞬，龍催虎陷，威音一動，電掣霆呵。", 
      "立活化民，攝邪歸正，生息熙熙享太和。", 
      "風雲靜，見天連碧漢，月浸澄波。"
    ], 
    "rhythmic": "沁園春"
  }, 
  {
    "author": "張繼先", 
    "paragraphs": [
      "真一長存，太虛同體，妙門自開。", 
      "既混元初判，兩儀佈景，復還根本，全籍靈臺。", 
      "浩氣衝開，穀神滋化，漸覺神光空際來。", 
      "幽絕處，聽龍吟虎嘯，驀地風雷。", 
      "奇哉。", 
      "妙道難猜。", 
      "鮮點化、愚迷成大材。", 
      "試與君說破，分明狀似，蚌含淵月，秋兔懷胎。", 
      "壯志男兒，當年高士，莫把身心惹世埃。", 
      "功成後，任身居紫府，名列仙階。"
    ], 
    "rhythmic": "沁園春"
  }, 
  {
    "author": "張繼先", 
    "paragraphs": [
      "急急修行，細算人生，能有幾時。", 
      "任萬般千種風流好，柰一朝身死，不免拋離。", 
      "驀地思量，死生事大，使我心如刀劍揮。", 
      "難留住，那金烏箭疾，玉兔梭飛。", 
      "早覺悟、莫教遲。", 
      "我清淨、誰能婚少妻。", 
      "便假饒月裏，姮娥見在，從他越國，有貌西施。", 
      "此個風流，更無心戀，且放寬懷免是非。", 
      "蓬萊路，仗三千行滿，獨跨鸞歸。"
    ], 
    "rhythmic": "沁園春"
  }, 
  {
    "author": "張繼先", 
    "paragraphs": [
      "況有夷途，正透元關，衆所共傳。", 
      "願萬魔披散，諸塵蕩盡，琴心和雅，天性清圓。", 
      "未信凡流，可回高步，留戀形聲情更延。", 
      "真消息，定如何喚醒，聊證言詮。", 
      "雖由宿命因緣。", 
      "達士何曾無慨然。", 
      "算盡專爲妙，閒多樂少，一成瀟灑，永絕憂煎。", 
      "影照澄潭，聲流虛谷，業火消亡睹瑞蓮。", 
      "安平泰，看堅完如地，長久如天。"
    ], 
    "rhythmic": "沁園春"
  }, 
  {
    "author": "張繼先", 
    "paragraphs": [
      "閒裏工夫，無中妙用，切休擬議參詳。", 
      "龍降虎伏，真土自中黃。", 
      "行動起居寢食，隨緣度、莫動真陽。", 
      "歸根處，神凝脈住，玉界發天光。", 
      "風高，鵬翼遠，水深舟運，物理昭彰。", 
      "但明心是道，專役天罡。", 
      "信口呼神招鬼，和暘谷、不是顛狂。", 
      "癡迷者，風霆在手，應用反乖張。"
    ], 
    "rhythmic": "滿庭芳"
  }, 
  {
    "author": "張繼先", 
    "paragraphs": [
      "心境雙清，古今同樂，勝緣休道無媒。", 
      "天門高妙，應仗至人開。", 
      "豈比尋常意緒，方寸地、不貯纖埃。", 
      "仍須信，金堅石確，一志斷無回。", 
      "真元，真可愛，真師真友，且喜無猜。", 
      "就中更脫灑，不顧形骸。", 
      "可是正容而悟，憑真趣、改易凡胎。", 
      "神明會，塵纓世網，莫共話由來。"
    ], 
    "rhythmic": "滿庭芳"
  }, 
  {
    "author": "張繼先", 
    "paragraphs": [
      "調理三關，安和四體，靜無憂擾相煎。", 
      "太微冥契，元始語諸仙。", 
      "玉宇重修妙典，西臺□、南嶽題篇。", 
      "崇□好，身田在世，心向太清天。", 
      "雲邊。", 
      "曾降聖，金壇夜拜，高駕留連。", 
      "論瓊華靈液，形與神全。", 
      "形體須憑妙氣，神來舍、黃闕丹田。", 
      "真精旨，明光輔相，天地保長年。"
    ], 
    "rhythmic": "滿庭芳", 
    "tags": [
      "衡山"
    ]
  }, 
  {
    "author": "張繼先", 
    "paragraphs": [
      "孤峯絕頂，更無人能到。", 
      "萬里虛空沒邊徼。", 
      "正秋高景靜，霧掃雲收，風露裏，惟有月華高照。", 
      "浮生紛過客，好天良夜，醉舞狂歌錯昏曉。", 
      "有誰知、一性圓滿恆河，亙萬古、光明不老。", 
      "競對月、論利與談名，全不想駒陰，暗催年少。"
    ], 
    "rhythmic": "洞仙歌"
  }, 
  {
    "author": "張繼先", 
    "paragraphs": [
      "草草開尊資一笑。", 
      "微生病苦隨緣了。", 
      "友義交情如地厚。", 
      "心相照。", 
      "今人莫遣前人誚。", 
      "燈火熒熒山悄悄。", 
      "芝蘭佳氣鬆筠茂。", 
      "得便盤桓塵世表。", 
      "香初透。", 
      "鄰雞且莫催清曉。"
    ], 
    "rhythmic": "漁家傲"
  }, 
  {
    "author": "張繼先", 
    "paragraphs": [
      "固元精，收聽視。", 
      "物外身無此地。", 
      "接子謬，季真非。", 
      "無爲翻有爲。", 
      "但心虛，教腹實。", 
      "密與寥天爲一。", 
      "華陽洞，廣寒宮。", 
      "人人方寸中。"
    ], 
    "rhythmic": "更漏子"
  }, 
  {
    "author": "張繼先", 
    "paragraphs": [
      "是和非，雙打過。", 
      "免共相魔生火。", 
      "談有相，損頑空。", 
      "齋居看望中。", 
      "聖賢風，行處在。", 
      "巧智爭如休賣。", 
      "詩與酒，且乘閒。", 
      "隨緣發笑顏。"
    ], 
    "rhythmic": "更漏子"
  }, 
  {
    "author": "張繼先", 
    "paragraphs": [
      "誦真經，期萬過。", 
      "未滅無明心火。", 
      "宜回首，探真空。", 
      "融怡淡漠中。", 
      "自古人，何處在。", 
      "謾記聲名沽賣。", 
      "拋塵累，養清閒。", 
      "瓊漿自駐顏。"
    ], 
    "rhythmic": "更漏子"
  }, 
  {
    "author": "張繼先", 
    "paragraphs": [
      "天開景運。", 
      "記建武中興，炎劉重盛。", 
      "明良際會，八表風調雨順。", 
      "任一時、嶽降生申，正千載、河清誕聖。", 
      "祥雲擁，流霞映。", 
      "飛仙拱，魁星炯。", 
      "佳應是、師真毓瑞，人天交慶。", 
      "蘅薇香滿元宵景。", 
      "耀天目、神光如鏡。", 
      "見龍章鳳質，降伏羣魔歸正。", 
      "稟玄元、立教開先，悟至道、心空神領。", 
      "昌元嗣，明真鏡。", 
      "同無有，怡清淨。", 
      "綿永度，三途六道，神仙同證。"
    ], 
    "rhythmic": "瑤臺月"
  }, 
  {
    "author": "張繼先", 
    "paragraphs": [
      "深源密塢，問牧豎樵童，俱迷方所。", 
      "蓬藋縱橫，龍蛇出沒，玉峽攙空無路。", 
      "不戀雁塔榮名，解守魚淵寒素。", 
      "這勤苦。", 
      "但堅心自有，神靈呵護。", 
      "猛悟。", 
      "無回顧。", 
      "一點虛明，萬劫無今古。", 
      "胎息根深，靈泉穴祕，靜裏運調陽火。", 
      "莫問地久天長，管取收因結果。", 
      "休輕負。", 
      "把天谷真機，與君說破。"
    ], 
    "rhythmic": "喜遷鶯"
  }, 
  {
    "author": "張繼先", 
    "paragraphs": [
      "情纏識縛，歡時人不悟，酒中真樂。", 
      "縱慾招愆，迷心失行，卻道爲他狂藥。", 
      "須信醉舞狂歌，也有良知真覺。", 
      "無倚泊。", 
      "任暖氣同流，三關三絡。", 
      "落魄。", 
      "清閒客。", 
      "醉鄉深處，風月長酬酢。", 
      "空花消亡，光明顯露，人我自皆忘卻。", 
      "不問市醞村醪，儘可淺斟低酌。", 
      "從鄙薄。", 
      "競口口談醒，言言成錯。"
    ], 
    "rhythmic": "喜遷鶯"
  }, 
  {
    "author": "張繼先", 
    "paragraphs": [
      "晚風歇。", 
      "謾自棹扁舟，順流觀雪。", 
      "山聳瑤峯，林森玉樹，高下盡無分別。", 
      "性情澄徹。", 
      "更沒個、故人堪說。", 
      "恍然身世，如居天上，水晶宮闕。", 
      "萬塵聲影絕。", 
      "透塵空無外，水天相接。", 
      "浩氣衝盈，真宮深厚，永夜不愁寒冽。", 
      "愧憐鄙劣。", 
      "只解道、赴炎趨熱。", 
      "停橈失笑，知心都付，野梅江月。"
    ], 
    "rhythmic": "雪夜漁舟"
  }, 
  {
    "author": "張繼先", 
    "paragraphs": [
      "王土平平。", 
      "正海息波瀾，嶽斂雲煙。", 
      "三景虛明，八表澄清，一月普照諸天。", 
      "有流霞洞煥，映黍珠、徐下空玄。", 
      "絕形言。", 
      "見千真拱極，萬氣朝元。", 
      "當時鶴鳴夜半，感真符寶篆，特地清傳。", 
      "碧湛龍文，紅凝龜篆，絳衣舞鬣蹁躚。", 
      "計功成果就，無真教、郭景飛仙。", 
      "已千年。", 
      "亙燈燈續焰，光朗無邊。"
    ], 
    "rhythmic": "春從天上來"
  }, 
  {
    "author": "張繼先", 
    "paragraphs": [
      "深耕易耨寸田中。", 
      "看真個英雄。", 
      "夜來猶上星臺望，全不厭、水綠雲紅。", 
      "便是清交素友，頻相視、笑晴空。", 
      "玉階瑤甃翠重重。", 
      "帶萱草蔥蔥。", 
      "流霞盡飲何辭醉，更休數、塵裏千鍾。", 
      "曉夜朝元去也，怎忍舍、大夫松。"
    ], 
    "rhythmic": "風入松"
  }, 
  {
    "author": "張繼先", 
    "paragraphs": [
      "甚山靈、鬥奇誇巧，懸峯遙獻形似。", 
      "倉船爐竈無封閉，零落車羅機履。", 
      "山臨水。", 
      "任甕杵、轆轤廄架俱閒毀。", 
      "牀棺塵委。", 
      "更樂隱棋休，料閒真隱，三教忘賓主。", 
      "人都語，二十四巖佳致。", 
      "來往溯流觀指。", 
      "目前景相紛虛幻，神仙家在何許。", 
      "君莫取。", 
      "這身世、山林朝市隨緣遇。", 
      "休論詭異。", 
      "但總絕情緣，一空妍醜，覿面先尋你。"
    ], 
    "rhythmic": "摸魚兒"
  }, 
  {
    "author": "張繼先", 
    "paragraphs": [
      "虛心勁節爭蕭散。", 
      "無冬夏、鉤闌側畔。", 
      "霜風雪色沈沈晚。", 
      "殘不了、細枝纖幹。", 
      "情中意裏塵沙恨。", 
      "試與聆、絃歌急慢。", 
      "無嫌青翠開青眼。", 
      "相看似、太原家慣。"
    ], 
    "rhythmic": "惜時芳・思歸樂"
  }, 
  {
    "author": "張繼先", 
    "paragraphs": [
      "天先天后。", 
      "真土藏靈秀。", 
      "妙用自然循火候。", 
      "節節薰烝教透。", 
      "不分龍麝檀沈。", 
      "都能入鼻通心。", 
      "待得煙消息住，渾身變見真金。"
    ], 
    "rhythmic": "清平樂"
  }, 
  {
    "author": "張繼先", 
    "paragraphs": [
      "先天生，後天久。", 
      "道有真詮，諦聽當時受。", 
      "恰是迷天迷望鬥。", 
      "只恐微軀，薄倖隨枯朽。"
    ], 
    "rhythmic": "蘇幕遮"
  }, 
  {
    "author": "張繼先", 
    "paragraphs": [
      "抱孤琴，彈小操。", 
      "獨坐幽軒，盡日無人到。", 
      "惟樂煙霞長嘯傲。", 
      "明月清風，今古長爲道。", 
      "識乾坤，知牝牡。", 
      "懶共塵勞，汨汨爭奔走。", 
      "愛殺高眠消白晝。", 
      "一任他家，玉兔金烏走。"
    ], 
    "rhythmic": "蘇幕遮"
  }, 
  {
    "author": "張繼先", 
    "paragraphs": [
      "蓬戶橫開岑寂，寒窗側映清暉。", 
      "竹風偷入五香幃。", 
      "還有好音相惠。", 
      "須信毫芒可入，明珠胎裏忘機。", 
      "宵征夜宴是和非。", 
      "月府仙人無愧。"
    ], 
    "rhythmic": "西江月"
  }, 
  {
    "author": "張繼先", 
    "paragraphs": [
      "無奈這羣迷。", 
      "味色聲中若系羈。", 
      "盡任改頭兼換面，何悲。", 
      "不染伊時不管伊。", 
      "春去又秋兮。", 
      "莫遣空逾十二時。", 
      "好把自然真妙旨，修爲。", 
      "塵事縈仍道甚希。"
    ], 
    "rhythmic": "南鄉子"
  }, 
  {
    "author": "張繼先", 
    "paragraphs": [
      "久不上春臺。", 
      "直待將身跨九垓。", 
      "懶向人間深有謂，氛埃。", 
      "難趁邪風傷聖胎。", 
      "水欄映山齋。", 
      "賞遍從容首自回。", 
      "長謝故人書曲意，徽哉。", 
      "贏得腰琴拂袂來。"
    ], 
    "rhythmic": "南鄉子"
  }, 
  {
    "author": "張繼先", 
    "paragraphs": [
      "楸枰靜，黑白兩奩均。", 
      "山水最宜情共樂，琴書贏得道相親。", 
      "一局一番新。", 
      "鬆影裏，輕度幾回春。", 
      "隨分也曾施手段，爭先還恐費精神。", 
      "長是暗饒人。"
    ], 
    "rhythmic": "望江南・憶江南"
  }, 
  {
    "author": "張繼先", 
    "paragraphs": [
      "西源好，仙構佔仙峯。", 
      "一鶴性靈清我宇，萬龍風雨亂霜空。", 
      "高靜太疏慵。", 
      "天地樂，山水靜流通。", 
      "行坐臥憐塵外景，虛空寂是道家風。", 
      "非細樂相從。"
    ], 
    "rhythmic": "望江南・憶江南"
  }, 
  {
    "author": "張繼先", 
    "paragraphs": [
      "西源好，龍首虎頭高。", 
      "風雨每掀清宇宙，林巒長似涌波濤。", 
      "吟詠有詩豪。", 
      "成大樂，美稱適相遭。", 
      "醮鬥清筵投羽札，啓元喜會執金刀。", 
      "身淨隔紛騷。"
    ], 
    "rhythmic": "望江南・憶江南"
  }, 
  {
    "author": "張繼先", 
    "paragraphs": [
      "西源好，巖館鑿鬆厓。", 
      "五斗洞前斟玉斝，半酣窗外撫金盃。", 
      "無累自悠哉。", 
      "青翠色，玉竹自新栽。", 
      "風到莫來搖老木，雨霖時復洗圓苔。", 
      "如此惱詩才。"
    ], 
    "rhythmic": "望江南・憶江南"
  }, 
  {
    "author": "張繼先", 
    "paragraphs": [
      "西源好，春日日初長。", 
      "不看人間三月景，常思天上萬花香。", 
      "幽賞一時狂。", 
      "歌笑也，空洞大歌章。", 
      "千景淨來風谷秀，三雲歸後月林光。", 
      "沈麝似蘭香。"
    ], 
    "rhythmic": "望江南・憶江南"
  }, 
  {
    "author": "張繼先", 
    "paragraphs": [
      "西源好，迎夏灑炎風。", 
      "紅錦石邊憐一派，老張巖上戀羣峯。", 
      "時得化龍筇。", 
      "琴振玉，曉色倚梧桐。", 
      "黼黻文章朝內盛，山川林木野亭空。", 
      "朱火煥明中。"
    ], 
    "rhythmic": "望江南・憶江南"
  }, 
  {
    "author": "張繼先", 
    "paragraphs": [
      "西源好，秋景道人憐。", 
      "時至自然天氣肅，夜涼猶喜月華圓。", 
      "長嘯碧崖顛。", 
      "須信酒，難別詠歌邊。", 
      "是處伐薪爲炭後，此時嘗稻慶豐年。", 
      "童子舞胎仙。"
    ], 
    "rhythmic": "望江南・憶江南"
  }, 
  {
    "author": "張繼先", 
    "paragraphs": [
      "西源好，冬日雪中鬆。", 
      "攜手石壇承愛景，靜觀天地入清宮。", 
      "恰似大茅峯。", 
      "襟袂冷，琴裏意濃濃。", 
      "吹月洞簫含碧玉，動人佳趣轉黃鍾。", 
      "情緒發於中。"
    ], 
    "rhythmic": "望江南・憶江南"
  }, 
  {
    "author": "張繼先", 
    "paragraphs": [
      "西源好，幽徑不成斜。", 
      "山谷隱連無改色，池塘空靜默無瑕。", 
      "人釣水之涯。", 
      "仙舫小，人慾盼君家。", 
      "歸棹日回如覽鏡，放船星落似乘槎。", 
      "風雨亂寒沙。"
    ], 
    "rhythmic": "望江南・憶江南"
  }, 
  {
    "author": "張繼先", 
    "paragraphs": [
      "西源好，神洞自相求。", 
      "傍水墾田流澗急，砍山開徑小花浮。", 
      "蹤跡舊人留。", 
      "忘萬物，爽氣白雲收。", 
      "司命暫曾尋寢靜，紫陽真是步條幽。", 
      "思繼此公遊。"
    ], 
    "rhythmic": "望江南・憶江南"
  }, 
  {
    "author": "張繼先", 
    "paragraphs": [
      "西源好，人在水晶宮。", 
      "長願玉津名濯鼎，恰如龍井到天峯。", 
      "的的好遺風。", 
      "清徹底，豈忤李唐隆。", 
      "自浸巖前崖石潔，不籠天外嶺雲濃。", 
      "澄徹瑩懷中。"
    ], 
    "rhythmic": "望江南・憶江南"
  }, 
  {
    "author": "張繼先", 
    "paragraphs": [
      "西源好，雨霽斂紅紗。", 
      "碧水靜搖招釣叟，綠苔寒迫起漁家。", 
      "攜駕會春茶。", 
      "風浩浩，錦蔭石屏華。", 
      "濯鼎上方敲翠竹，轆轤西去碎丹砂。", 
      "休問樂津涯。"
    ], 
    "rhythmic": "望江南・憶江南"
  }, 
  {
    "author": "張繼先", 
    "paragraphs": [
      "西源好，還向觀庭西。", 
      "拚晚菊明方丈外，傍寒梅放六花飛。", 
      "三鶴會同時。", 
      "清淨宇，處一貫無爲。", 
      "戴月夜中仍是別，銜香原上不須迷。", 
      "於此振衣歸。"
    ], 
    "rhythmic": "望江南・憶江南"
  }, 
  {
    "author": "張繼先", 
    "paragraphs": [
      "嚴寒冬月。", 
      "前日陽生幾降雪。", 
      "松柏凌霄。", 
      "森聳庭中嘆後凋。", 
      "昔人猶豫。", 
      "身入山林深靜處。", 
      "今古同符。", 
      "好趁笙歌且自娛。"
    ], 
    "rhythmic": "減字木蘭花"
  }, 
  {
    "author": "張繼先", 
    "paragraphs": [
      "彩雲樓閣瑞煙平。", 
      "雨初晴。", 
      "月朧明。", 
      "夜靜天風，吹下步虛聲。", 
      "何處朝元歸去晚，雙鳳小，五雲輕。", 
      "落花流水兩關情。", 
      "恨無憑。", 
      "夢難成。", 
      "倚遍闌干，依舊楚風清。", 
      "露滴鬆梢人靜也，開寶篆，誦黃庭。"
    ], 
    "rhythmic": "江神子・江城子"
  }, 
  {
    "author": "張繼先", 
    "paragraphs": [
      "神清心妙，山長水遠，有分何年瞻望。", 
      "晴空一月彩雲飛，又起我、無窮想像。", 
      "一陽門徑，九華恩露，惟願分明指向。", 
      "竹風頻起紫微煙，似有意、許歸吾黨。"
    ], 
    "rhythmic": "鵲橋仙"
  }, 
  {
    "author": "張繼先", 
    "paragraphs": [
      "高真留妙訣，達士濟羣迷。", 
      "心清行潔，天人凡聖盡皈依。", 
      "不在搬精運氣，不在飛罡躡鬥，心亂轉狐疑。", 
      "但要除邪妄，心地合神祗。", 
      "悟真空，離世網，絕關機。", 
      "養吾浩氣，驅雷役電震天威。", 
      "混合百神歸一，一念通天徹地，方始了無爲。", 
      "叱吒生風雨，玩世挾明時。"
    ], 
    "rhythmic": "水調歌頭"
  }, 
  {
    "author": "張繼先", 
    "paragraphs": [
      "一更一點一更初。", 
      "城門半掩行人疏。", 
      "茅庵瀟灑一事無。", 
      "孤燈相對光清虛。", 
      "蒲團安穩身不拘。", 
      "跏趺大坐心如如。", 
      "月輪微出天東隅。", 
      "空中露出無名珠。"
    ], 
    "rhythmic": "度清霄"
  }, 
  {
    "author": "張繼先", 
    "paragraphs": [
      "二更二點二更深。", 
      "宮鍾聲絕夜沈沈。", 
      "明月滿天如寫金。", 
      "同光共影無昏沈。", 
      "起來閒操無絃琴。", 
      "聲高調古驚人心。", 
      "琴罷獨歌還獨吟。", 
      "松風澗水俱知音。"
    ], 
    "rhythmic": "度清霄"
  }, 
  {
    "author": "張繼先", 
    "paragraphs": [
      "三更三點三更中。", 
      "煙開霧斂靜無風。", 
      "月華迸入水晶宮。", 
      "四方上下同一空。", 
      "光明遍轉華胥同。", 
      "千古萬古無初終。", 
      "鐵蛇飛舞如流虹。", 
      "倒騎白鳳遊崆峒。"
    ], 
    "rhythmic": "度清霄"
  }, 
  {
    "author": "張繼先", 
    "paragraphs": [
      "四更四點四更長。", 
      "迎午迸鼠心不忙。", 
      "丹爐伏火生新香。", 
      "羣陰剝盡回真陽。", 
      "金娥木父歡相當。", 
      "醍醐次進無停觴。", 
      "主賓倒置情不傷。", 
      "更闌別去還相忘。"
    ], 
    "rhythmic": "度清霄"
  }, 
  {
    "author": "張繼先", 
    "paragraphs": [
      "五更五點五更殘。", 
      "青冥風露逼人寒。", 
      "扶桑推出紅銀盤。", 
      "城門依舊聲塵喧。", 
      "明暗二景交相轉。", 
      "生來死去紛易換。", 
      "道人室中天宇寬。", 
      "日出三竿萬啓關。"
    ], 
    "rhythmic": "度清霄"
  }, 
  {
    "author": "張繼先", 
    "paragraphs": [
      "獨自行兮獨自坐。", 
      "獨自歌兮獨自和。", 
      "日日街頭走一過。", 
      "我不識吾誰識我。", 
      "人間旦暮自四時。", 
      "玄中消息不推移。", 
      "覿面相呈知不知。", 
      "知時自唱羅羅哩。"
    ], 
    "rhythmic": "度清霄"
  }, 
  {
    "author": "張繼先", 
    "paragraphs": [
      "秋夜事，月裏竹亭亭。", 
      "清籟與誰喧池水，微風遣我下檐楹。", 
      "圓缺若爲情。", 
      "終南道，累寄笑歌聲。", 
      "丹闕夜涼通馬去，黃河天曉照舟橫。", 
      "聯轡去還成。"
    ], 
    "rhythmic": "望江南・憶江南", 
    "tags": [
      "黃河"
    ]
  }, 
  {
    "author": "葉夢得", 
    "paragraphs": [
      "睡起啼鶯語。", 
      "掩青苔、房櫳向晚，亂紅無數。", 
      "吹盡殘花無人見，惟有垂楊自舞。", 
      "漸暖靄、初回輕暑。", 
      "寶扇重尋明月影，暗塵侵、尚有乘鸞女。", 
      "驚舊恨，遽如許。", 
      "江南夢斷橫江渚。", 
      "浪黏天、葡萄漲綠，半空煙雨。", 
      "無限樓前滄波意，誰採蘋花寄取。", 
      "但悵望、蘭舟容與。", 
      "萬里雲帆何時到，送孤鴻、目斷千山阻。", 
      "誰爲我，唱金縷。"
    ], 
    "rhythmic": "賀新郎", 
    "tags": [
      "宋詞三百首"
    ]
  }, 
  {
    "author": "葉夢得", 
    "paragraphs": [
      "渺渺楚天闊，秋水去無窮。", 
      "兩淮不辨牛馬，輕浪舞迴風。", 
      "獨倚高臺一笑，圉圉游魚來往，還戲此波中。", 
      "危欄對千里，落日照澄空。", 
      "子非我，安知我，意真同。", 
      "鵬飛鯤化何有，滄海漫衝融。", 
      "堪笑磻溪遣老，白首直鉤溪畔，歲晚忽衰翁。", 
      "功業竟安在，徒自兆非熊。"
    ], 
    "rhythmic": "水調歌頭"
  }, 
  {
    "author": "葉夢得", 
    "paragraphs": [
      "霜降碧天靜，秋事促西風。", 
      "寒聲隱地，初聽中夜入梧桐。", 
      "起瞰高城回望，寥落關河千里，一醉與君同。", 
      "疊鼓鬧清曉，飛騎引雕弓。", 
      "歲將晚，客爭笑，問衰翁。", 
      "平生豪氣安在，沈領爲誰雄。", 
      "何似當筵虎士，揮手絃聲響處，雙雁落遙空。", 
      "老矣真堪愧，回首望雲中。"
    ], 
    "rhythmic": "水調歌頭"
  }, 
  {
    "author": "葉夢得", 
    "paragraphs": [
      "江海渺千里，飄蕩嘆流年。", 
      "等閒匹馬相過，乘興卻け然。", 
      "十載悲歡如夢，撫掌驚呼相語，往事盡飛煙。", 
      "此會真難偶，此醉且留連。", 
      "酒方半，誰輕使，動離弦。", 
      "我歌未闋公去，明日復山川。", 
      "空有高城危檻，縹緲當筵清唱，餘響落尊前。", 
      "細雨黃花後，飛雁點遙天。"
    ], 
    "rhythmic": "水調歌頭"
  }, 
  {
    "author": "葉夢得", 
    "paragraphs": [
      "修眉掃遙碧，清鏡走回流。", 
      "堤外柳煙深淺，碧瓦起朱樓。", 
      "分付平雲千里，包卷騷人遺思，春色入簾鉤。", 
      "桃李盡無語，波影動蘭舟。", 
      "念謝公，平生志，在滄洲。", 
      "登臨漫懷風景，佳處每難酬。", 
      "卻嘆從來賢士，如我與公多矣，名跡竟誰留。", 
      "惟有尊前醉，何必問消憂。"
    ], 
    "rhythmic": "水調歌頭"
  }, 
  {
    "author": "葉夢得", 
    "paragraphs": [
      "今古幾流轉，身世兩奔忙。", 
      "那知一丘一壑，何處不堪藏。", 
      "須信超然物外，容易扁舟相踵，分佔水雲鄉。", 
      "雅志真無負，來日故應長。", 
      "問騏驥，空矯首，爲誰昂。", 
      "冥鴻天際，塵事分付一輕芒。", 
      "認取騷人生此，但有輕蓬短楫，多制芰荷裳。", 
      "一笑陶彭澤，千載賀知章。"
    ], 
    "rhythmic": "水調歌頭"
  }, 
  {
    "author": "葉夢得", 
    "paragraphs": [
      "河漢下平野，香霧卷西風。", 
      "倚空千嶂橫起，銀闕正當中。", 
      "常恨年年此夜，醉倒歌呼誰和，何事偶君同。", 
      "莫恨歲華晚，容易感梧桐。", 
      "攬清影，君試與，問天公。", 
      "遙知玉斧初斫，重到廣寒宮。", 
      "付與孤光千里，不遣微雲點綴，爲我洗長空。", 
      "老去狂猶在，應未笑衰翁。"
    ], 
    "rhythmic": "水調歌頭"
  }, 
  {
    "author": "葉夢得", 
    "paragraphs": [
      "秋色漸將晚，霜信報黃花。", 
      "小窗低戶深映，微路繞敧斜。", 
      "爲問山翁何事，坐看流年輕度，拚卻鬢雙華。", 
      "徙倚望滄海，天淨水明霞。", 
      "念平昔，空飄蕩，遍天涯。", 
      "歸來三徑重掃，松竹本吾家。", 
      "卻恨悲風時起，冉冉雲間新雁，邊馬怨胡笳。", 
      "誰似東山老，談笑靜胡沙。"
    ], 
    "rhythmic": "水調歌頭"
  }, 
  {
    "author": "葉夢得", 
    "paragraphs": [
      "故都迷岸草，望長淮、依然繞孤城。", 
      "想烏衣年少，芝蘭秀髮，戈戟雲橫。", 
      "坐看驕兵南渡，沸浪駭奔鯨。", 
      "轉盼東流水，一顧功成。", 
      "千載八公山下，尚斷崖草木，遙擁崢嶸。", 
      "漫雲濤吞吐，無處問豪英。", 
      "信勞生、空成今古，笑我來、何事愴遺情。", 
      "東山老，可堪歲晚，獨聽桓箏。"
    ], 
    "rhythmic": "八聲甘州"
  }, 
  {
    "author": "葉夢得", 
    "paragraphs": [
      "又新正過了，問東風、消息幾時來。", 
      "笑春工多思，留連底事，猶未輕回。", 
      "應爲瑤刀裁翦，容易惜花開。", 
      "試向湖邊望，幾處寒梅。", 
      "好是綠莎新徑，剩安排芳意，特地重栽。", 
      "便從今追賞，莫遣暫停杯。", 
      "有千株、深紅淺白，倩緩歌、急管與相催。", 
      "憑看取，暖煙細靄，先到高臺。"
    ], 
    "rhythmic": "八聲甘州"
  }, 
  {
    "author": "葉夢得", 
    "paragraphs": [
      "問浮家泛宅，自玄真、去後有誰來。", 
      "漫煙波千頃，雲峯倒影，空翠成堆。", 
      "可是溪山無主，佳處卻徘徊。", 
      "暮雨卷晴野，落照天開。", 
      "老去餘生江海，伴遠公香火，猶有宗雷。", 
      "便何妨元亮，攜酒間相陪。", 
      "寄清談、芒鞋筇杖，更盡驅、風月入尊罍。", 
      "江村路，我歌君和，莫棹船回。"
    ], 
    "rhythmic": "八聲甘州"
  }, 
  {
    "author": "葉夢得", 
    "paragraphs": [
      "寄知還倦鳥，對飛雲、無心兩難齊。", 
      "漫飄然欲去，悠然且止，依舊山西。", 
      "十畝荒園未遍，趁雨卻鋤犁。", 
      "敢忘鄰翁約，有酒同攜。", 
      "況是巖前新創，帶小軒橫絕，鬆桂成蹊。", 
      "試憑高東望，雲海與天低。", 
      "送滄波、浮空千里，照斷霞、明滅卷晴霓。", 
      "君休笑，此生心事，老更沈迷。"
    ], 
    "rhythmic": "八聲甘州"
  }, 
  {
    "author": "葉夢得", 
    "paragraphs": [
      "故山漸近，念淵明歸意，け然論誰。", 
      "歸去來兮秋已老，鬆菊三徑猶存。", 
      "稚子歡迎，飄飄風袂，依約舊衡門。", 
      "琴書蕭散，更欣有酒盈尊。", 
      "惆悵萍梗無根，天涯行已遍，空負田園。", 
      "去矣何之窗戶小，容膝聊倚南軒。", 
      "倦鳥知還，晚雲遙映，山氣欲黃昏。", 
      "此還真意，故應欲辨忘言。"
    ], 
    "rhythmic": "念奴嬌"
  }, 
  {
    "author": "葉夢得", 
    "paragraphs": [
      "洞庭波冷，望冰輪初轉，滄海沈沈。", 
      "萬頃孤光雲陣卷，長笛吹破層陰。", 
      "洶涌三江，銀濤無際，遙帶五湖深。", 
      "酒闌歌罷，至今鼉怒龍吟。", 
      "回首江海平生，漂流容易散，佳期難尋。", 
      "縹緲高城風露爽，獨倚危欄重臨。", 
      "醉倒清尊，姮娥應笑，猶有向來心。", 
      "廣寒宮殿，爲予聊借瓊林。"
    ], 
    "rhythmic": "念奴嬌", 
    "tags": [
      "洞庭湖"
    ]
  }, 
  {
    "author": "葉夢得", 
    "paragraphs": [
      "雲峯橫起，障吳關三面，真成尤物。", 
      "倒捲回潮目盡處，秋水黏天無壁。", 
      "綠鬢人歸，如今雖在，空有千莖雪。", 
      "追尋如夢，滿餘詩句猶傑。", 
      "聞道尊酒登臨，孫郎終古恨，長歌時發。", 
      "萬里雲屯瓜步晚，落日旌旗明滅。", 
      "鼓吹風高，畫船遙想，一笑吞窮髮。", 
      "當時曾照，更誰重問山月。"
    ], 
    "rhythmic": "念奴嬌"
  }, 
  {
    "author": "葉夢得", 
    "paragraphs": [
      "麥隴如雲，清風吹破，夜來疏雨才晴。", 
      "滿川菸草，殘照落微明。", 
      "縹渺危欄曲檻，遙天盡、日腳初平。", 
      "青林外，參差暝靄，縈帶遠山橫。", 
      "孤城。", 
      "春雨過，綠陰是處，時有鶯聲。", 
      "問落絮遊絲，畢竟何成。", 
      "信步蒼苔繞遍，真堪付、閒客閒行。", 
      "微吟罷，重回皓首，江海渺遺情。"
    ], 
    "rhythmic": "滿庭芳"
  }, 
  {
    "author": "葉夢得", 
    "paragraphs": [
      "楓落吳江，扁舟搖盪，暮山斜照催晴。", 
      "此心長在，秋水共澄明。", 
      "底事經年易判，驚遺恨、悄悄難平。", 
      "臨風處，佳人萬里，霜笛與誰橫。", 
      "長城。", 
      "誰敢犯，知君五字，元有詩聲。", 
      "笑茅舍何時，歸計真成。", 
      "綠鬢朱顏老盡，柴車在、行即終行。", 
      "聊相待，狂歌醉舞，雖老未忘情。"
    ], 
    "rhythmic": "滿庭芳"
  }, 
  {
    "author": "葉夢得", 
    "paragraphs": [
      "一曲離歌，煙村人去，馬頭微雪新晴。", 
      "隔年光景，回首近清明。", 
      "斷送殘花又老，春波淨、湖水初平。", 
      "誰重到，雕闌盡日，遙想畫橋橫。", 
      "高城。", 
      "凝望久，何人爲我，重唱餘聲。", 
      "問桃李如今，幾處陰成。", 
      "老去從遊似夢，尊前事、空有經行。", 
      "猶能記，殷勤寄語，多謝故人情。"
    ], 
    "rhythmic": "滿庭芳"
  }, 
  {
    "author": "葉夢得", 
    "paragraphs": [
      "一朵黃花，先催報、秋歸消息。", 
      "滿芳枝凝露，爲誰裝飾。", 
      "便向尊前拚醉倒，古今同是東籬側。", 
      "問何須、特地賦歸來，拋彭澤。", 
      "回首去，年時節。", 
      "開口笑，真難得。", 
      "史君今郡更，自成行客。", 
      "霜鬢不辭重插滿，他年此會何人憶。", 
      "記多情、曾伴小闌干，親攀摘。"
    ], 
    "rhythmic": "滿江紅"
  }, 
  {
    "author": "葉夢得", 
    "paragraphs": [
      "雪後郊原，煙林靜、梅花初坼。", 
      "春欲半，猶自探春消息。", 
      "一眼平蕪看不盡，夜來小雨催新碧。", 
      "笑去年、攜酒折花人，花應識。", 
      "蘭舟漾，城南陌。", 
      "雲影淡，天容窄。", 
      "繞風漪十頃，暖浮晴色。", 
      "恰似槎頭收釣處，坐中仍有江南客。", 
      "問何如、雨槳下苕溪，吞雲澤。"
    ], 
    "rhythmic": "滿江紅"
  }, 
  {
    "author": "葉夢得", 
    "paragraphs": [
      "鬆陵秋已老，正柳岸田家，酒醅初熟。", 
      "鱸膾蓴羹，萬里水天相續。", 
      "扁舟凌浩渺，寄一葉、暮濤吞沃。", 
      "青箬笠，西塞山前，自翻新曲。", 
      "來往未應足。", 
      "便細雨斜風，有誰拘束。", 
      "陶寫中年，何待更須絲竹。", 
      "鴟夷千古意，算入手、比來尤速。", 
      "最好是，千點雲峯，半篙澄綠。"
    ], 
    "rhythmic": "應天長"
  }, 
  {
    "author": "葉夢得", 
    "paragraphs": [
      "破萼初驚一點紅。", 
      "又看青子映簾櫳。", 
      "冰雪肌膚誰復見。", 
      "清淺。", 
      "尚餘疏影照晴空。", 
      "惆悵年年桃李伴。", 
      "腸斷。", 
      "只應芳信負東風。", 
      "待得微黃春亦暮。", 
      "煙雨。", 
      "半和飛絮作濛濛。"
    ], 
    "rhythmic": "定風波"
  }, 
  {
    "author": "葉夢得", 
    "paragraphs": [
      "渺渺空波下夕陽。", 
      "睡痕初破水風涼。", 
      "過雨歸雲留不住。", 
      "何處。", 
      "遠村煙樹半微茫。", 
      "莫笑經年人老矣。", 
      "歸計。", 
      "得遲留處也何妨。", 
      "老子興來殊不淺。", 
      "簾卷。", 
      "更邀明月坐胡牀。"
    ], 
    "rhythmic": "定風波"
  }, 
  {
    "author": "葉夢得", 
    "paragraphs": [
      "千步長虹跨碧流。", 
      "兩山浮影轉螭頭。", 
      "付與詩人都總領。", 
      "風景。", 
      "更逢仙客下瀛洲。", 
      "嫋嫋涼風吹汗漫。", 
      "平岸。", 
      "遙空新卷絳河收。", 
      "卻怪姮娥真好事。", 
      "須記。", 
      "探支明月作中秋。"
    ], 
    "rhythmic": "定風波"
  }, 
  {
    "author": "葉夢得", 
    "paragraphs": [
      "斜漢初看素月流。", 
      "坐驚金餅出雲頭。", 
      "華髮蕭然吹素領。", 
      "光景。", 
      "何妨分付屬滄洲。", 
      "莫待霜花飄爛漫。", 
      "蘋岸。", 
      "更憑佳句盡拘收。", 
      "解與破除消萬事。", 
      "猶記。", 
      "一尊同得二年秋。"
    ], 
    "rhythmic": "定風波"
  }, 
  {
    "author": "葉夢得", 
    "paragraphs": [
      "碧潭浮影蘸紅旗。", 
      "日初遲。", 
      "漾晴漪。", 
      "我欲尋芳，先遣報春知。", 
      "盡放百花連夜發，休更待，曉風吹。", 
      "滿攜尊酒弄繁枝。", 
      "與佳期。", 
      "伴羣嬉。", 
      "猶有邦人，爭唱醉翁詞。", 
      "應笑今年狂太守，能痛飲，似當時。"
    ], 
    "rhythmic": "江城子"
  }, 
  {
    "author": "葉夢得", 
    "paragraphs": [
      "翩遷飛舞半空來。", 
      "曉風催。", 
      "巧縈迴。", 
      "野曠天遙，回望興悠哉。", 
      "欲問玉京知遠近，試攜手，上高臺。", 
      "雲濤無際卷崔嵬。", 
      "斂浮埃。", 
      "照瓊瑰。", 
      "點綴林花，真個是多才。", 
      "說與化工留妙手，休盡放，一時開。"
    ], 
    "rhythmic": "江城子"
  }, 
  {
    "author": "葉夢得", 
    "paragraphs": [
      "芙蓉開過雨初晴。", 
      "曲池平。", 
      "畫橋橫。", 
      "耿耿銀河，遙下蘸空明。", 
      "一舸吳鬆歸未得，聊共住，小蓬瀛。", 
      "問君何事引前旌。", 
      "趣歸程。", 
      "背高城。", 
      "魚鳥三年，誰道總無情。", 
      "試遣他年歌此曲，應尚記，別時聲。"
    ], 
    "rhythmic": "江城子"
  }, 
  {
    "author": "葉夢得", 
    "paragraphs": [
      "生涯何有但青山。", 
      "小溪灣。", 
      "轉潺湲。", 
      "投老歸來，終寄此山間。", 
      "茅舍半敧風雨橫，荒徑晚，亂榛菅。", 
      "強扶衰病上巉巔。", 
      "水雲閒。", 
      "伴躋攀。", 
      "湖海蒼茫，千里在吳關。", 
      "漫有一杯聊自醉，休更問，鬢毛斑。"
    ], 
    "rhythmic": "江城子"
  }, 
  {
    "author": "葉夢得", 
    "paragraphs": [
      "甘泉祠殿漢離宮。", 
      "五雲中。", 
      "渺難窮。", 
      "永漏通宵，壺矢轉金銅。", 
      "曾從鈞天知帝所，孤鶴老，寄遼東。", 
      "強扶衰病步龍鍾。", 
      "雪花濛。", 
      "打窗風。", 
      "一點青燈，惆悵伴南宮。", 
      "惟有史君同此恨，丹鳳□，水雲重。"
    ], 
    "rhythmic": "江城子"
  }, 
  {
    "author": "葉夢得", 
    "paragraphs": [
      "銀濤無際卷蓬瀛。", 
      "落霞明。", 
      "暮雲平。", 
      "曾見青鸞、紫鳳下層城。", 
      "二十五絃彈不盡，空感慨，惜餘情。", 
      "蒼梧煙水斷歸程。", 
      "卷霓旌。", 
      "爲誰迎。", 
      "空有千行，流淚寄幽貞。", 
      "舞罷魚龍雲海晚，千古恨，入江聲。"
    ], 
    "rhythmic": "江城子"
  }, 
  {
    "author": "葉夢得", 
    "paragraphs": [
      "與君記，平山堂前細柳，幾回同挽。", 
      "又征帆夜落，危檻依舊，遙臨雲巘。", 
      "自笑來往匆匆，朱顏漸改，故人俱遠。", 
      "橫笛想遺聲，但寒鬆千丈，傾崖蒼蘚。", 
      "世事終何已，田陰縱在，歲陰仍晚。", 
      "稽康老來尤懶。", 
      "只要蓴羹菰飯。", 
      "卻欲便買茅廬，短篷輕楫，尊酒猶能辦。", 
      "君能過我，水雲聊爲伴。"
    ], 
    "rhythmic": "竹馬兒"
  }, 
  {
    "author": "葉夢得", 
    "paragraphs": [
      "小雨初回昨夜涼。", 
      "繞籬新菊已催黃。", 
      "碧空無際卷蒼茫。", 
      "千里斷鴻供遠目，十年芳草掛愁腸。", 
      "緩歌聊與送瑤觴。"
    ], 
    "rhythmic": "浣溪沙"
  }, 
  {
    "author": "葉夢得", 
    "paragraphs": [
      "睡粉輕消露臉新。", 
      "醉紅初破玉肌勻。", 
      "尊前留得兩州春。", 
      "剩挽雕盤敧醉帽，重催飛騎走紅塵。", 
      "十年蘭茝笑騷人。"
    ], 
    "rhythmic": "浣溪沙"
  }, 
  {
    "author": "葉夢得", 
    "paragraphs": [
      "荷葉荷花水底天。", 
      "玉壺冰酒釀新泉。", 
      "一歡聊復記他年。", 
      "我亦故山歸去客，與君分手暫流連。", 
      "佳人休唱好因緣。"
    ], 
    "rhythmic": "浣溪沙"
  }, 
  {
    "author": "葉夢得", 
    "paragraphs": [
      "休笑山翁不住山。", 
      "二年偷向此中閒。", 
      "歸來贏得鬢毛斑。", 
      "甕底新醅供酩酊，城頭曲檻俯淙潺。", 
      "山翁老去此山間。"
    ], 
    "rhythmic": "浣溪沙"
  }, 
  {
    "author": "葉夢得", 
    "paragraphs": [
      "絳蠟燒殘夜未分。", 
      "寶箏聲緩拍初勻。", 
      "鬥樞光照坐生春。", 
      "便恐賜環歸袞繡，莫辭揮翰落煙雲。", 
      "鳳城西去斷離魂。"
    ], 
    "rhythmic": "浣溪沙"
  }, 
  {
    "author": "葉夢得", 
    "paragraphs": [
      "綠野歌歡喜見分。", 
      "驟驚和氣曉來勻。", 
      "妙歌誰敢和陽春。", 
      "梅蕊舊年迎臘雪，月華今夜破寒雲。", 
      "獨醒爭笑楚人魂。"
    ], 
    "rhythmic": "浣溪沙"
  }, 
  {
    "author": "葉夢得", 
    "paragraphs": [
      "物外光陰不屬春。", 
      "且留風景伴佳辰。", 
      "醉歸誰管斷腸人。", 
      "柳絮尚飄庭下雪，梨花空作夢中雲。", 
      "竹間籬落水邊門。"
    ], 
    "rhythmic": "浣溪沙"
  }, 
  {
    "author": "葉夢得", 
    "paragraphs": [
      "千古風流詠白蘋。", 
      "二年歌笑擁朱輪。", 
      "翩翩卻憶上林春。", 
      "劍履便應陪北闕，褲襦那更假西人。", 
      "玉堂金殿要詞臣。"
    ], 
    "rhythmic": "浣溪沙"
  }, 
  {
    "author": "葉夢得", 
    "paragraphs": [
      "蘋芷芳州，故人回首，雲海何處。", 
      "五畝荒田，殷勤問我，歸計真成否。", 
      "洞庭波冷，秋風嫋嫋，木葉亂隨風舞。", 
      "記扁舟、橫斜載月，目極暮濤煙渚。", 
      "傳聲試問，垂虹千頃，蘭棹有誰重駐。", 
      "雪濺雷翻，潮頭過後，帆影敧前浦。", 
      "此中高興，何人解道，天也未應輕付。", 
      "且留取、千鍾痛飲，與君共賦。"
    ], 
    "rhythmic": "永遇樂", 
    "tags": [
      "洞庭湖"
    ]
  }, 
  {
    "author": "葉夢得", 
    "paragraphs": [
      "天末山橫，半空簫鼓，樓觀高起。", 
      "指點栽成，東風滿院，總是新桃李。", 
      "綸巾羽扇，一尊飲罷，目送斷鴻千里。", 
      "攬清歌、餘音不斷，縹緲尚縈流水。", 
      "年來自笑無情，何事猶有，多情遺思。", 
      "綠鬢朱顏，匆匆拚了，卻記花前醉。", 
      "明年春到，重尋幽夢，應在亂鶯聲裏。", 
      "拍闌干、斜陽轉處，有誰共倚。"
    ], 
    "rhythmic": "永遇樂"
  }, 
  {
    "author": "葉夢得", 
    "paragraphs": [
      "聞道今年春信早，梅花不怕餘寒。", 
      "憑君先向近南看。", 
      "香苞開遍未。", 
      "莫待北枝殘。", 
      "腸斷隴頭他日恨，江南幾驛徵鞍。", 
      "一杯聊與盡餘歡。", 
      "風情何似我，老去未應闌。"
    ], 
    "rhythmic": "臨江仙"
  }, 
  {
    "author": "葉夢得", 
    "paragraphs": [
      "夢裏江南渾不記，祗君幽戶難忘。", 
      "夜來急雪繞東堂。", 
      "竹窗鬆徑裏，何處問歸航。", 
      "甕底新醅應已熟，一尊知與誰嘗。", 
      "會須雄筆捲蒼茫。", 
      "雪濤聲隱戶，瓊玉照頹牆。"
    ], 
    "rhythmic": "臨江仙"
  }, 
  {
    "author": "葉夢得", 
    "paragraphs": [
      "不見跳魚翻曲港，湖邊特地經過。", 
      "蕭蕭疏雨亂風荷。", 
      "微雲吹散，涼月墜平波。", 
      "白酒一杯還徑醉，歸來散發婆娑。", 
      "無人能唱採蓮歌。", 
      "小軒敧枕，檐影掛星河。"
    ], 
    "rhythmic": "臨江仙"
  }, 
  {
    "author": "葉夢得", 
    "paragraphs": [
      "碧瓦新霜侵曉夢，黃花已過清秋。", 
      "風帆何處掛扁舟。", 
      "故人歸欲盡，殘日更回頭。", 
      "樂圃橋邊煩借問，有人高臥江樓。", 
      "寄聲聊爲訴離憂。", 
      "桂叢應已老，何事久淹留。"
    ], 
    "rhythmic": "臨江仙"
  }, 
  {
    "author": "葉夢得", 
    "paragraphs": [
      "聞道安車來過我，百花未敢飄零。", 
      "疾催弦管送杯行。", 
      "五朝瞻舊老，揮麈聽風生。", 
      "鳳詔遠從天上落，高堂燕喜初醒。", 
      "莫言白髮減風情。", 
      "此時誰得似，飲罷卻精明。"
    ], 
    "rhythmic": "臨江仙"
  }, 
  {
    "author": "葉夢得", 
    "paragraphs": [
      "三月鶯花都過了，曉來雪片猶零。", 
      "嵩陽居士記行行。", 
      "西湖初水滿，遙想縠紋生。", 
      "欲爲海棠傳信息，如今底事長醒。", 
      "不應高臥頓忘情。", 
      "留春春不住，老眼若爲明。"
    ], 
    "rhythmic": "臨江仙", 
    "tags": [
      "西湖"
    ]
  }, 
  {
    "author": "葉夢得", 
    "paragraphs": [
      "唱徹陽關分別袂，佳人粉淚空零。", 
      "請君重作醉歌行。", 
      "一歡須痛飲，回首念平生。", 
      "卻怪老來風味減，半酣易逐愁醒。", 
      "因花那更賦閒情。", 
      "鬢毛今爾耳，空笑老淵明。"
    ], 
    "rhythmic": "臨江仙"
  }, 
  {
    "author": "葉夢得", 
    "paragraphs": [
      "瀲灩湖光供一笑，未須醉日論千。", 
      "將軍曾記舊臨邊。", 
      "野塘新水漫，煙岸藕如船。", 
      "卻怪情多春又老，迴腸易逐愁煎。", 
      "何如旌旆鬱相連。", 
      "凱歌歸玉帳，錦帽碧油前。"
    ], 
    "rhythmic": "臨江仙"
  }, 
  {
    "author": "葉夢得", 
    "paragraphs": [
      "學士園林人不到，傳聲欲問江梅。", 
      "曲闌清淺小池臺。", 
      "已知春意近，爲我著詩催。", 
      "急管行觴圍舞袖，故人坐上三臺。", 
      "此歡此宴固難陪。", 
      "不辭同二老，倒載習池回。"
    ], 
    "rhythmic": "臨江仙"
  }, 
  {
    "author": "葉夢得", 
    "paragraphs": [
      "不與羣芳爭絕豔，化工自許寒梅。", 
      "一枝臨晚照歌臺。", 
      "眼明渾未見，弦管莫驚催。", 
      "記取劉郎歸去路，千里應話天台。", 
      "酒闌不惜更重陪。", 
      "夜寒衣袂薄，猶有暗香回。"
    ], 
    "rhythmic": "臨江仙"
  }, 
  {
    "author": "葉夢得", 
    "paragraphs": [
      "三日疾風吹浩蕩，綠蕪未遍平沙。", 
      "約回殘影射明霞。", 
      "水光遙泛坐，煙柳臥敧斜。", 
      "霜鬢不堪春點檢，留連又見芳華。", 
      "一枝重插去年花。", 
      "此身江海夢，何處定吾家。"
    ], 
    "rhythmic": "臨江仙"
  }, 
  {
    "author": "葉夢得", 
    "paragraphs": [
      "自笑天涯無定準，飄然到處遲留。", 
      "興闌卻上五湖舟。", 
      "鱸蓴新有味，碧樹已驚秋。", 
      "臺上微涼初過雨，一尊聊記同遊。", 
      "寄聲時爲到滄洲。", 
      "遙知敧枕處，萬壑看交流。"
    ], 
    "rhythmic": "臨江仙"
  }, 
  {
    "author": "葉夢得", 
    "paragraphs": [
      "山半飛泉鳴玉佩，回波倒卷粼粼。", 
      "解巾聊濯十年塵。", 
      "青山應卻怪，此段久無人。", 
      "行樂應須賢太守，風光過眼逡巡。", 
      "不辭常作坐中賓。", 
      "只愁花解笑，衰鬢不宜春。"
    ], 
    "rhythmic": "臨江仙"
  }, 
  {
    "author": "葉夢得", 
    "paragraphs": [
      "手種千株桃李樹，參差半已成陰。", 
      "主人何事馬駸駸。", 
      "二年江海路，空負種花心。", 
      "試問中間安小檻，此還長要追尋。", 
      "卻驚搖落動悲吟。", 
      "春歸知早晚，爲我變層林。"
    ], 
    "rhythmic": "臨江仙"
  }, 
  {
    "author": "葉夢得", 
    "paragraphs": [
      "絕頂參差千嶂列，不知空水相浮。", 
      "下臨湖海見三州。", 
      "落霞橫暮景，爲客小遲留。", 
      "卷盡微雲天更闊，此行不負清秋。", 
      "忽驚河漢近人流。", 
      "青霄元有路，一笑倚瓊樓。"
    ], 
    "rhythmic": "臨江仙"
  }, 
  {
    "author": "葉夢得", 
    "paragraphs": [
      "一醉三年那易得，應須大白同浮。", 
      "已知絕景是吾州。", 
      "姮娥仍有意，更肯爲人留。", 
      "萬籟無聲遙夜永，人間未識高秋。", 
      "從來我客盡風流。", 
      "故知憐老子，尤勝在南樓。"
    ], 
    "rhythmic": "臨江仙"
  }, 
  {
    "author": "葉夢得", 
    "paragraphs": [
      "卷地驚風吹雨去，卻看香霧輕浮。", 
      "遙知清影遍南州。", 
      "萬峯橫玉立，誰爲此山留。", 
      "邂逅一歡須共惜，年年長記今秋。", 
      "平生江海恨飄流。", 
      "元龍真老懶，無意臥高樓。"
    ], 
    "rhythmic": "臨江仙"
  }, 
  {
    "author": "葉夢得", 
    "paragraphs": [
      "一醉年年今夜月，酒船聊更同浮。", 
      "恨無羯鼓打梁州。", 
      "遺聲猶好在，風景一時留。", 
      "老去狂歌君勿笑，已拚雙鬢成秋。", 
      "會須擊節溯中流。", 
      "一聲雲外笛，驚看水明樓。"
    ], 
    "rhythmic": "臨江仙"
  }, 
  {
    "author": "葉夢得", 
    "paragraphs": [
      "草草一年真過夢，此生不恨萍浮。", 
      "且令從事到青州。", 
      "已能從辟穀，那更話封留。", 
      "好月尚尋當日約，故人何啻三秋。", 
      "援琴欲寫竹間流。", 
      "此聲誰解聽，空上仲宣樓。"
    ], 
    "rhythmic": "臨江仙"
  }, 
  {
    "author": "葉夢得", 
    "paragraphs": [
      "落花已作風前舞。", 
      "又送黃昏雨。", 
      "曉來庭院半殘紅。", 
      "惟有遊絲千丈、罥晴空。", 
      "殷勤花下同攜手。", 
      "更盡杯中酒。", 
      "美人不用斂蛾眉。", 
      "我亦多情、無奈酒闌時。"
    ], 
    "rhythmic": "虞美人", 
    "tags": [
      "宋詞三百首"
    ]
  }, 
  {
    "author": "葉夢得", 
    "paragraphs": [
      "翻翻翠葉梧桐老。", 
      "雨後涼生早。", 
      "葛巾藜杖正關情。", 
      "莫遣繁蟬、容易作秋聲。", 
      "遙空不盡青天去。", 
      "一抹殘霞暮。", 
      "病餘無力厭躋攀。", 
      "爲寄曲闌幽意、到西山。"
    ], 
    "rhythmic": "虞美人"
  }, 
  {
    "author": "葉夢得", 
    "paragraphs": [
      "一聲鶗鴂催春晚。", 
      "芳草連空遠。", 
      "年年餘恨怨殘紅。", 
      "可是無情、容易愛隨風。", 
      "茂林修竹山陰道。", 
      "千載誰重到。", 
      "半湖流水夕陽前。", 
      "猶有一觴一詠、似當年。"
    ], 
    "rhythmic": "虞美人"
  }, 
  {
    "author": "葉夢得", 
    "paragraphs": [
      "東風一夜催春到。", 
      "楊柳朝來好。", 
      "莫辭尊酒重攜持。", 
      "老去情懷、能有幾人知。", 
      "鳳台園裏新詩伴。", 
      "不用相追喚。", 
      "一聲清唱落瓊卮。", 
      "千頃西風煙浪、晚雲遲。"
    ], 
    "rhythmic": "虞美人"
  }, 
  {
    "author": "葉夢得", 
    "paragraphs": [
      "數聲微雨風驚曉。", 
      "燭影猗殘照。", 
      "客愁不奈五更寒。", 
      "明日梨花開盡、有誰看。", 
      "追尋猶記清明近。", 
      "爲向花前問。", 
      "東風正使解欺儂。", 
      "不道花應有恨、也匆匆。"
    ], 
    "rhythmic": "虞美人"
  }, 
  {
    "author": "葉夢得", 
    "paragraphs": [
      "平波漲綠春堤滿。", 
      "渡口人歸晚。", 
      "短篷輕楫費追尋。", 
      "始信十年歸夢、是如今。", 
      "故人回望高陽裏。", 
      "遙想車連騎。", 
      "尊前點檢舊年春。", 
      "應有海棠、猶記插花人。"
    ], 
    "rhythmic": "虞美人"
  }, 
  {
    "author": "葉夢得", 
    "paragraphs": [
      "綠陰初過黃梅雨。", 
      "隔葉聞鶯語。", 
      "睡餘誰遣夕陽斜。", 
      "時有微涼風動、入窗紗。", 
      "天涯走遍終何有。", 
      "白髮空搔首。", 
      "未須錦瑟怨年華。", 
      "爲寄一聲長笛、怨梅花。"
    ], 
    "rhythmic": "虞美人"
  }, 
  {
    "author": "葉夢得", 
    "paragraphs": [
      "梅花落盡桃花小。", 
      "春事餘多少。", 
      "新亭風景尚依然。", 
      "白髮故人相遇、且留連。", 
      "家山應在層林外。", 
      "悵望花前醉。", 
      "半天煙霧尚連空。", 
      "換取扁舟歸去、與君同。"
    ], 
    "rhythmic": "虞美人"
  }, 
  {
    "author": "葉夢得", 
    "paragraphs": [
      "黃花漸老。", 
      "秋色欲歸還草草。", 
      "花下前期。", 
      "花老空歌鵲踏枝。", 
      "狂酲易醒。", 
      "不似舊時長酩酊。", 
      "玉簟新涼。", 
      "數盡更籌夜更長。"
    ], 
    "rhythmic": "減字木蘭花"
  }, 
  {
    "author": "葉夢得", 
    "paragraphs": [
      "前村夜半。", 
      "每爲江梅腸欲斷。", 
      "淺紫深紅。", 
      "誰信漫天雪裏逢。", 
      "醉頭扶起。", 
      "宿酒闌干猶困倚。", 
      "便莫催殘。", 
      "明日東風爲掃看。"
    ], 
    "rhythmic": "減字木蘭花"
  }, 
  {
    "author": "葉夢得", 
    "paragraphs": [
      "粉消妝半。", 
      "一曲陽春歌始斷。", 
      "便覺香紅。", 
      "十倍光華昔未逢。", 
      "楊花吹起。", 
      "猶自風前相枕倚。", 
      "莫恨春殘。", 
      "留取新詩子細看。"
    ], 
    "rhythmic": "減字木蘭花"
  }, 
  {
    "author": "葉夢得", 
    "paragraphs": [
      "花殘卻是春留戀。", 
      "幾日餘香吹酒面。", 
      "溼煙不隔柳條青，小雨池塘初有燕。", 
      "波光縱使明如練。", 
      "可奈落紅紛似霰。", 
      "解將心事訴東風，只有啼鶯千種囀。"
    ], 
    "rhythmic": "木蘭花・玉樓春"
  }, 
  {
    "author": "葉夢得", 
    "paragraphs": [
      "高柳蕭蕭，睡餘已覺西風勁。", 
      "小窗人靜。", 
      "淅瀝生秋聽。", 
      "底事多情，欲與流年競。", 
      "殘雲瞑。", 
      "墜巾慵整。", 
      "獨立芝蘭徑。"
    ], 
    "rhythmic": "點絳脣"
  }, 
  {
    "author": "葉夢得", 
    "paragraphs": [
      "縹緲危亭，笑談獨在千峯上。", 
      "與誰同賞。", 
      "萬里橫煙浪。", 
      "老去情懷，猶作天涯想。", 
      "空惆悵。", 
      "少年豪放。", 
      "莫學衰翁樣。"
    ], 
    "rhythmic": "點絳脣"
  }, 
  {
    "author": "葉夢得", 
    "paragraphs": [
      "山上飛泉，漫流山下知何處。", 
      "亂雲無數。", 
      "留得幽人住。", 
      "深閉柴門，聽盡空檐雨。", 
      "秋還暮。", 
      "小窗低戶。", 
      "惟有寒蛩語。"
    ], 
    "rhythmic": "點絳脣"
  }, 
  {
    "author": "葉夢得", 
    "paragraphs": [
      "不怕微霜點玉肌。", 
      "恨無流水照冰姿。", 
      "與君著意從頭看，初見今年第一枝。", 
      "人醉後，雪消時。", 
      "江南春色寄來遲。", 
      "使君本是花前客，莫怪殷勤爲賦詩。"
    ], 
    "rhythmic": "鷓鴣天"
  }, 
  {
    "author": "葉夢得", 
    "paragraphs": [
      "夾路行歌盡落梅。", 
      "篆煙香細嫋寒灰。", 
      "雲移碧海三山近，月破中天九陌開。", 
      "追樂事，惜多才。", 
      "車聲遙聽走晴雷。", 
      "十年夢斷鈞天奏，猶記流霞醉後杯。"
    ], 
    "rhythmic": "鷓鴣天"
  }, 
  {
    "author": "葉夢得", 
    "paragraphs": [
      "小雨初收報夕陽。", 
      "歸雲欲渡轉橫塘。", 
      "空回雨蓋翻新影，不見瓊肌洗暗香。", 
      "追落景，弄微涼。", 
      "尚餘殘淚浥空牀。", 
      "只應自有東風恨，長遣啼痕破晚妝。"
    ], 
    "rhythmic": "鷓鴣天"
  }, 
  {
    "author": "葉夢得", 
    "paragraphs": [
      "曉日初開露未晞。", 
      "夕煙輕散雨還微。", 
      "暗搖綠霧遊鯈戲，斜映紅雲屬玉飛。", 
      "情脈脈，恨依依。", 
      "沙邊空見棹船歸。", 
      "何人解舞新聲曲，一試纖腰六尺圍。"
    ], 
    "rhythmic": "鷓鴣天"
  }, 
  {
    "author": "葉夢得", 
    "paragraphs": [
      "蘭茝空悲楚客秋。", 
      "旌旗誰見使君遊。", 
      "凌雲不隔三山路，破浪聊憑萬里舟。", 
      "公欲去，尚能留。", 
      "杯行到手未宜休。", 
      "新詩無物堪倫比，願探珊瑚出寶鉤。"
    ], 
    "rhythmic": "鷓鴣天"
  }, 
  {
    "author": "葉夢得", 
    "paragraphs": [
      "天末殘霞卷暮紅。", 
      "波間時見沒鳧翁。", 
      "斜風細雨家何在，老矣生涯盡箇中。", 
      "惟此意，與公同。", 
      "未須持酒祝牛宮。", 
      "旁人不解輕蓑意，猶說黃金寶帶重。"
    ], 
    "rhythmic": "鷓鴣天"
  }, 
  {
    "author": "葉夢得", 
    "paragraphs": [
      "一曲青山映小池。", 
      "綠荷陰盡雨離披。", 
      "何人解識秋堪美，莫爲悲秋浪賦詩。", 
      "攜濁酒，繞東籬。", 
      "菊殘猶有傲霜枝。", 
      "一年好景君須記，正是橙黃橘綠時。"
    ], 
    "rhythmic": "鷓鴣天"
  }, 
  {
    "author": "葉夢得", 
    "paragraphs": [
      "對花常欲留春，恨春故遣花飛早。", 
      "曉來雨過，綠陰新處，幾番芳草。", 
      "一片飄時，已知消減，滿庭誰掃。", 
      "料多情也似，愁人易感，先催趁、朱顏老。", 
      "猶有清明未過，但狂風、匆匆難保。", 
      "酒醒夢斷，年年此恨，不禁相惱。", 
      "只恐春應，暗留芳信，與花爭好。", 
      "有姚黃一朵，殷勤付與，送金盃倒。"
    ], 
    "rhythmic": "水龍吟"
  }, 
  {
    "author": "葉夢得", 
    "paragraphs": [
      "舵樓橫笛孤吹，暮雲散盡天如水。", 
      "人間底事，忽驚飛墮，冰壺千里。", 
      "玉樹風清，漫披遙卷，與空無際。", 
      "料嫦娥此夜，殷勤偏照，知人在、千山裏。", 
      "常恨孤光易轉，仗多情、使君料理。", 
      "一杯起舞，曲終須寄，狂歌重倚。", 
      "爲問飄流，幾逢清影，有誰同記。", 
      "但尊中有酒，長追舊事，拚年年醉。"
    ], 
    "rhythmic": "水龍吟"
  }, 
  {
    "author": "葉夢得", 
    "paragraphs": [
      "曉煙溪畔。", 
      "曾記東風面。", 
      "化工更與重裁翦。", 
      "額黃明豔粉，不共妖紅軟。", 
      "凝露臉。", 
      "多情正似當時見。", 
      "誰相滄波岸。", 
      "特地移閒館。", 
      "情一縷，愁千點。", 
      "煩君搜妙語，爲我催清宴。", 
      "須細看。", 
      "粉粉亂蕊空凡豔。"
    ], 
    "rhythmic": "千秋歲"
  }, 
  {
    "author": "葉夢得", 
    "paragraphs": [
      "雨聲蕭瑟，初到梧桐響。", 
      "人不寐，秋聲爽。", 
      "低檐燈暗淡，畫幕風來往。", 
      "誰共賞。", 
      "依稀記得船篷上。", 
      "拍岸浮輕浪。", 
      "水闊菰蒲長。", 
      "相別浦，收橫綱。", 
      "綠蓑衝瞑□，艇子搖雙槳。", 
      "君莫忘。", 
      "此情猶是當時唱。"
    ], 
    "rhythmic": "千秋歲"
  }, 
  {
    "author": "葉夢得", 
    "paragraphs": [
      "一年春事，常恨風和雨。", 
      "趁取未殘時，醉花前、春應相許。", 
      "山公倒載，日暮習池回，問東風，春知否，莫道空歸去。", 
      "滿城歌吹，也似春和豫。", 
      "爭笑使君狂，佔風光、不教飛絮。", 
      "明朝酒醒，滿地落殘紅，唱新詞，追好景，猶有君收聚。"
    ], 
    "rhythmic": "驀山溪"
  }, 
  {
    "author": "葉夢得", 
    "paragraphs": [
      "水空相映。", 
      "淡碧涵千頃。", 
      "素練不收寒玉鏡。", 
      "□落階無影。", 
      "纖纖與捧金盃。", 
      "暗香逐舞徘徊。", 
      "雪盡玉容開遍，東風不管寒梅。"
    ], 
    "rhythmic": "清平樂"
  }, 
  {
    "author": "葉夢得", 
    "paragraphs": [
      "痛飲狂歌，百計強留，風光無奈春歸。", 
      "春去也，應知相賞，未忍相違。", 
      "卷地風驚，爭催春暮雨，頓回寒威。", 
      "對黃昏蕭瑟，冰膚洗盡，猶覆霞衣。", 
      "多情斷了，爲花狂惱，故飄萬點霏微。", 
      "低粉面、妝臺酒散，淚顆頻揮。", 
      "可是盈盈有意，只應真惜分飛。", 
      "拚令吹盡，明朝酒醒，忍對紅稀。"
    ], 
    "rhythmic": "雨中花慢"
  }, 
  {
    "author": "葉夢得", 
    "paragraphs": [
      "淺碧蘸鱗鱗。", 
      "照眼全無一點塵。", 
      "百草千花都過了，初新。", 
      "翠竹高槐不佔春。", 
      "歌嘯墮綸巾。", 
      "午醉醒來尚欠伸。", 
      "待得月明歸去也，青苹。", 
      "更有涼風解送人。"
    ], 
    "rhythmic": "南鄉子"
  }, 
  {
    "author": "葉夢得", 
    "paragraphs": [
      "小院雨新晴。", 
      "初聽黃鸝第一聲。", 
      "滿地綠陰人不到，盈盈。", 
      "一點孤花尚有情。", 
      "卻傍水邊行。", 
      "葉底跳魚浪自驚。", 
      "日暮小舟何處去，斜橫。", 
      "衝破波痕久未平。"
    ], 
    "rhythmic": "南鄉子"
  }, 
  {
    "author": "葉夢得", 
    "paragraphs": [
      "山畔小池臺。", 
      "曾記幽人著意栽。", 
      "亂石參差春至晚，徘徊。", 
      "素景衝寒卻自開。", 
      "絕絕照瓊瑰。", 
      "孤負芳心巧翦裁。", 
      "應恐練裙驚縞夜，殘杯。", 
      "且放疏枝待我來。"
    ], 
    "rhythmic": "南鄉子"
  }, 
  {
    "author": "葉夢得", 
    "paragraphs": [
      "新月掛林梢，暗水鳴枯沼。", 
      "時見疏星落畫檐，幾點流螢小。", 
      "歸意已無多，故作連環繞。", 
      "欲寄新聲問採菱，水闊煙波渺。"
    ], 
    "rhythmic": "卜算子"
  }, 
  {
    "author": "葉夢得", 
    "paragraphs": [
      "曉雨洗新妝，豔豔驚衰眼。", 
      "不趁東風取次開，待得清霜晚。", 
      "曲港照迴流，影亂微波淺。", 
      "作態低昂好自持，水闊煙波遠。"
    ], 
    "rhythmic": "卜算子"
  }, 
  {
    "author": "葉夢得", 
    "paragraphs": [
      "平波不盡蒹葭遠。", 
      "清霜半落沙痕淺。", 
      "煙樹晚微茫。", 
      "孤鴻下夕陽。", 
      "梅花消息近。", 
      "試向南枝問。", 
      "記得水邊春。", 
      "江南別後人。"
    ], 
    "rhythmic": "菩薩蠻"
  }, 
  {
    "author": "葉夢得", 
    "paragraphs": [
      "薄雪消時春已半。", 
      "踏遍蒼苔，手挽花枝看。", 
      "一縷遊絲牽不斷。", 
      "多情更覺蜂兒亂。", 
      "盡日平波回遠岸。", 
      "倒影浮光，卻記冰初泮。", 
      "酒力無多吹易散。", 
      "餘寒向晚風驚幔。"
    ], 
    "rhythmic": "蝶戀花"
  }, 
  {
    "author": "葉夢得", 
    "paragraphs": [
      "問東風何事，斷送殘紅，便拚歸去。", 
      "牢落征途，笑行人羈旅。", 
      "一曲陽關，斷雲殘靄，做渭城朝雨。", 
      "欲寄離愁，綠陰千囀，黃鸝空語。", 
      "遙想湖邊，浪搖空翠，弦管風高，亂花飛絮。", 
      "曲水流觴，有山公行處。", 
      "翠袖朱闌，故人應也，弄畫船煙浦。", 
      "會寫相思，尊前爲我，重翻新句。"
    ], 
    "rhythmic": "醉蓬萊"
  }, 
  {
    "author": "葉夢得", 
    "paragraphs": [
      "雨惜山容斂，雲矜棹影開。", 
      "忽看霽色射林隈。", 
      "爲問湖亭清影、爲誰來。", 
      "盡洗歸時路，重傾醉後杯。", 
      "未應霜雪遽相催。", 
      "留得佳期猶在、共徘徊。"
    ], 
    "rhythmic": "南歌子"
  }, 
  {
    "author": "葉夢得", 
    "paragraphs": [
      "山蹊小路歸來晚，暮雪繽紛。", 
      "尊酒殷勤。", 
      "邂逅相從只有君。", 
      "全家住處無人到，元在重雲。", 
      "此景誰分。", 
      "萬玉參差更作羣。"
    ], 
    "rhythmic": "採桑子"
  }, 
  {
    "author": "葉夢得", 
    "paragraphs": [
      "麥隴深初轉，桃溪曲漸成。", 
      "綠槐重疊午陰清。", 
      "更有榴花一朵、照人明。", 
      "畫棟清微暑，疏簾入晚晴。", 
      "請君坐待縠紋平。", 
      "看取紅幢翠蓋、引前旌。"
    ], 
    "rhythmic": "南歌子"
  }, 
  {
    "author": "葉夢得", 
    "paragraphs": [
      "經年不踏斜橋路。", 
      "青山試問誰爲主。", 
      "密葉轉回風。", 
      "寒泉落半空。", 
      "此間無限興。", 
      "可便荒三徑。", 
      "明日下扁舟。", 
      "滄波莫浪遊。"
    ], 
    "rhythmic": "菩薩蠻"
  }, 
  {
    "author": "趙士", 
    "paragraphs": [
      "雪裏曉寒濃，已見蠟梅初折。", 
      "應是月娥仙掛，與嬌魂香魄。", 
      "玉人挨鬢一枝斜，不忍更多摘。", 
      "酒面暗沈疏影，照鵝兒顏色。"
    ], 
    "rhythmic": "好事近"
  }, 
  {
    "author": "趙士", 
    "paragraphs": [
      "蕭灑點疏從，渾似蜜房雕刻。", 
      "不愛豔妝濃粉，借嬌黃一拂。", 
      "有情常恁早相逢，須信做尤物。", 
      "已是惱人風韻，更芝蘭香骨。"
    ], 
    "rhythmic": "好事近"
  }, 
  {
    "author": "趙士", 
    "paragraphs": [
      "造化有深功，綴就梢頭黃蠟。", 
      "剪刻翻成新樣，與江梅殊別。", 
      "半開微露紫檀心，蕭灑對風月。", 
      "素手偏宜折取，向烏雲斜插。"
    ], 
    "rhythmic": "好事近"
  }, 
  {
    "author": "趙士", 
    "paragraphs": [
      "剪蠟綴寒條，標韻自然奇絕。", 
      "不待隴頭春信，喜一枝先折。", 
      "壽陽妝鑑曉初開，殘柍若飛雪。", 
      "何似嫩黃新蕊，映眉心嬌月。"
    ], 
    "rhythmic": "好事近"
  }, 
  {
    "author": "江衍", 
    "paragraphs": [
      "屈曲新堤，占斷滿村佳氣。", 
      "畫檐兩行連雲際。", 
      "亂山疊翠水回還，岸邊樓閣，金碧遙相倚。", 
      "柳陰低，豔映花光美。", 
      "好昇平、爲誰初起。", 
      "大都風物只由人，舊時荒壘，今日香菸地。"
    ], 
    "rhythmic": "錦纏絆・錦纏道"
  }, 
  {
    "author": "周銖", 
    "paragraphs": [
      "鬆陵江上，極目煙波緲。", 
      "天際接滄溟，到如今、東流未了。", 
      "吳檣越櫓，都是利名人，空擾擾，知多少，只見朱顏老。", 
      "故園應是，綠遍池塘草。", 
      "家住十洲西，算隨分、生涯自好。", 
      "漁蓑清貴，休羨謝三郎，紅蕖月，白蘋風，何似長安道。"
    ], 
    "rhythmic": "驀山溪"
  }, 
  {
    "author": "王賞", 
    "paragraphs": [
      "凌寒低亞出牆枝。", 
      "孤瘦雪霜姿。", 
      "歲華已晚，暗香幽豔，自與時違。", 
      "化工放出江頭路，沙水冷相宜。", 
      "東風自此，別開紅紫，是處芳菲。"
    ], 
    "rhythmic": "眼兒媚"
  }, 
  {
    "author": "李光", 
    "paragraphs": [
      "元亮賦歸去，富貴比浮雲。", 
      "常於鬧裏，端的認得主和賓。", 
      "肯羨當年軒冕，時引壺觴獨酌，一笑落冠巾。", 
      "園圃日成趣，桃李幾番春。", 
      "挹清風，追往躅，事如新。", 
      "遺編諷詠，斂衽千載友斯人。", 
      "君愛謫仙風調，我恨樓船迫脅，終污永王璘。", 
      "何似北窗下，寂寞可棲神。"
    ], 
    "rhythmic": "水調歌頭"
  }, 
  {
    "author": "李光", 
    "paragraphs": [
      "兵器暗吳楚，江漢久淒涼。", 
      "當年俊傑安在，酌酒酹嚴光。", 
      "南顧豺狼吞噬，北望中原板蕩，矯首訊穹蒼。", 
      "歸去謝賓友，客路飽風霜。", 
      "閉柴扉，窺千載，考三皇。", 
      "蘭亭勝處，依舊流水繞修篁。", 
      "傍有湖光千頃，時泛扁舟一葉，嘯傲水雲鄉。", 
      "寄語騎鯨客，何事返南荒。"
    ], 
    "rhythmic": "水調歌頭"
  }, 
  {
    "author": "李光", 
    "paragraphs": [
      "自笑客行久，新火起新煙。", 
      "園林春半風暖，花落柳飛綿。", 
      "坐想稽山佳處，賀老門前湖水，敧側釣魚船。", 
      "何事成淹泊，流轉海南邊。", 
      "水中影，鏡中像，慢流連。", 
      "此心未住，贏得憂患苦相纏。", 
      "行盡荒煙蠻瘴，深入維那境界，參透祖師禪。", 
      "宴坐超三際，蕭灑任吾年。"
    ], 
    "rhythmic": "水調歌頭"
  }, 
  {
    "author": "李光", 
    "paragraphs": [
      "獨步長橋上，今夕是中秋。", 
      "羣黎怪我何事，流轉古儋州。", 
      "風定潮平如練，雲散月明如晝，孤興在扁舟。", 
      "笑盡一杯酒，水調雜蠻謳。", 
      "少年場，金蘭契，盡白頭。", 
      "相望萬里，悲我已是十年流。", 
      "晚遇玉霄仙子，授我王屋奇書，歸路指蓬邱。", 
      "不用乘風御，八極可神遊。"
    ], 
    "rhythmic": "水調歌頭"
  }, 
  {
    "author": "李光", 
    "paragraphs": [
      "佳節多離恨，難逢笑口開。", 
      "使君攜客上層臺。", 
      "不用籬邊凝望、白衣來。", 
      "且看花經眼，休辭酒滿杯。", 
      "玉人低唱管絃催。", 
      "歸去瑣窗無夢、月徘徊。"
    ], 
    "rhythmic": "南歌子"
  }, 
  {
    "author": "李光", 
    "paragraphs": [
      "南圃秋香過，東籬菊未英。", 
      "蓼花無數滿寒汀。", 
      "中有一枝纖軟、吐微馨。", 
      "被冷沈煙細，燈青夢水成。", 
      "皎如月明入窗櫺。", 
      "天女維摩相對、兩忘情。"
    ], 
    "rhythmic": "南歌子"
  }, 
  {
    "author": "李光", 
    "paragraphs": [
      "畫棟朱樓凌縹緲，全家住在層城。", 
      "中秋風露助悽清。", 
      "香凝燕寢，遮莫下簾旌。", 
      "佳節喜逢今夕月，後房重按新聲。", 
      "姮娥端解妒娉婷。", 
      "微雲點綴，不放十分明。"
    ], 
    "rhythmic": "臨江仙"
  }, 
  {
    "author": "李光", 
    "paragraphs": [
      "芳心一點。", 
      "瘴霧難侵塵不染。", 
      "冷澹誰看。", 
      "月轉霜林怯夜寒。", 
      "一枝孤靜。", 
      "夢破小窗曾記省。", 
      "燭影參差。", 
      "脈脈還如背立時。"
    ], 
    "rhythmic": "減字木蘭花"
  }, 
  {
    "author": "李光", 
    "paragraphs": [
      "榕林葉暗，見一枝獨放，霜華爭白。", 
      "寫我精神惟賴有，蕭灑西湖詞客。", 
      "玉骨清羸，冰容冷落，似恨關山隔。", 
      "蠻煙侵妒，未應減動肌雪。", 
      "幽夢時繞芳枝，夜寒誰見我，身爲蝴蝶。", 
      "抱蕊窺叢驚睡覺，窗影橫斜和月。", 
      "謝館池邊，松風亭下，忍使香消歇。", 
      "多情饒恨，算應天解磨折。"
    ], 
    "rhythmic": "念奴嬌", 
    "tags": [
      "西湖"
    ]
  }, 
  {
    "author": "李光", 
    "paragraphs": [
      "危閣臨流，渺滄波萬頃，涌出冰輪。", 
      "星河澹澹，天衢迥絕纖塵。", 
      "瓊樓玉館，遍人間、水月精神。", 
      "□□□，清江瘴海，乘流處處分身。", 
      "邦侯盛集佳賓。", 
      "有香風縹緲，和氣氤氳。", 
      "華燈耀添綺席，笑語烘春。", 
      "窺簾映牖，看素娥、偏顧幽人。", 
      "空悵望，通明觀闕，遙瞻一朵紅雲。"
    ], 
    "rhythmic": "漢宮春"
  }, 
  {
    "author": "李光", 
    "paragraphs": [
      "踏舞貪看赤腳娘。", 
      "送春春去莫悲傷。", 
      "飛花逐水歸何處，落絮沾泥不解狂。", 
      "都是醉，任飛揚。", 
      "百年三萬六千場。", 
      "使君親按新歌舞，魂夢相逢笑楚襄。"
    ], 
    "rhythmic": "鷓鴣天"
  }, 
  {
    "author": "李光", 
    "paragraphs": [
      "漠漠春陰人似霧，那用繡簾垂。", 
      "不道持杯是阿誰。", 
      "須拚倒金罍。", 
      "人世渾知天上月，離合比盈虧。", 
      "冒雨須來帶雨歸。", 
      "神女解相隨。"
    ], 
    "rhythmic": "武陵春"
  }, 
  {
    "author": "李光", 
    "paragraphs": [
      "海外無寒花發早。", 
      "一枝不忍簪風帽。", 
      "歸插淨瓶花轉好。", 
      "維摩老。", 
      "年來卻被花枝惱。", 
      "忽憶故鄉花滿道。", 
      "狂歌痛飲俱年少。", 
      "桃塢花開如野燒，都醉倒。", 
      "花深往往眠芳草。"
    ], 
    "rhythmic": "漁家傲"
  }, 
  {
    "author": "李光", 
    "paragraphs": [
      "晚渡呼舟急，寒日正蒼茫。", 
      "西興浦口雲樹，真個是吾鄉。", 
      "聞□蝸廬好在，小圃猶存鬆菊，三徑未全荒。", 
      "收拾桑榆景，蓑笠換金章。", 
      "珥金貂，擁珠履，在巖廊。", 
      "回頭萬事何有，一枕夢黃糧。", 
      "十載人間憂患，贏得蕭蕭華髮，清鏡照星霜。", 
      "醉倒休扶我，身世永相忘。"
    ], 
    "rhythmic": "水調歌頭"
  }, 
  {
    "author": "張生1", 
    "paragraphs": [
      "事往人離，還似暮峽歸雲，隴上流泉。", 
      "奈強分圓鏡，枉斷哀弦。", 
      "常記酒闌歌畔，難忘月底花前。", 
      "舊攜手處，層樓朱戶，觸目依然。", 
      "從來慣向，繡幃羅帳，鎮效比翼紋鴛。", 
      "誰念我、而今清夜，常是孤眠。", 
      "入戶不如飛絮，傍懷爭及爐煙。", 
      "這回休也，一生心事，爲爾縈牽。"
    ], 
    "rhythmic": "雨中花慢"
  }, 
  {
    "author": "江緯", 
    "paragraphs": [
      "退處相關，幽棲林藪，舍宇第須茅蓋。", 
      "翠巘清泉，啓軒窗遙對。", 
      "遇等閒、鄰里過從，親朋臨顧，草草便成幽會。", 
      "策杖攜壺，向湖邊柳外。", 
      "旋買溪魚，便斫銀絲膾。", 
      "誰復欲痛飲，如長鯨吞海。", 
      "共惜醺酣，恐歡娛難再。", 
      "矧清風明月非錢買。", 
      "休追念、金馬玉堂心膽碎。", 
      "且鬥尊前，有阿誰身在。"
    ], 
    "rhythmic": "向湖邊"
  }, 
  {
    "author": "美奴", 
    "paragraphs": [
      "送我出東門，乍別長安道。", 
      "兩岸垂楊鎖暮煙，正是秋光老。", 
      "一曲古《陽關》，莫惜金尊倒。", 
      "君向瀟湘我向秦，魚雁何時到。"
    ], 
    "rhythmic": "卜算子"
  }, 
  {
    "author": "美奴", 
    "paragraphs": [
      "日暮馬嘶人去。", 
      "船逐清波東注。", 
      "後夜最高樓，還肯思量人否。", 
      "無緒。", 
      "無緒。", 
      "生怕黃昏疏雨。"
    ], 
    "rhythmic": "如夢令"
  }, 
  {
    "author": "張擴", 
    "paragraphs": [
      "深院海棠，誰倩春工染就。", 
      "映窗戶、爛如錦繡。", 
      "東君何意，便風狂雨驟。", 
      "堪恨處，一枝未曾到手。", 
      "今日乍晴，匆匆命酒。", 
      "猶及見、胭脂半透。", 
      "殘紅幾點，明朝知在否。", 
      "問何似，去年看花時候。"
    ], 
    "rhythmic": "人嬌"
  }, 
  {
    "author": "張擴", 
    "paragraphs": [
      "多少胭脂，勻成點就。", 
      "千枝亂、攢紅堆繡。", 
      "花無長好，更光陰去驟。", 
      "對景憶良朋，故應招手。", 
      "曾記年時，花間把酒。", 
      "枉淋浪、春衫溼透。", 
      "文園今病，問遠能來否。", 
      "卻道有，荼蘼牡丹時候。"
    ], 
    "rhythmic": "人嬌"
  }, 
  {
    "author": "趙子崧", 
    "paragraphs": [
      "錦如花色春殘飲。", 
      "飲殘春色花如錦。", 
      "樓上正人愁。", 
      "愁人正上樓。", 
      "晏天橫陣雁。", 
      "雁陣橫天晏。", 
      "思遠寄情詞。", 
      "詞情寄遠思。"
    ], 
    "rhythmic": "菩薩蠻"
  }, 
  {
    "author": "趙子崧", 
    "paragraphs": [
      "雨荷驚起雙飛鷺。", 
      "鷺飛雙起驚荷雨。", 
      "濃醉一軒風。", 
      "風軒一醉濃。", 
      "午陰清散暑。", 
      "暑散清陰午。", 
      "斜日轉窗紗。", 
      "紗窗轉日斜。"
    ], 
    "rhythmic": "菩薩蠻"
  }, 
  {
    "author": "趙子崧", 
    "paragraphs": [
      "斷鴻歸處飛雲亂。", 
      "亂雲飛處歸鴻斷。", 
      "風弄葉翻紅。", 
      "紅翻葉弄風。", 
      "柳殘凋院後。", 
      "後院凋殘柳。", 
      "樓外水雲秋。", 
      "秋雲水外樓。"
    ], 
    "rhythmic": "菩薩蠻"
  }, 
  {
    "author": "趙子崧", 
    "paragraphs": [
      "月天遙照寒窗雪。", 
      "雪窗寒照遙天月。", 
      "門掩欲黃昏。", 
      "昏黃欲掩門。", 
      "錦鵷雙並枕。", 
      "枕並雙鵷錦。", 
      "雲鬢整纖瓊。", 
      "瓊纖整鬢雲。"
    ], 
    "rhythmic": "菩薩蠻"
  }, 
  {
    "author": "鑑堂", 
    "paragraphs": [
      "落花叢外風驚鵲。", 
      "鵲驚風外叢花落。", 
      "鄉夢困時長。", 
      "長時困夢鄉。", 
      "暮天江口渡。", 
      "渡口江天暮。", 
      "林遠度棲禽。", 
      "禽棲度遠林。"
    ], 
    "rhythmic": "菩薩蠻"
  }, 
  {
    "author": "鑑堂", 
    "paragraphs": [
      "竹枝高映荷池綠。", 
      "綠池荷映高枝竹。", 
      "流水碧浮鷗。", 
      "鷗浮碧水流。", 
      "酒尊陪舊友。", 
      "友舊陪尊酒。", 
      "吟客坐時斟。", 
      "斟時坐客吟。"
    ], 
    "rhythmic": "菩薩蠻"
  }, 
  {
    "author": "鑑堂", 
    "paragraphs": [
      "砌風鳴葉繁霜墜。", 
      "墜霜繁葉鳴風砌。", 
      "山外水潺潺。", 
      "潺潺水外山。", 
      "冷衾愁夜永。", 
      "永夜愁衾冷。", 
      "砧響更蛩吟。", 
      "吟蛩更響砧。"
    ], 
    "rhythmic": "菩薩蠻"
  }, 
  {
    "author": "鑑堂", 
    "paragraphs": [
      "浦南迴槳歸庭戶。", 
      "戶庭歸槳回南浦。", 
      "簾卷欲晴天。", 
      "天晴欲捲簾。", 
      "月光交映雪。", 
      "雪映交光月。", 
      "殘漏怯宵寒。", 
      "寒宵怯漏殘。"
    ], 
    "rhythmic": "菩薩蠻"
  }, 
  {
    "author": "梅窗", 
    "paragraphs": [
      "碧窗紗透春寒極。", 
      "極寒春透紗窗碧。", 
      "誰送縷金衣。", 
      "衣金縷送誰。", 
      "玉肌生嫩粟。", 
      "粟嫩生肌玉。", 
      "溫處坐香茵。", 
      "茵香坐處溫。"
    ], 
    "rhythmic": "菩薩蠻"
  }, 
  {
    "author": "梅窗", 
    "paragraphs": [
      "折來初步東溪月。", 
      "月溪東步初來折。", 
      "香處是瑤芳。", 
      "芳瑤是處香。", 
      "蘚花浮暈淺。", 
      "淺暈浮花蘚。", 
      "清對一枝瓶。", 
      "瓶枝一對清。"
    ], 
    "rhythmic": "菩薩蠻"
  }, 
  {
    "author": "梅窗", 
    "paragraphs": [
      "淺紅綃透春裁剪。", 
      "剪裁春透綃紅淺。", 
      "機錦織情絲。", 
      "絲情織錦機。", 
      "意深憑遠寄。", 
      "寄遠憑深意。", 
      "波渺勝愁多。", 
      "多愁勝渺波。"
    ], 
    "rhythmic": "菩薩蠻"
  }, 
  {
    "author": "梅窗", 
    "paragraphs": [
      "點點花飛春恨淺。", 
      "淺恨春飛花點點。", 
      "鶯語似多情。", 
      "情多似語鶯。", 
      "戀春增酒勸。", 
      "勸酒增春戀。", 
      "顰損翠蛾新。", 
      "新蛾翠損顰。"
    ], 
    "rhythmic": "菩薩蠻"
  }, 
  {
    "author": "梅窗", 
    "paragraphs": [
      "曲屏春展山浮玉。", 
      "玉浮山展春屏曲。", 
      "香鴨瑞雲翔。", 
      "翔雲瑞鴨香。", 
      "醉深留客意。", 
      "意客留深醉。", 
      "涼枕怯宵長。", 
      "長宵怯枕涼。"
    ], 
    "rhythmic": "菩薩蠻"
  }, 
  {
    "author": "梅窗", 
    "paragraphs": [
      "玉釵鬆鬢凝雲綠。", 
      "綠雲凝鬢鬆釵玉。", 
      "雙翠礙枝長。", 
      "長枝礙翠雙。", 
      "色絲添意密。", 
      "密意添絲色。", 
      "紅映袖紗籠。", 
      "籠紗袖映紅。"
    ], 
    "rhythmic": "菩薩蠻"
  }, 
  {
    "author": "梅窗", 
    "paragraphs": [
      "雨過輕風弄柳，湖東映日春煙。", 
      "晴蕪平水遠連天。", 
      "隱隱飛翻舞燕。", 
      "燕舞翻飛隱隱。", 
      "天連遠水平蕪。", 
      "晴煙春日映東湖。", 
      "柳弄風輕過雨。"
    ], 
    "rhythmic": "西江月"
  }, 
  {
    "author": "梅窗", 
    "paragraphs": [
      "皇州新景媚晴春。", 
      "春晴媚景新。", 
      "萬家明月醉風清。", 
      "清風醉月明。", 
      "人遊樂，樂遊人。", 
      "遊人樂太平。", 
      "御樓神聖喜都民。", 
      "民都喜聖神。"
    ], 
    "rhythmic": "阮郎歸"
  }, 
  {
    "author": "歐陽", 
    "paragraphs": [
      "雁字成行，角聲悲送。", 
      "無端又作長安夢。", 
      "青衫小帽這回來，安仁兩鬢秋霜重。", 
      "孤館殘燈，小樓鍾動。", 
      "馬踢踏破前村凍。", 
      "平生牽繫爲浮名，名垂萬古知何用。"
    ], 
    "rhythmic": "踏莎行"
  }, 
  {
    "author": "劉一止", 
    "paragraphs": [
      "細風輕霧，鎖山城清曉。", 
      "冷蕊疏枝爲誰好。", 
      "對斜橋孤驛，流水濺濺，無限意，清影徘徊自照。", 
      "何郎空立馬，惱亂餘香，綺思憑花更娟妙。", 
      "腸斷處，天涯路遠音稀，行人怨、角聲吹老。", 
      "嘆客裏經春又三年，向月地雲階，負伊多少。"
    ], 
    "rhythmic": "洞仙歌"
  }, 
  {
    "author": "劉一止", 
    "paragraphs": [
      "十頃疏梅開半就。", 
      "折芳條、嫩香沾袖。", 
      "今度何郎，尊前疑怪，花共那人俱瘦。", 
      "惻惻輕寒吹散酒。", 
      "高城近、怕聽更漏。", 
      "可惜溪橋，月明風露，長是在人歸後。"
    ], 
    "rhythmic": "夜行船"
  }, 
  {
    "author": "劉一止", 
    "paragraphs": [
      "江邊故國，望南雲縹緲，連山修木。", 
      "遠意淵明束帶見，鄉里兒曹何辱。", 
      "世味燻人，折腰從事，俯仰何時足。", 
      "可憐菊下，醉吟誰共徵逐。", 
      "我愛九日佳名，飄然歸思，想當年丘谷。", 
      "夢繞籬邊猶眷戀，滿把清尊餘馥。", 
      "援筆洪都，如君英妙，滿座方傾屬。", 
      "月臺揮袖，叫雲聲橫斷玉。"
    ], 
    "rhythmic": "念奴嬌"
  }, 
  {
    "author": "劉一止", 
    "paragraphs": [
      "故山秋晚，嘆蕭蕭華髮，霜林同色。", 
      "崖谷題詩追舊賞，往往蒼苔綠壁。", 
      "二士權奇，一翁衰病，努力攀筇屐。", 
      "佛香吹過，了知境是空寂。", 
      "別後風月佳時，拄頤何事，想東林遙碧。", 
      "小砑蠻箋驚秀句，天巧何會雕刻。", 
      "倚馬雄才，凌雲逸氣，路覺丹霄直。", 
      "三千牘就，看君歸奏文石。"
    ], 
    "rhythmic": "念奴嬌"
  }, 
  {
    "author": "劉一止", 
    "paragraphs": [
      "燕臺暮集，對秋容悽緊，鬆陰冪冪。", 
      "徙倚闌邊臨翠壑，千頃風煙橫出。", 
      "坐待冰輪，天空雲散，一色如蒼璧。", 
      "姮娥有意，爲誰來赴今夕。", 
      "身世如許飄流，佳時輕過了，他年空憶。", 
      "我輩情鍾端未愧，昔日蘭亭陳跡。", 
      "坐上何人，驪歌悽斷，語別還應惜。", 
      "有心紅燭，替人珠淚頻滴。"
    ], 
    "rhythmic": "念奴嬌"
  }, 
  {
    "author": "劉一止", 
    "paragraphs": [
      "水煙收盡，望汀蘋千頃，銀光如冪。", 
      "霜鏡無痕清夜久，惟有驚魚跳出。", 
      "月在杯中，我疑天賜，歡飲仍如璧。", 
      "姮娥應爲，後期償賽今夕。", 
      "遙想當日同盟，山齋孤諷，有新詩相憶。", 
      "聚散難常空悵望，萍梗飄流蹤跡。", 
      "明月明年，此身此夜，知與誰同惜。", 
      "參橫河側，短篷清露時滴。"
    ], 
    "rhythmic": "念奴嬌"
  }, 
  {
    "author": "劉一止", 
    "paragraphs": [
      "兩水中分，三山半落。", 
      "風雲氣象通廖廓。", 
      "少年懷古有新詩，清愁不是傷春作。", 
      "六代豪華，一時燕樂。", 
      "從教雨打風吹卻。", 
      "與君攜酒近闌干，月明滿地天無幕。"
    ], 
    "rhythmic": "踏莎行"
  }, 
  {
    "author": "劉一止", 
    "paragraphs": [
      "浪花雲葉交加舞。", 
      "身近輕冥路。", 
      "天知此客解騎鯨。", 
      "今夜一江明月、送行行。", 
      "從今直上鰲峯去。", 
      "應記經行處。", 
      "莫將險語亂江聲。", 
      "卻怕月中高臥、彩虹驚。"
    ], 
    "rhythmic": "虞美人"
  }, 
  {
    "author": "劉一止", 
    "paragraphs": [
      "秋香巖下著尊罍。", 
      "小徘徊。", 
      "莫停杯。", 
      "來歲花時，相望兩悠哉。", 
      "看取修眉縈度曲，真個淚，界香腮。", 
      "船頭擊鼓片帆開。", 
      "曉風吹。", 
      "首應回。", 
      "景物撩人，詩思不勝催。", 
      "會有江山悽惋句，憑過雁，寄儂來。"
    ], 
    "rhythmic": "江城子"
  }, 
  {
    "author": "劉一止", 
    "paragraphs": [
      "柳外雙旌斜照日，匆匆去意難留。", 
      "大江旁畔老諸侯。", 
      "舉觴仍氣概，覓句更風流。", 
      "遲暮不堪容易別，溪聲爲寫離愁。", 
      "自從今日轉船頭。", 
      "他時扶杖叟，獨立向滄洲。"
    ], 
    "rhythmic": "臨江仙"
  }, 
  {
    "author": "劉一止", 
    "paragraphs": [
      "落日西風原上好，笛聲誰奏伊涼。", 
      "緩尋山徑掇幽芳。", 
      "平生真自許，江海老潛郎。", 
      "最愛杯中浮蟻鬧，鵝兒破殼嬌黃。", 
      "使君醉裏是家鄉。", 
      "更追修禊帖，一詠一傳觴。"
    ], 
    "rhythmic": "臨江仙"
  }, 
  {
    "author": "劉一止", 
    "paragraphs": [
      "正五雲飛杖，縞素褰裳，亂空交舞。", 
      "拂石歸來，向玉階微步。", 
      "欲喚冰娥，暫憑風使，爲掃氛驅霧。", 
      "漸見停輪，人間未識，高空真侶。", 
      "千里無塵，地連天迥，倦客古來，路迷江樹。", 
      "故國煙深，想溪樹何處。", 
      "雲鬢分行，翠眉縈曲，對夜寒尊俎。", 
      "清影徘徊，端應坐有，風流能賦。"
    ], 
    "rhythmic": "雪月交光・醉蓬萊"
  }, 
  {
    "author": "劉一止", 
    "paragraphs": [
      "垂楊深院，啼鶯清晝，東風細繞檐牙。", 
      "野色亂春，嬌雲捧日，燕翻蝶舞交加。", 
      "溫詔下天涯。", 
      "早畫船飛楫，疊鼓鳴撾。", 
      "共挽旌幢，緩留絲竹醉韶華。", 
      "江都自古豪誇。", 
      "正迷樓墜絮，月觀吹花。", 
      "玉扆眷深，金甌望重，何人暗草黃麻。", 
      "歸路接堤沙。", 
      "宴上林風月，紫闕煙霞。", 
      "鳳檢飛來，便將春色到朝家。"
    ], 
    "rhythmic": "望海潮"
  }, 
  {
    "author": "劉一止", 
    "paragraphs": [
      "正官橋柳潤，候館梅開，暮雲悽冽。", 
      "澤國春歸，是燒燈時節。", 
      "吹綻紅蕖，挽低星斗，共水光澄澈。", 
      "霜瓦樓臺，參差似與，蓬壺相接。", 
      "千騎遨遊，萬家嬉笑，簾卷東風，弄妝成列。", 
      "慢舞尊前，看輕盈迴雪。", 
      "來歲今宵，舜韶聲裏，對六鰲雙闕。", 
      "鳳檢飛來，玉驄去踏，青門華月。"
    ], 
    "rhythmic": "醉蓬萊"
  }, 
  {
    "author": "劉一止", 
    "paragraphs": [
      "華旌耀日，報天上使星，初辭金闕。", 
      "許國精忠，試此日傳巖，濟川舟楫。", 
      "向來雞林外，況傳詠、篇章雄絕。", 
      "問人地、真是唐朝第一，未論勳業。", 
      "鯨波霽雲千疊。", 
      "望仙馭縹緲，神山明滅。", 
      "萬里勤勞，也等是壯年，繡衣持節。", 
      "丈夫功名事，未肯向、尊前輕傷別。", 
      "看飛棹、歸侍宸遊，宴賞太平風月。"
    ], 
    "rhythmic": "望明河"
  }, 
  {
    "author": "劉一止", 
    "paragraphs": [
      "卿雲衍苒，翠壁天開就。", 
      "移下小方壺，照初日、嘉林濯秀。", 
      "君恩暫許，丘壑憩夔龍，開徑竹，續巖花，小試丹青手。", 
      "聲名德業，漢代誰居右。", 
      "紅旆碧油幢，想今古、山中未有。", 
      "霜鬆手種，應待茯芩生，齋釀熟，玉泉香，還上萱堂壽。"
    ], 
    "rhythmic": "驀山溪"
  }, 
  {
    "author": "劉一止", 
    "paragraphs": [
      "城頭長短更，水調高低唱。", 
      "別灑不盈斟，淚灑風煙上。", 
      "明年二月時，更向城陰望。", 
      "只有舊歌辭，傳作風流樣。"
    ], 
    "rhythmic": "生查子"
  }, 
  {
    "author": "劉一止", 
    "paragraphs": [
      "相望吳楚。", 
      "遠信無憑據。", 
      "欲倩春風吹淚去。", 
      "化作愁雲恨雨。", 
      "春應已到三吳。", 
      "楚江日夜東徂。", 
      "惟有溯流魚上，不知尺素來無。"
    ], 
    "rhythmic": "清平樂"
  }, 
  {
    "author": "劉一止", 
    "paragraphs": [
      "小山遮斷藍橋路。", 
      "恨短夢、難飛去。", 
      "長記修眉縈曲度。", 
      "約花開檻，映風招袖，總是憐渠處。", 
      "追歡我已傷遲暮。", 
      "猶有多情舊時句。", 
      "極目高樓千尺許。", 
      "竹枝三唱，爲君悽斷，東日西邊雨。"
    ], 
    "rhythmic": "青玉案"
  }, 
  {
    "author": "劉一止", 
    "paragraphs": [
      "浪痕經雨，鬢影吹寒，曉來無限蕭瑟。", 
      "野色分橋，翦不斷、溪山風物。", 
      "船系朱藤，路迷煙寺，遠鷗浮沒。", 
      "聽疏鍾斷鼓，似近遠遙，驚心事、傷羈客。", 
      "新醅旋壓鵝黃，拚清愁在眼，酒病縈骨。", 
      "繡閣嬌慵，爭解說、短封傳憶。", 
      "念誰伴、塗妝綰結。", 
      "嚼蕊吹花弄秋色。", 
      "恨對南雲，此時悽斷，有何人知得。"
    ], 
    "rhythmic": "夢橫塘"
  }, 
  {
    "author": "劉一止", 
    "paragraphs": [
      "山驛晚，行人昨停徵轡。", 
      "白沙翠竹鎖柴門，亂峯相倚。", 
      "一番急雨洗天回，掃雲風定還起。", 
      "念悽斷，誰與寄。", 
      "雙魚盡素難委。", 
      "遙知洞戶隔煙窗，簟橫秋水。", 
      "淡花明玉不勝寒，綠尊初試冰蟻。", 
      "小歡細酌任敧醉。", 
      "撲流螢、應卜心事。", 
      "誰記天涯憔悴。", 
      "對今宵、皓月明河千里。", 
      "夢越空城疏煙裏。"
    ], 
    "rhythmic": "西河"
  }, 
  {
    "author": "劉一止", 
    "paragraphs": [
      "度歲經年兩看承。", 
      "誰信有輕分。", 
      "從前穩過，如今方悔，不會溫存。", 
      "眼前無限經行地，何處不銷魂。", 
      "多應爲你，不看風月，睡過黃昏。"
    ], 
    "rhythmic": "眼兒媚"
  }, 
  {
    "author": "劉一止", 
    "paragraphs": [
      "千古嚴陵瀨，清夜月荒涼。", 
      "水明沙淨，波面一葉弄孤光。", 
      "北望旄頭天際，殺氣遙昏楚甸，雲樹失青蒼。", 
      "愁絕未歸客，衰鬢點吳霜。", 
      "聽江邊，鳴寶瑟，想英皇。", 
      "騎鯨仙裔，高韻清絕勝風篁。", 
      "醉入無何境界，卻笑昔人底事，遠慕白雲鄉。", 
      "不見咸陽道，菸草茂陵荒。"
    ], 
    "rhythmic": "水調歌頭"
  }, 
  {
    "author": "劉一止", 
    "paragraphs": [
      "縹緲青溪畔，山翠欲粘天。", 
      "縱雲臺上，攬風招月自何年。", 
      "新舊今逢二妙，人地一時清絕，高並兩峯寒。", 
      "歌發煙霏外，人在去留間。", 
      "著方牀，容老子，醉時眠。", 
      "一尊相屬，高會何意此時圓。", 
      "況是古今難遇，人月竹花俱妙，曾見句中傳。", 
      "不向今宵醉，忍負四嬋娟。"
    ], 
    "rhythmic": "水調歌頭"
  }, 
  {
    "author": "劉一止", 
    "paragraphs": [
      "巖下清陰引興長。", 
      "坐中初識令君香。", 
      "攬將風月歸詩藪，乞得溪山作醉鄉。", 
      "憐我老，與傳觴。", 
      "吳霜點鬢又何妨。", 
      "只應銀燭交紅夜，羞對雙歌發彩光。"
    ], 
    "rhythmic": "鷓鴣天"
  }, 
  {
    "author": "劉一止", 
    "paragraphs": [
      "桂香臺上秋風嫋。", 
      "鴨綠溪前離思渺。", 
      "一卮芳醑細深傾，聽盡陽關須醉倒。", 
      "政成早晚傳溫詔。", 
      "莫戀江城歌吹繞。", 
      "明年身到鳳池邊，重看春波生故沼。"
    ], 
    "rhythmic": "木蘭花・玉樓春"
  }, 
  {
    "author": "劉一止", 
    "paragraphs": [
      "午夜明蟾冷浸溪。", 
      "姮娥應有闢寒犀。", 
      "桂巖仍在曲闌西。", 
      "擷蕊攀條情未已，經丘尋壑想招攜。", 
      "不應癡馬惜障泥。"
    ], 
    "rhythmic": "浣溪沙"
  }, 
  {
    "author": "劉一止", 
    "paragraphs": [
      "洞戶香凝，宴開特地風煙好。", 
      "靚妝娟妙。", 
      "玉雪光相照。", 
      "認是桃源，綠水紅雲繞。", 
      "真曾到。", 
      "漾舟人老。", 
      "應被桃花笑。"
    ], 
    "rhythmic": "點絳脣"
  }, 
  {
    "author": "劉一止", 
    "paragraphs": [
      "雲鬢分行，照人明豔新妝就。", 
      "御香窗牖。", 
      "細酌鵝兒酒。", 
      "鐵撥鵾弦，一試春風手。", 
      "龍仙奏。", 
      "絳霄聲透。", 
      "不許人間有。"
    ], 
    "rhythmic": "點絳脣"
  }, 
  {
    "author": "劉一止", 
    "paragraphs": [
      "臺上風光濃欲滴，傍闌芳桂陰成。", 
      "亂山相對長官青。", 
      "琢詩能句好，舉酒見心傾。", 
      "團扇不應秋後棄，幾年仁惠風行。", 
      "渭城柳色若爲情。", 
      "一尊松竹底，三唱和秋聲。"
    ], 
    "rhythmic": "臨江仙"
  }, 
  {
    "author": "劉一止", 
    "paragraphs": [
      "王家人地，奕奕爭高秀。", 
      "金紫照青春，想當日、烏衣巷口。", 
      "聲名氣概，今見兩朱轓，詩似錦，酒如澠，屬意風光厚。", 
      "釀泉石壁，未減南陽壽。", 
      "清興與誰同，探梅萼、溪橋驛堠。", 
      "東風御柳，應訪此韓翃，歸步穩，赤墀邊，肯記幽棲否。"
    ], 
    "rhythmic": "驀山溪"
  }, 
  {
    "author": "劉一止", 
    "paragraphs": [
      "小舟漂兀，犯溪煙深入，無窮寒碧。", 
      "路繞蓮塘渾亂眼，千頃朱朱白白。", 
      "聞說高情，尋盟鷗鷺，愛此風標客。", 
      "掀髯一笑，頓忘身世形跡。", 
      "我愛古邑風流，碧峯爭秀峙，相持如掖。", 
      "制錦才雄應未怕，百里文書堆積。", 
      "吏散庭空，舉觴遨月，飲興何妨劇。", 
      "卻憐宣子，杖頭才掛錢百。"
    ], 
    "rhythmic": "念奴嬌"
  }, 
  {
    "author": "劉一止", 
    "paragraphs": [
      "柳汀煙暮。", 
      "常記岸幘，風流張緒。", 
      "酒興詩情，而今移向，那邊佳處。", 
      "使君自樂蕭閒，未肯副、巖廊虛佇。", 
      "不念寒窗，老人幽夢，追尋無據。"
    ], 
    "rhythmic": "柳梢青"
  }, 
  {
    "author": "劉一止", 
    "paragraphs": [
      "春風真個，取將花去，酬我清陰滿院。", 
      "名園清晝漏籤遲，未肯負、酒朋歌伴。", 
      "使君情在，暮雲合處，臥看碧峯峨弁。", 
      "向來魂夢幾曾真，休怨斷、樓高不見。"
    ], 
    "rhythmic": "鵲橋仙"
  }, 
  {
    "author": "劉一止", 
    "paragraphs": [
      "曾向蓬萊得姓名。", 
      "坐中省識是飛瓊。", 
      "琵琶翻作步虛聲。", 
      "一自當時收撥後，世間絃索不堪聽。", 
      "夢迴悽斷月朧明。"
    ], 
    "rhythmic": "浣溪沙"
  }, 
  {
    "author": "劉一止", 
    "paragraphs": [
      "歲月飄流，故人相望如箕斗。", 
      "畔愁千首。", 
      "詩骨能清瘦。", 
      "白日鵾弦，同看春風手。", 
      "君知否。", 
      "袖痕別後。", 
      "猶有臨歧酒。"
    ], 
    "rhythmic": "點絳脣"
  }, 
  {
    "author": "劉一止", 
    "paragraphs": [
      "山邑新涼，夜堂爽氣侵南鬥。", 
      "爲誰驤首。", 
      "月冷冰蛾瘦。", 
      "八萬二千，雕琢瓊瑤手。", 
      "君知否。", 
      "待君歸後。", 
      "雙照杯中酒。"
    ], 
    "rhythmic": "點絳脣"
  }, 
  {
    "author": "劉一止", 
    "paragraphs": [
      "東郊人報，春風消息，先歸御柳宮梅。", 
      "殘雪戀枝，輕陰閣雨，鬱蔥瑞氣佳哉。", 
      "清曉九門開。", 
      "聽舜韶聲舉，迤邐天街。", 
      "雙闕連雲，六鰲橫海駕峯來。", 
      "華燈竟簇樓臺。", 
      "正豐年共樂，歡意徘徊。", 
      "簾卷弄妝，塵香趁馬，輕寒細入人懷。", 
      "爭待鳳輿回。", 
      "看一天星斗，移下蓬萊。", 
      "是處歌謠，太平聲入萬年杯。"
    ], 
    "rhythmic": "望海潮"
  }, 
  {
    "author": "劉一止", 
    "paragraphs": [
      "馬頭雙鵲飛來喜。", 
      "惜凝望、音書至。", 
      "一掬離懷千萬事。", 
      "綠窗深夜，短箋封就，應也尋人寄。", 
      "春風鬢畔疏梅蕊。", 
      "映妝豔、清如洗。", 
      "苦恨眼邊常憶記。", 
      "楚宮行路，倚橋攀驛，供盡梅花淚。"
    ], 
    "rhythmic": "青玉案"
  }, 
  {
    "author": "劉一止", 
    "paragraphs": [
      "曉光催角。", 
      "聽宿鳥未驚，鄰雞先覺。", 
      "迤邐煙村，馬嘶人起，殘月尚穿林薄。", 
      "淚痕帶霜微凝，酒力衝寒猶弱。", 
      "嘆倦客、悄不禁，重染風塵京洛。", 
      "追念，人別後，心事萬重，難覓孤鴻託。", 
      "翠幌嬌深，曲屏香暖，爭念歲寒飄泊。", 
      "怨月恨花煩惱，不是不曾經著。", 
      "這情味，望一成消減，新來還惡。"
    ], 
    "rhythmic": "喜遷鶯", 
    "tags": [
      "宋詞三百首"
    ]
  }, 
  {
    "author": "劉一止", 
    "paragraphs": [
      "淡月精神，疏梅風韻。", 
      "粉香融臉胭脂潤。", 
      "袖痕猶帶玉虯煙，六朝窄樣裁宮錦。", 
      "眉黛分愁，眼波傳信。", 
      "酒闌畫燭交紅影。", 
      "有期無定卻瞋人，索強我早諳伊性。"
    ], 
    "rhythmic": "踏莎行"
  }, 
  {
    "author": "劉一止", 
    "paragraphs": [
      "莫問新歡與舊愁。", 
      "淺顰微笑總風流。", 
      "眼波橫注楚江秋。", 
      "十字街頭家住處，心腸四散幾時休。", 
      "攬風招月是朱樓。"
    ], 
    "rhythmic": "浣溪沙"
  }, 
  {
    "author": "汪藻", 
    "paragraphs": [
      "新月娟娟，夜寒江靜山銜鬥。", 
      "起來搔首。", 
      "梅影橫窗瘦。", 
      "好個霜天，閒卻傳杯手。", 
      "君知否。", 
      "亂鴉啼後。", 
      "歸興濃於酒。"
    ], 
    "rhythmic": "點絳脣", 
    "tags": [
      "宋詞三百首"
    ]
  }, 
  {
    "author": "汪藻", 
    "paragraphs": [
      "高柳蟬嘶，採菱歌斷秋風起。", 
      "晚雲如髻。", 
      "湖上山橫翠。", 
      "簾卷西樓，過雨涼生袂。", 
      "天如水。", 
      "畫樓十二。", 
      "有個人同倚。"
    ], 
    "rhythmic": "點絳脣"
  }, 
  {
    "author": "汪藻", 
    "paragraphs": [
      "月下潮生紅蓼汀。", 
      "淺霞都斂盡，四山青。", 
      "柳梢風急墜流螢。", 
      "隨波處，點點亂寒星。", 
      "別語寄丁寧。", 
      "如今能間隔，幾長亭。", 
      "夜來秋氣入銀屏。", 
      "梧桐雨，遠恨不同聽。"
    ], 
    "rhythmic": "小重山"
  }, 
  {
    "author": "汪藻", 
    "paragraphs": [
      "小舟簾隙。", 
      "佳人半露梅妝額。", 
      "綠雲低映花如刻。", 
      "恰似秋宵，一半銀蟾白。", 
      "結兒梢朵香紅扐。", 
      "鈿蟬隱隱搖金碧。", 
      "春山秋水渾無跡。", 
      "不露牆頭，些子真消息。"
    ], 
    "rhythmic": "醉落魄・一斛珠"
  }, 
  {
    "author": "曹組", 
    "paragraphs": [
      "洗妝真態，不作鉛華御。", 
      "竹外一枝斜，想佳人、天寒日暮。", 
      "黃昏小院，無處著清香，風細細，雪垂垂，何況江頭路。", 
      "月邊疏影，夢到消魂處。", 
      "結子欲黃時，又須著、廉纖細雨。", 
      "孤芳一世，供斷有情愁，銷瘦卻，東陽也，試問花知否。"
    ], 
    "rhythmic": "驀山溪", 
    "tags": [
      "宋詞三百首"
    ]
  }, 
  {
    "author": "曹組", 
    "paragraphs": [
      "秋勁風高，暗知鬥力添弓面。", 
      "靶分筠斡。", 
      "月到天心滿。", 
      "白羽流星，飛上黃金碗。", 
      "胡沙雁。", 
      "雲邊驚散。", 
      "壓盡天山箭。"
    ], 
    "rhythmic": "點絳脣"
  }, 
  {
    "author": "曹組", 
    "paragraphs": [
      "疏柳殘蟬，助人離思斜陽外。", 
      "淡煙疏靄。", 
      "節物隨時改。", 
      "水已無情，風更無情㬠。", 
      "蘭舟解。", 
      "水流風快。", 
      "回首人何在。"
    ], 
    "rhythmic": "點絳脣"
  }, 
  {
    "author": "曹組", 
    "paragraphs": [
      "密炬高燒，寶刀時翦金花碎。", 
      "照人歡醉。", 
      "也照人無睡。", 
      "待得灰心，陪盡千行淚。", 
      "籠紗裏。", 
      "夜涼如水。", 
      "猶喜長成對。"
    ], 
    "rhythmic": "點絳脣"
  }, 
  {
    "author": "曹組", 
    "paragraphs": [
      "門外綠陰千頃。", 
      "兩兩黃鸝相應。", 
      "睡起不勝情，行到碧梧金井。", 
      "人靜。", 
      "人靜。", 
      "風動一枝花影。"
    ], 
    "rhythmic": "如夢令"
  }, 
  {
    "author": "曹組", 
    "paragraphs": [
      "人生一世。", 
      "思量爭甚底。", 
      "花開十日，已隨塵共水。", 
      "且看欲盡花枝，未厭傷多酒盞，何須細推物理。", 
      "幸容易。", 
      "有人爭奈，只知名與利。", 
      "朝朝日日，忙忙劫劫地。", 
      "待得一晌閒時，又卻三春過了，何如對花沈醉。"
    ], 
    "rhythmic": "撲蝴蝶"
  }, 
  {
    "author": "曹組", 
    "paragraphs": [
      "年時酒伴，年時去處，年時春色。", 
      "清明又近也，卻天涯爲客。", 
      "念過眼、光陰難再得。", 
      "想前歡、盡成陳跡。", 
      "登臨恨無語，把闌干暗拍。"
    ], 
    "rhythmic": "憶少年"
  }, 
  {
    "author": "曹組", 
    "paragraphs": [
      "草薰風暖，樓閣籠輕霧。", 
      "牆短出花梢，映誰家、綠楊朱戶。", 
      "尋芳拾翠，綺陌自青春，江南遠，踏青時，誰念方羈旅。", 
      "昔遊如夢，空憶橫塘路。", 
      "羅袖舞臺風，想桃花、依然舊樹。", 
      "一懷離恨，滿眼欲歸心，山連水，水連雲，悵望人何處。"
    ], 
    "rhythmic": "驀山溪"
  }, 
  {
    "author": "曹組", 
    "paragraphs": [
      "人無百年人，剛作千年調。", 
      "待把門關鐵鑄，鬼見失笑。", 
      "多愁早老。", 
      "惹盡閒煩惱。", 
      "我醒也，枉勞心，謾計較。", 
      "粗衣淡飯，贏取暖和飽。", 
      "住個宅兒，只要不大不小。", 
      "常教潔淨，不種閒花草。", 
      "據見定、樂平生，便是神仙了。"
    ], 
    "rhythmic": "相思會・千年調"
  }, 
  {
    "author": "曹組", 
    "paragraphs": [
      "乍寂寞。", 
      "簾櫳靜，夜久寒生羅幕。", 
      "窗兒外、有個梧桐樹，早一葉、兩葉落。", 
      "獨倚屏山欲寐，月轉驚飛烏鵲。", 
      "促織兒、聲響雖不大，敢教賢、睡不著。"
    ], 
    "rhythmic": "品令"
  }, 
  {
    "author": "曹組", 
    "paragraphs": [
      "簾卷東風日射窗。", 
      "小山庭院靜，接回廊。", 
      "疏疏晴雨弄斜陽。", 
      "憑欄久，牆外杏花香。", 
      "時節好尋芳。", 
      "多情懷酒伴，憶歡狂。", 
      "歸鴻應已度瀟湘。", 
      "音書杳，前事忍思量。"
    ], 
    "rhythmic": "小重山"
  }, 
  {
    "author": "曹組", 
    "paragraphs": [
      "陌上花繁鶯亂啼。", 
      "驊騮金絡腦，錦障泥。", 
      "尋芳行樂憶當時。", 
      "聯鏢處，飛鞚綠楊堤。", 
      "春物又芳菲。", 
      "情如風外柳，只依依。", 
      "空憐佳景負歸期。", 
      "愁心切，惟有夢魂知。"
    ], 
    "rhythmic": "小重山"
  }, 
  {
    "author": "曹組", 
    "paragraphs": [
      "碧山錦樹明秋霽。", 
      "路轉陡、疑無地。", 
      "忽有人家臨曲水。", 
      "竹籬茅舍，酒旗沙岸，一簇成村市。", 
      "淒涼只恐鄉心起。", 
      "鳳樓遠、回頭謾凝睇。", 
      "何處今宵孤館裏。", 
      "一聲徵雁，半窗殘月，總是離人淚。"
    ], 
    "rhythmic": "青玉案"
  }, 
  {
    "author": "曹組", 
    "paragraphs": [
      "輦路薰風起綠槐。", 
      "都人凝望滿天街。", 
      "雲韶杳杳鳴鞘肅，芝蓋亭亭障扇開。", 
      "微雨過，絕纖埃。", 
      "內家車子走輕雷。", 
      "千門不敢垂簾看，總上銀鉤等駕來。"
    ], 
    "rhythmic": "鷓鴣天"
  }, 
  {
    "author": "曹組", 
    "paragraphs": [
      "水上落紅時片片。", 
      "江頭雪絮飛繚亂。", 
      "渺渺碧波天漾遠。", 
      "平沙暖。", 
      "花風一陣蘋香滿。", 
      "晚來醉著無人喚。", 
      "殘陽已在青山半。", 
      "睡覺只疑花改岸。", 
      "擡頭看。", 
      "元來弱纜風吹斷。"
    ], 
    "rhythmic": "漁家傲"
  }, 
  {
    "author": "曹組", 
    "paragraphs": [
      "檐頭風佩響丁東。", 
      "簾疏燭影紅。", 
      "鞦韆人散月溶溶。", 
      "樓臺花氣中。", 
      "春酒醒，夜寒濃。", 
      "繡衾誰與同。", 
      "只愁夢短不相逢。", 
      "覺來羅帳空。"
    ], 
    "rhythmic": "阮郎歸"
  }, 
  {
    "author": "曹組", 
    "paragraphs": [
      "青瑣窗深紅獸暖，燈前共倒金尊。", 
      "數枝梅浸玉壺春。", 
      "雪明渾似曉，香重欲成雲。", 
      "戶外馬嘶催客起，席間歡意留人。", 
      "從他微霰落粉粉。", 
      "不妨吹酒面，歸去醒餘醺。"
    ], 
    "rhythmic": "臨江仙"
  }, 
  {
    "author": "曹組", 
    "paragraphs": [
      "淺笑輕顰不在多。", 
      "遠山微黛接橫波。", 
      "情吞醽醁千鍾酒，心醉飛瓊一曲歌。", 
      "人慾散，奈愁何。", 
      "更看朱袖拂雲和。", 
      "夜深醉墨淋浪處，書遍香紅擁項羅。"
    ], 
    "rhythmic": "鷓鴣天"
  }, 
  {
    "author": "曹組", 
    "paragraphs": [
      "山靜煙沈，岸空潮落。", 
      "晴天萬里，飛鴻南渡。", 
      "冉冉黃花，翠翅金鈿，還是倚風凝露。", 
      "歲歲青門飲，盡龍山、高陽儔侶。", 
      "舊賞成空，回首舊遊，人在何處。", 
      "此際誰憐萍泛，空自感光陰，暗傷羈旅。", 
      "醉裏悲歌，夜深驚夢，無奈覺來情緒。", 
      "孤館昏還曉。", 
      "厭時聞、南樓鐘鼓。", 
      "淚眼臨風，腸斷望中歸路。"
    ], 
    "rhythmic": "青門飲"
  }, 
  {
    "author": "曹組", 
    "paragraphs": [
      "田園有計歸須早。", 
      "在家縱貧亦好。", 
      "南來北去何日了。", 
      "光陰送盡，可憐青鬢，暗逐流年老。", 
      "寂寥孤館殘燈照。", 
      "鄉思驚時夢初覺。", 
      "落月蒼蒼關河曉。", 
      "一聲雞唱，馬嘶人起，又上長安道。"
    ], 
    "rhythmic": "青玉案"
  }, 
  {
    "author": "曹組", 
    "paragraphs": [
      "茅舍竹籬邊，雀噪晚枝時節。", 
      "一陣暗香飄處，已難禁愁絕。", 
      "江南得地故先開，不待有飛雪。", 
      "腸斷幾回山路，恨無人攀折。"
    ], 
    "rhythmic": "好事近"
  }, 
  {
    "author": "曹組", 
    "paragraphs": [
      "九陌寒輕春尚早。", 
      "燈火都門道。", 
      "月下步蓮人，薄薄香羅，峭窄春衫小。", 
      "梅妝淺淡風蛾嫋。", 
      "隨路聽嬉笑。", 
      "無限麪皮兒，雖則不同，各是一般好。"
    ], 
    "rhythmic": "醉花陰"
  }, 
  {
    "author": "曹組", 
    "paragraphs": [
      "小小朱橋，柳邊人過橫塘路。", 
      "細風時度。", 
      "□浪痕痕去。", 
      "草軟沙平，穩襯尋幽步。", 
      "□□處。", 
      "亂紅飛舞。", 
      "回首春城暮。"
    ], 
    "rhythmic": "點絳脣"
  }, 
  {
    "author": "曹組", 
    "paragraphs": [
      "雲透斜陽，半樓紅影明窗戶。", 
      "暮山無數。", 
      "歸雁愁遠去。", 
      "十里平蕪，花遠重重樹。", 
      "空凝佇。", 
      "故人何處。", 
      "可惜春將暮。"
    ], 
    "rhythmic": "點絳脣"
  }, 
  {
    "author": "曹組", 
    "paragraphs": [
      "沈醉歸來，洞房燈火閒相照。", 
      "夜寒猶峭。", 
      "信意和衣倒。", 
      "春夢雖多，好夢長長少。", 
      "紗窗曉。", 
      "鳳幃人悄。", 
      "花外空啼鳥。"
    ], 
    "rhythmic": "點絳脣"
  }, 
  {
    "author": "曹組", 
    "paragraphs": [
      "曉天穀雨晴時，翠羅護日輕煙裏。", 
      "酴醿徑暖，柳花風淡，千葩濃麗。", 
      "三月春光，上林池館，西都花市。", 
      "看輕盈隱約，何須解語，凝情處、無窮意。", 
      "金殿筠籠歲貢，最姚黃、一枝嬌貴。", 
      "東風既與花王，芍藥須爲近侍。", 
      "歌舞筵中，滿裝歸帽，斜簪雲髻。", 
      "有高情未已，齊燒絳蠟，向闌邊醉。"
    ], 
    "rhythmic": "水龍吟"
  }, 
  {
    "author": "曹組", 
    "paragraphs": [
      "重檐飛峻，麗彩橫空，繁華壯觀都城。", 
      "雲母屏開八面，人在青冥。", 
      "憑欄瑞煙深處，望皇居、遙識蓬瀛。", 
      "迴環閣道，五花相鬥，壓盡旗亭。", 
      "歌酒長春不夜，金翠照羅綺，笑語盈盈。", 
      "陸海人山輻輳，萬國歡聲。", 
      "登臨四時總好，況花朝、月白風清。", 
      "豐年樂，歲熙熙、且醉太平。"
    ], 
    "rhythmic": "聲聲慢"
  }, 
  {
    "author": "曹組", 
    "paragraphs": [
      "簾卷真珠深院靜。", 
      "滿地槐陰，鏤日如雲影。", 
      "午枕花前情思凝。", 
      "象牀冰簟光相映。", 
      "過面風情如酒醒。", 
      "瀋水瓶寒，帶綆來金井。", 
      "滌盡煩襟無睡興。", 
      "闌干六曲還重憑。"
    ], 
    "rhythmic": "蝶戀花"
  }, 
  {
    "author": "曹組", 
    "paragraphs": [
      "柳絮池臺淡淡風。", 
      "碧波花岫小橋通。", 
      "雲連麗宇倚晴空。", 
      "芳草綠楊人去住，短牆幽徑燕西東。", 
      "攀條弄蕊得從容。"
    ], 
    "rhythmic": "浣溪沙"
  }, 
  {
    "author": "曹組", 
    "paragraphs": [
      "霜落吳江，萬畦香稻來場圃。", 
      "夜村舂黍。", 
      "草屋寒燈雨。", 
      "玉粒長腰，瀋水溫溫注。", 
      "相留住。", 
      "共抄雲子。", 
      "更聽歌聲度。"
    ], 
    "rhythmic": "點絳脣"
  }, 
  {
    "author": "曹組", 
    "paragraphs": [
      "一片南雲，定知來做巫山雨。", 
      "歌聲才度。", 
      "只向風中住。", 
      "惱亂襄王，無限牽情處。", 
      "長天暮。", 
      "又還飛去。", 
      "目斷陽臺路。"
    ], 
    "rhythmic": "點絳脣"
  }, 
  {
    "author": "曹組", 
    "paragraphs": [
      "漲雲暮卷，漏聲不到小簾櫳。", 
      "銀河淡掃澄空。", 
      "皓月當軒高掛，秋入廣寒宮。", 
      "正金波不動，桂影朦朧。", 
      "佳人未逢。", 
      "嘆此夕、與誰同。", 
      "望遠傷懷對景，霜滿愁紅。", 
      "南樓何處，想人在、長笛一聲中。", 
      "凝淚眼、泣盡西風。"
    ], 
    "rhythmic": "婆羅門引"
  }, 
  {
    "author": "曹組", 
    "paragraphs": [
      "甚時得歸京裏去。"
    ], 
    "rhythmic": "失調名"
  }, 
  {
    "author": "曹組", 
    "paragraphs": [
      "松竹翠蘿寒，遲日江山暮。", 
      "幽徑無人獨自芳，此恨憑誰訴。", 
      "似共梅花語。", 
      "尚有尋芳侶。", 
      "著意聞時不肯香，香在無心處。"
    ], 
    "rhythmic": "卜算子"
  }, 
  {
    "author": "曹組", 
    "paragraphs": [
      "深擁薰篝倏已冥。", 
      "寂寥山枕畔，夢難成。", 
      "誰堪三兩夜烏聲。", 
      "銀缸炧，花影上圍屏。", 
      "猶記舊時情。", 
      "簾邊人似月，月如冰。", 
      "從今張眼到天明。", 
      "衣帶緩，誰與問伶俜。"
    ], 
    "rhythmic": "小重山"
  }, 
  {
    "author": "曹組", 
    "paragraphs": [
      "濟楚風光，昇平時世。", 
      "端門支散，碗遂逐旋溫來，吃得過、那堪更使金器。", 
      "分明是。", 
      "與窮漢、消災滅罪。", 
      "又沒支分，猶然遞滯。", 
      "打篤磨槎來根底。", 
      "換頭巾，便上弄交番斯替。", 
      "告官裏。", 
      "駝逗高陽餓鬼。"
    ], 
    "rhythmic": "脫銀袍"
  }, 
  {
    "author": "曹組", 
    "paragraphs": [
      "雨細雲輕，花嬌玉軟，於中好個情性。", 
      "爭奈無緣相見，有分孤零。", 
      "香箋細寫頻相問。", 
      "我一句句兒都聽。", 
      "到如今，不得同歡，伏惟與他耐靜。", 
      "此事憑誰執證。", 
      "有樓前明月，窗外花影。", 
      "拚了一生煩惱，爲伊成病。", 
      "只恐更把風流逞。", 
      "便因循、誤人無定。", 
      "恁時節、若要眼兒斯覷，除非會聖。"
    ], 
    "rhythmic": "憶瑤姬"
  }, 
  {
    "author": "万俟詠", 
    "paragraphs": [
      "芳菲葉底。", 
      "誰會秋江意。", 
      "深綠護輕黃，怕青女、霜侵憔悴。", 
      "開分早晚，都佔九秋天，花四出，香七裏。", 
      "獨步珠宮裏。", 
      "佳名巖桂。", 
      "卻是因遺子。", 
      "不自月中來，又那得、蕭蕭風味。", 
      "霓裳舊曲，休問廣寒人，飛太白，酬仙蕊。", 
      "香外無香比。"
    ], 
    "rhythmic": "驀山溪"
  }, 
  {
    "author": "万俟詠", 
    "paragraphs": [
      "寒甚正前三五日。", 
      "風將臘雪侵寅。", 
      "彩雞縷燕已驚春。", 
      "玉梅飛上苑，金柳動天津。", 
      "□□□□□□□，□□□□□□。", 
      "□□□□□□□。", 
      "春盤共飣餖，繞坐慶時新。"
    ], 
    "rhythmic": "臨江仙"
  }, 
  {
    "author": "万俟詠", 
    "paragraphs": [
      "望五雲多處春深，開閬苑、別就蓬島。", 
      "正梅雪韻清，桂月光皎。", 
      "鳳帳龍簾縈嫩風，御座深、翠金間繞。", 
      "半天中、香泛千花，燈掛百寶。", 
      "聖時觀風重臘，有簫鼓沸空，錦繡匝道。", 
      "競呼盧、氣貫調歡笑。", 
      "暗裏金錢擲下，來侍燕、歌太平睿藻。", 
      "願年年此際，迎春不老。"
    ], 
    "rhythmic": "雪明鵲夜慢・雪明鵲夜"
  }, 
  {
    "author": "万俟詠", 
    "paragraphs": [
      "人間天上。", 
      "端樓龍鳳燈先賞。", 
      "傾城粉黛月明中，春思蕩。", 
      "醉金甌仙釀。", 
      "一從鸞輅北向。", 
      "舊時寶座應蛛網。", 
      "遊人此際客江鄉，空悵望。", 
      "夢連昌清唱。"
    ], 
    "rhythmic": "鳳皇枝令・鳳凰枝令"
  }, 
  {
    "author": "万俟詠", 
    "paragraphs": [
      "梅夏暗絲雨，麥秋扇浪風。", 
      "香蘆結黍趁天中。", 
      "五日淒涼今古、與誰同。"
    ], 
    "rhythmic": "南歌子"
  }, 
  {
    "author": "万俟詠", 
    "paragraphs": [
      "平分素商。", 
      "四垂翠幕，斜界銀潢。", 
      "顥氣通建章。", 
      "正煙澄練色，露洗水光。", 
      "明映波融太液，影隨簾掛披香。", 
      "樓觀壯麗，附霽雲、耀紺碧相望。", 
      "宮妝。", 
      "三千從赭黃。", 
      "萬年世代，一部笙簧。", 
      "夜宴花漏長。", 
      "乍鶯歌斷續，燕舞迴翔。", 
      "玉座頻燃絳蠟，素娥重按霓裳。", 
      "還是共唱御製詞，送御觴。"
    ], 
    "rhythmic": "明月照高樓慢・明月照高樓"
  }, 
  {
    "author": "万俟詠", 
    "paragraphs": [
      "昔年曾共黃花酒，一笑新香。"
    ], 
    "rhythmic": "失調名"
  }, 
  {
    "author": "万俟詠", 
    "paragraphs": [
      "碎雲薄。", 
      "向碧玉枝綴萬萼。", 
      "如將汞粉勻開，疑使柏麝薰卻。", 
      "雪魄未應若。", 
      "況天賦、標豔仍綽約。", 
      "當暄風暖日佳處，戲蝶遊蜂看著。", 
      "重重繡簾珠箔。", 
      "障穠豔霏霏，異香漠漠。", 
      "見說徐妃，當年嫁了，信任玉鈿零落。", 
      "無言自啼露蕭索。", 
      "夜深待、月上欄干角。", 
      "廣寒宮、要與姮娥，素妝一夜相學。"
    ], 
    "rhythmic": "尉遲杯慢・尉遲杯"
  }, 
  {
    "author": "万俟詠", 
    "paragraphs": [
      "簇真香。", 
      "似風前拆麝囊。", 
      "嫩紫輕紅，間鬥異芳。", 
      "風流富貴，自覺蘭蕙荒。", 
      "獨佔蕊珠春光。", 
      "繡結流蘇密織，魂夢悠揚。", 
      "氣融液散滿洞房。", 
      "朝寒料峭，殢嬌不易當。", 
      "著意要得韓郎。"
    ], 
    "rhythmic": "鈿帶長中腔"
  }, 
  {
    "author": "万俟詠", 
    "paragraphs": [
      "又隨芳緒生，看翠霽連空，愁遍徵路。", 
      "東風裏，誰望斷西塞，恨迷南浦。", 
      "天涯地角，意不盡、消沈萬古。", 
      "曾是送別長亭下，細綠暗煙雨。", 
      "何處。", 
      "亂紅鋪繡茵，有醉眠蕩子，拾翠遊女。", 
      "王孫遠，柳外共殘照，斷雲無語。", 
      "池塘夢生，謝公後、還能繼否。", 
      "獨上畫樓，春山暝、雁飛去。"
    ], 
    "rhythmic": "春草碧・番槍子"
  }, 
  {
    "author": "万俟詠", 
    "paragraphs": [
      "見梨花初帶夜月，海棠半含朝雨。", 
      "內苑春、不禁過青門，御溝漲、潛通南浦。", 
      "東風靜、細柳垂金縷。", 
      "望鳳闕、非煙非霧。", 
      "好時代、朝野多歡，遍九陌、太平簫鼓。", 
      "乍鶯兒百囀斷續，燕子飛來飛去。", 
      "近綠水、臺榭映鞦韆，鬥草聚、雙雙遊女。", 
      "餳香更、酒冷踏青路。", 
      "會暗識、夭桃朱戶。", 
      "向晚驟、寶馬雕鞍，醉襟惹、亂花飛絮。", 
      "正輕寒輕暖漏永，半陰半晴雲暮。", 
      "禁火天、已是試新妝，歲華到、三分佳處。", 
      "清明看、漢宮傳蠟炬。", 
      "散翠煙、飛入槐府。", 
      "斂兵衛、閶闔門開，住傳宣、又還休務。"
    ], 
    "rhythmic": "三臺", 
    "tags": [
      "宋詞三百首"
    ]
  }, 
  {
    "author": "万俟詠", 
    "paragraphs": [
      "蜂蕊分香，燕泥破潤，暫寒天氣清新。", 
      "帝裏繁華，昨夜細雨初勻。", 
      "萬品花藏四苑，望一帶、柳接重津。", 
      "寒食近，蹴踘鞦韆，又是無限遊人。", 
      "紅妝趁戲，綺羅夾道，青帘賣酒，臺榭侵雲。", 
      "處處笙歌，不負治世良辰。", 
      "共見西城路好，翠華定、將出巖宸。", 
      "誰知道，仁主祈祥爲民，非事行春。"
    ], 
    "rhythmic": "戀芳春慢"
  }, 
  {
    "author": "万俟詠", 
    "paragraphs": [
      "瑞日初遲，緒風乍暖，千花百草爭香。", 
      "瑤池路穩，閬苑春深，雲樹水殿相望。", 
      "柳曲沙平，看塵隨青蓋，絮惹紅妝。", 
      "賣酒綠陰傍。", 
      "無人不醉春光。", 
      "有十里笙歌，萬家羅綺，身世疑在仙鄉。", 
      "行樂知無禁，五侯半隱少年場。", 
      "舞妙歌妍，空妒得、鶯嬌燕忙。", 
      "念芳菲、都來幾日，不堪風雨疏狂。"
    ], 
    "rhythmic": "安平樂慢"
  }, 
  {
    "author": "万俟詠", 
    "paragraphs": [
      "東風綠楊天，如畫出、清明院宇。", 
      "玉豔淡泊，梨花帶月，胭脂零落，海棠經雨。", 
      "單衣怯黃昏，人正在、珠簾笑語。", 
      "相併戲蹴鞦韆，共攜手、同倚欄干，暗香時度。", 
      "翠窗繡戶。", 
      "路繚繞、潛通幽處。", 
      "斷魂凝佇。", 
      "嗟不似飛絮。", 
      "閒悶閒愁，難消遣、此日年年意緒。", 
      "無據。", 
      "奈酒醒春去。"
    ], 
    "rhythmic": "卓牌兒・卓牌子"
  }, 
  {
    "author": "万俟詠", 
    "paragraphs": [
      "春到南樓雪盡。", 
      "驚動燈期花信。", 
      "小雨一番寒。", 
      "倚闌干。", 
      "莫把闌干倚。", 
      "一望幾重煙水。", 
      "何處是京華。", 
      "暮雲遮。"
    ], 
    "rhythmic": "昭君怨"
  }, 
  {
    "author": "万俟詠", 
    "paragraphs": [
      "一望西山煙雨。", 
      "目斷心飛何處。", 
      "天外白雲城。", 
      "幾多程。", 
      "謾記陽關句。", 
      "衣上粉啼痕污。", 
      "隴水一分流。", 
      "此生休。"
    ], 
    "rhythmic": "昭君怨"
  }, 
  {
    "author": "万俟詠", 
    "paragraphs": [
      "一鞭清曉喜還家。", 
      "宿醉困流霞。", 
      "夜來小雨新霽，雙燕舞風斜。", 
      "山不盡，水無涯。", 
      "望中賒。", 
      "送春滋味，念遠情懷，分付楊花。"
    ], 
    "rhythmic": "訴衷情"
  }, 
  {
    "author": "万俟詠", 
    "paragraphs": [
      "曉風酸。", 
      "曉霜乾。", 
      "一雁南飛人度關。", 
      "客衣單。", 
      "客衣單。", 
      "千里斷魂，空歌行路難。", 
      "寒梅驚破前村雪。", 
      "寒雞啼破西樓月。", 
      "酒腸寬。", 
      "酒腸寬。", 
      "家在日邊，不堪頻倚闌。"
    ], 
    "rhythmic": "梅花引"
  }, 
  {
    "author": "万俟詠", 
    "paragraphs": [
      "千里草。", 
      "萋萋盡處遙山小。", 
      "遙山小。", 
      "行有遠似，此山多少。", 
      "天若有情天亦老。", 
      "此情說便說不了。", 
      "說不了。", 
      "一聲喚起，又驚春曉。"
    ], 
    "rhythmic": "憶秦娥"
  }, 
  {
    "author": "万俟詠", 
    "paragraphs": [
      "隴雲溶泄，隴山峻秀，隴泉嗚咽。", 
      "行人暫駐馬，已不勝愁絕。", 
      "上隴首、凝眸天四闊。", 
      "更一聲、塞雁悽切。", 
      "徵書待寄遠，有知心明月。"
    ], 
    "rhythmic": "憶少年"
  }, 
  {
    "author": "万俟詠", 
    "paragraphs": [
      "一聲聲。", 
      "一更更。", 
      "窗外芭蕉窗裏燈。", 
      "此時無限情。", 
      "夢難成。", 
      "恨難平。", 
      "不道愁人不喜聽。", 
      "空階滴到明。"
    ], 
    "rhythmic": "長相思"
  }, 
  {
    "author": "万俟詠", 
    "paragraphs": [
      "短長亭。", 
      "古今情。", 
      "樓外涼蟾一暈生。", 
      "雨餘秋更清。", 
      "暮雲平。", 
      "暮山橫。", 
      "幾葉秋聲和雁聲。", 
      "行人不要聽。"
    ], 
    "rhythmic": "長相思"
  }, 
  {
    "author": "万俟詠", 
    "paragraphs": [
      "恨鶯花漸老，但芳草、綠汀洲。", 
      "縱岫壁千尋，榆錢萬疊，難買春留。", 
      "梅花向來始別，又匆匆，結子滿枝頭。", 
      "門外垂楊岸側，畫橋誰系蘭舟。", 
      "悠悠。", 
      "歲月如流。", 
      "嘆水覆、杳難收。", 
      "憑畫闌，往往擡頭舉眼，都是春愁。", 
      "東風晚來更惡，怕飛紅、拍絮入書樓。", 
      "雙燕歸來問我，怎生不上簾鉤。"
    ], 
    "rhythmic": "木蘭花慢"
  }, 
  {
    "author": "万俟詠", 
    "paragraphs": [
      "燕子飛來花在否，微雨退、掩重門。", 
      "正滿院梨花雪照人。", 
      "獨自個、怯黃昏。", 
      "輕風淡月總消魂。", 
      "羅衣暗惹啼痕。", 
      "謾覷著、鞦韆腰褪裙。", 
      "可㬠是、不宜春。"
    ], 
    "rhythmic": "武陵春"
  }, 
  {
    "author": "万俟詠", 
    "paragraphs": [
      "千秋萬歲君，五帝三王世。", 
      "觀風重令節，與民樂盛際。", 
      "蕊宮長春，洞天不老，花豔蟬輝，十里照春珠翠。", 
      "鬧羅綺。", 
      "遙望太極，一簇通明裏。", 
      "鈞臺奏壽，蓬山呈妙戲。", 
      "六宮人來，五雲樓迥，風送歌聲，依約睿思聖制。"
    ], 
    "rhythmic": "快活年近拍"
  }, 
  {
    "author": "万俟詠", 
    "paragraphs": [
      "正波泛銀漢，漏滴銅壺，上元佳致。", 
      "絳燭銀燈，若繁星連綴。", 
      "明月逐人，暗塵隨馬，盡五陵豪貴。", 
      "鬢惹烏雲，裙拖湘水，誰家姝麗。", 
      "金闕南邊，彩山北面，接地羅綺，沸天歌吹。", 
      "六曲屏開，擁三千珠翠。", 
      "帝樂□深，鳳爐煙噴，望舜顏瞻禮。", 
      "太平無事，君臣宴樂，黎民歡醉。"
    ], 
    "rhythmic": "醉蓬萊"
  }, 
  {
    "author": "万俟詠", 
    "paragraphs": [
      "小瀟湘。", 
      "正天影倒碧，波面容光。", 
      "水仙朝罷，間列綠蓋紅幢。", 
      "吹風細雨，蕩十頃、浥浥清香。", 
      "人在水精中央。", 
      "霜綃霧縠，襟袂收涼。", 
      "款放輕舟鬧紅裏，有晴蜓點水，交頸鴛鴦。", 
      "翠陰密處，曾覓相併青房。", 
      "晚霞散綺，泛遠淨、一葉鳴榔。", 
      "擬去盡促雕觴。", 
      "歌雲未斷，月上飛樑。"
    ], 
    "rhythmic": "芰荷香"
  }, 
  {
    "author": "万俟詠", 
    "paragraphs": [
      "可惜香紅。", 
      "又一番驟雨，幾陣狂風。", 
      "霎時留不往，便夜來和月，飛過簾櫳。", 
      "離愁未了，酒病相仍，便堪此恨中。", 
      "片片隨、流水斜陽去，各自西東。", 
      "又還是、九十春光，誤雙飛蝶，並採遊峯。", 
      "人生能幾許，細算來何物，得似情濃。", 
      "沈腰暗減，潘鬢先秋，寸心不易供。", 
      "望暮雲、千里沈沈障翠峯。"
    ], 
    "rhythmic": "別瑤姬慢・憶瑤姬"
  }, 
  {
    "author": "万俟詠", 
    "paragraphs": [
      "天如洗。", 
      "金波冷浸冰壺裏。", 
      "冰壺裏。", 
      "一年得似，此宵能幾。", 
      "等閒莫把欄干倚。", 
      "馬蹄去便三千里。", 
      "三千里。", 
      "幾重雲岫，幾重煙水。"
    ], 
    "rhythmic": "憶秦娥"
  }, 
  {
    "author": "田爲", 
    "paragraphs": [
      "夢怕愁時斷，春從醉裏回。", 
      "淒涼懷抱向誰開。", 
      "些子清明時候、被鶯催。", 
      "柳外都成絮，欄邊半是苔。", 
      "多情簾燕獨徘徊。", 
      "依舊滿身花雨、又歸來。"
    ], 
    "rhythmic": "南柯子・南歌子"
  }, 
  {
    "author": "田爲", 
    "paragraphs": [
      "團玉梅梢重，香羅芰扇低。", 
      "簾風不動蝶交飛。", 
      "一樣綠陰庭院、鎖斜暉。", 
      "對月懷歌扇，因風念舞衣。", 
      "何須惆悵惜芳菲。", 
      "┾卻一年憔悴、待春歸。"
    ], 
    "rhythmic": "南柯子・南歌子"
  }, 
  {
    "author": "田爲", 
    "paragraphs": [
      "嫩冰未白，被霜風換卻，滿院秋色。", 
      "小閣深沈圍坐促，初擁紅爐宜窄。", 
      "簾密收香，窗明遲夜，硯冷凝新滴。", 
      "無人知道，箇中多少岑寂。", 
      "翻念一枕高唐，當年仙夢覺，難尋消息。", 
      "睡起微醒衣袖重，不管腰支猶索。", 
      "旋暖銀簧，時添酥字，筍玉寒無力。", 
      "如今腸斷，暮雲依舊凝碧。"
    ], 
    "rhythmic": "念奴嬌"
  }, 
  {
    "author": "田爲", 
    "paragraphs": [
      "小雨分山，斷雲鏤日，丹青難狀清曉。", 
      "柳眼窺晴，梅妝迎暖，林外幽禽啼早。", 
      "煙徑潤如酥，正濃淡遙看堤草。", 
      "望中新景無窮，最是一年春好。", 
      "驕馬黃金絡腦。", 
      "爭探得東君，何處先到。", 
      "萬盞飛觴，千金倚玉，不肯輕辜年少。", 
      "桃李怯殘寒，半吐芳心猶小。", 
      "謾教蜂蝶多情，未應知道。"
    ], 
    "rhythmic": "探春・探春慢"
  }, 
  {
    "author": "田爲", 
    "paragraphs": [
      "雁空浮碧，印曉月，露洗重陽天氣。", 
      "望極樓外，淡煙半隔疏林，掩映斷橋流水。", 
      "黃金籬畔白衣人，更誰會、淵明深意。", 
      "晚風底。", 
      "落日亂鴻，飛起無際。", 
      "情多對景淒涼，念舊賞，步屐登高迢遞。", 
      "興滿東山，共攜素手持杯，勸泛玉漿雲蕊。", 
      "此時霜鬢欲歸心，謾老盡、悲秋情味。", 
      "向醉裏。", 
      "免得又成憔悴。"
    ], 
    "rhythmic": "惜黃花慢"
  }, 
  {
    "author": "田爲", 
    "paragraphs": [
      "玉臺掛秋月。", 
      "鉛素淺，梅花傅香雪。", 
      "冰姿潔。", 
      "金蓮襯、小小凌波羅襪。", 
      "雨初歇。", 
      "樓外孤鴻聲漸遠，遠山外、行人音信絕。", 
      "此恨對語猶難，那堪更寄書說。", 
      "教人紅銷翠減，覺衣寬金縷，都爲輕別。", 
      "太情切。", 
      "消魂處、畫角黃昏時節。", 
      "聲嗚咽。", 
      "落盡庭花春去也，銀蟾迥、無情圓又缺。", 
      "恨伊不似餘香，惹鴛鴦結。"
    ], 
    "rhythmic": "江神子慢・江城子慢", 
    "tags": [
      "宋詞三百首"
    ]
  }, 
  {
    "author": "徐伸", 
    "paragraphs": [
      "悶來彈雀，又攪破、一簾花影。", 
      "謾試著春衫，還思纖手，薰徹金爐燼冷。", 
      "動是愁多如何向，但怪得、新來多病。", 
      "想舊日沈腰，而今潘鬢，不堪臨鏡。", 
      "重省。", 
      "別時淚滴，羅衣猶凝。", 
      "料爲我厭厭，日高慵起，長託春酲未醒。", 
      "雁翼不來，馬蹄輕駐，門閉一庭芳景。", 
      "空佇立，盡日闌干倚遍，晝長人靜。"
    ], 
    "rhythmic": "轉調二郎神・二郎神"
  }, 
  {
    "author": "江漢", 
    "paragraphs": [
      "昇平無際。", 
      "慶八載相業，君臣魚水。", 
      "鎮撫風稜，調燮精神，合是聖朝房魏。", 
      "鳳山政好，還被畫轂朱輪催起。", 
      "按錦轡。", 
      "映玉帶金魚，都人爭指。", 
      "丹陛。", 
      "常注意。", 
      "追念裕陵，元佐今無幾。", 
      "繡袞香濃，鼎槐風細。", 
      "榮耀滿門朱紫。", 
      "四方具瞻師表，盡道一夔足矣。", 
      "運花筆，又管領年年，烘春桃李。"
    ], 
    "rhythmic": "喜遷鶯"
  }, 
  {
    "author": "田中行", 
    "paragraphs": [
      "爲誰和淚倚闌干。"
    ], 
    "rhythmic": "失調名"
  }, 
  {
    "author": "田中行", 
    "paragraphs": [
      "一宵風雨送春歸。", 
      "綠暗紅稀。", 
      "畫樓盡日憑闌意，與誰同拈花枝。", 
      "門外薔薇開也，枝頭梅子酸時。", 
      "玉人應是數歸期。", 
      "翠斂愁眉。", 
      "塞鴻不到雙魚遠，恨樓前、流水難西。", 
      "新恨欲題紅葉，東風滿院花飛。"
    ], 
    "rhythmic": "風入松"
  }, 
  {
    "author": "趙溫之", 
    "paragraphs": [
      "瓊姿冰體。", 
      "料瑩光乍傅，廣寒宮裏。", 
      "北陸寒深，南園春先，此後萬花方起。", 
      "翦霞鬥萼，栽芯砌□，天與高致。", 
      "大瀟灑，最宜雪宜月，宜亭宜水。", 
      "好是。", 
      "天涯庾嶺上，萬珠浮動香千里。", 
      "幈寫橫斜，鬟插垂嫋，佔盡秀骨清意。", 
      "醉魂易醒，吟興信來，佳思無際。", 
      "爲傳語，向東風，甘使無言桃李。"
    ], 
    "rhythmic": "喜遷鶯"
  }, 
  {
    "author": "趙溫之", 
    "paragraphs": [
      "竹外溪邊，一枝破寒衝臘。", 
      "瑩素肌、玉雕冰刻。", 
      "賦閒標，足餘韻，豈同常格。", 
      "最風流，生來處處盡好，別得造化工力。", 
      "疏影幽香，意思迥然殊絕。", 
      "算不枉、詩人分別。", 
      "凍雲深，涼月皎，愈增清冽。", 
      "大瀟灑，尤得靜中雅趣，不許鶯棲燕歇。"
    ], 
    "rhythmic": "踏青遊"
  }, 
  {
    "author": "趙溫之", 
    "paragraphs": [
      "妖豔相偎，清香交噴。", 
      "花王尤喜來親迎。", 
      "有如二女事唐虞，羣芳休更誇相併。", 
      "小雨資嬌，輕風借潤。", 
      "天應知我憐孤韻。", 
      "莫驚歲歲有雙葩，儀真自古風流郡。"
    ], 
    "rhythmic": "踏莎行"
  }, 
  {
    "author": "王庭珪", 
    "paragraphs": [
      "溪風緊。", 
      "溪上官梅整整。", 
      "萬木寒癡吹不醒。", 
      "一枝先破冷。", 
      "夢斷香雲耿耿。", 
      "月淡梨花清影。", 
      "長笛倚樓誰共聽。", 
      "調高成絕品。"
    ], 
    "rhythmic": "謁金門"
  }, 
  {
    "author": "王庭珪", 
    "paragraphs": [
      "瓊海無邊銀浪卷。", 
      "畫戟朱樓，縹緲雲間見。", 
      "當日使君曾擁傳。", 
      "海霞光裏時開宴。", 
      "翠斝紅鱗吹酒面。", 
      "莫謂今朝，人在天涯遠。", 
      "綵鳳銜書應不晚。", 
      "願公難老身長健。"
    ], 
    "rhythmic": "鳳棲梧・蝶戀花"
  }, 
  {
    "author": "王庭珪", 
    "paragraphs": [
      "朱門映柳畫簾垂。", 
      "門前聞馬嘶。", 
      "主人新著綠袍歸。", 
      "天恩下玉墀。", 
      "憑翠袖，拈花枝。", 
      "勸教人醉時。", 
      "請君聽唱碧雲詞。", 
      "倒傾金屈卮。"
    ], 
    "rhythmic": "醉桃源・阮郎歸"
  }, 
  {
    "author": "王庭珪", 
    "paragraphs": [
      "家住天門閶闔外，別來幾度花開。", 
      "近傳消息到江淮。", 
      "玉京知好在，金闕尚崔嵬。", 
      "流落江南山盡處，雨餘蒼翠成堆。", 
      "暫同溪館醉尊罍。", 
      "恐隨丹詔動，且任玉山頹。"
    ], 
    "rhythmic": "臨江仙"
  }, 
  {
    "author": "王庭珪", 
    "paragraphs": [
      "問道春來相識否，嶺頭昨夜開花。", 
      "水村煙塢寄生涯。", 
      "月寒疏影淡，整整復斜斜。", 
      "素面玉妃嫌粉污，晨妝洗盡鉛華。", 
      "香肌應只飯胡麻。", 
      "年年如許瘦，知是阿誰家。"
    ], 
    "rhythmic": "臨江仙"
  }, 
  {
    "author": "王庭珪", 
    "paragraphs": [
      "寂寞久無紅袖飲，忽逢浩齒輕謳。", 
      "坐令孤客洗窮愁。", 
      "誰知沅水上，卻似洛城遊。", 
      "聞道辰溪賢令長，深房別鎖明眸。", 
      "多年鉛鼎養青虯。", 
      "不應攜妓女，騎鶴上揚州。"
    ], 
    "rhythmic": "臨江仙"
  }, 
  {
    "author": "王庭珪", 
    "paragraphs": [
      "簾外東風吹斷夢，捲簾人探春還。", 
      "一枝疏影動檐間。", 
      "鴛鴦□瓦冷，霜月墮欄干。", 
      "聞道壽陽如許好，晨妝洗盡微殷。", 
      "可憐玉骨瘦孱孱。", 
      "誰家長笛□，吹徹玉樓寒。"
    ], 
    "rhythmic": "臨江仙"
  }, 
  {
    "author": "王庭珪", 
    "paragraphs": [
      "小院桃花，煙鎖幾重珠箔。", 
      "更深後、海棠睡著。", 
      "東風吹去，落誰家牆角。", 
      "平白地教人，爲他情惡。", 
      "花若有情，情應不薄。", 
      "也須悔從前事錯。", 
      "而今夜雨，念玉顏飄泊。", 
      "知那裏人家，怎生頓著。"
    ], 
    "rhythmic": "人嬌"
  }, 
  {
    "author": "王庭珪", 
    "paragraphs": [
      "梅花發。", 
      "夜寒吹笛千山月。", 
      "千山月。", 
      "此時愁聽，龍吟幽噎。", 
      "數枝飛盡南枝雪。", 
      "風光又作年時別。", 
      "年時別。", 
      "江頭心緒，亂絲千結。"
    ], 
    "rhythmic": "憶秦娥"
  }, 
  {
    "author": "王庭珪", 
    "paragraphs": [
      "少年時節，見皇州燈火，衣冠朝市。", 
      "天漢橋邊瞻鳳輦，簾幕千家垂地。", 
      "人似神仙，身遊佛國，謫墮紅塵裏。", 
      "如今憔悴，漸無往歲歡味。", 
      "此夜帝裏喧傳，太平祥瑞，有街頭人醉。", 
      "更值端門新又起，樓闕千兵嚴衛。", 
      "朝野多歡，邊庭初靜，歌舞方騰沸。", 
      "良宵好景，異時多少遺事。"
    ], 
    "rhythmic": "念奴嬌"
  }, 
  {
    "author": "王庭珪", 
    "paragraphs": [
      "花外紅樓，當時青鬢顏如玉。", 
      "淡煙殘燭。", 
      "醉入花間宿。", 
      "白髮相逢，猶唱當時曲。", 
      "當時曲。", 
      "斷絃難續。", 
      "且盡杯中醁。"
    ], 
    "rhythmic": "點絳脣"
  }, 
  {
    "author": "王庭珪", 
    "paragraphs": [
      "玉漏春遲，鐵關金鎖星橋夜。", 
      "暗塵隨馬。", 
      "明月應無價。", 
      "天半朱樓，銀漢星光射。", 
      "更深也。", 
      "翠娥如畫。", 
      "猶在涼蟾下。"
    ], 
    "rhythmic": "點絳脣", 
    "prologue": "夜之遊。況逢千載一時，如在十洲三島。有勞諸子，慢動三撾。對此芳辰，先呈口號。萬家簾幕卷青煙。火炬銀花耀碧天。留得江南春不夜，爲傳新唱落尊前。"
  }, 
  {
    "author": "王庭珪", 
    "paragraphs": [
      "春入西園，數重花外紅樓起。", 
      "倚闌金翠。", 
      "人在非煙裏。", 
      "風月佳時，蓬島開平地。", 
      "笙歌沸。", 
      "畫橋燈市。", 
      "一夜驚桃李。"
    ], 
    "rhythmic": "點絳脣"
  }, 
  {
    "author": "王庭珪", 
    "paragraphs": [
      "一拂退黃衫子，幾團嗅芯蜂兒。", 
      "西風吹下月中枝。", 
      "種在寒巖影裏。", 
      "人道蠟梅相似，又傳菊滿東籬。", 
      "饒伊顏色入時宜。", 
      "安得香傳九里。"
    ], 
    "rhythmic": "西江月"
  }, 
  {
    "author": "王庭珪", 
    "paragraphs": [
      "錦袍繡帽躍金鞍。", 
      "卷旗幡。", 
      "整師還。", 
      "輕騎窮追，湘尾鼓聲寒。", 
      "千里塵清高會處，張翠幕，萬人看。", 
      "藕絲衫袖捧雕盤。", 
      "玉頹山。", 
      "夜將闌。", 
      "幸遇休兵，且盡玉壺寬。", 
      "未用漢軍頻出塞，徒生事，斬樓蘭。"
    ], 
    "rhythmic": "江城子"
  }, 
  {
    "author": "王庭珪", 
    "paragraphs": [
      "渡頭猶唱棹歌聲。", 
      "雨初晴。", 
      "月初生。", 
      "忽見飛虹，夭矯掛寒汀。", 
      "兩岸小兒齊拍手，今夜裏，放人行。", 
      "朱欄畫鷁照江亭。", 
      "客來登。", 
      "眼初明。", 
      "如泛銀河，天上跨長鯨。", 
      "君是濟川舟楫手，將許事，笑談成。"
    ], 
    "rhythmic": "江城子"
  }, 
  {
    "author": "王庭珪", 
    "paragraphs": [
      "夜郎江上看元宵。", 
      "鬥回杓。", 
      "雪初消。", 
      "燈火銀花，何處是星橋。", 
      "哄得滿城春不夜，三妓女，五溪徭。", 
      "此時回首憶行朝。", 
      "太平樓。", 
      "倚層宵。", 
      "紅蠟光中，買酒聽吹簫。", 
      "且就天涯聊一醉，歌一曲，望京謠。"
    ], 
    "rhythmic": "江城子"
  }, 
  {
    "author": "王庭珪", 
    "paragraphs": [
      "天回北斗欲中宵。", 
      "屢移杓。", 
      "客魂消。", 
      "記得皇州，燈火虹成橋。", 
      "異俗西南開萬里，冠帶盡，百蠻徭。", 
      "盧溪太守未還朝。", 
      "起朱樓。", 
      "接叢宵。", 
      "翠幕紅妝，歌管玉爲簫。", 
      "民樂豐登無一事，看下詔，採風謠。"
    ], 
    "rhythmic": "江城子"
  }, 
  {
    "author": "王庭珪", 
    "paragraphs": [
      "樓頭鐘鼓變新聲。", 
      "晚霞晴。", 
      "水雲生。", 
      "何處歸帆，爭泊蓼花汀。", 
      "遙望虹橋如畫裏，鰲背上，著人行。", 
      "夜闌風定見危亭。", 
      "卻重登。", 
      "景方明。", 
      "影落波心，疑是海中鯨。", 
      "願借吸川滄海量，爲公壽，落橋成。"
    ], 
    "rhythmic": "江城子"
  }, 
  {
    "author": "王庭珪", 
    "paragraphs": [
      "月落燈殘人散後。", 
      "忽到尊前，但覺眉兒皺。", 
      "數日不來如許瘦。", 
      "裙腰減盡君知否。", 
      "公子風流應自有。", 
      "占斷春光，肯落誰人手。", 
      "已是許多時做就。", 
      "重教舞徹雙羅袖。"
    ], 
    "rhythmic": "蝶戀花"
  }, 
  {
    "author": "王庭珪", 
    "paragraphs": [
      "罨畫樓中人已醉。", 
      "別院微聞，笑語簾垂地。", 
      "催喚傾城香霧起。", 
      "翠帷雙卷春風裏。", 
      "妝樣尖新歌妙麗。", 
      "滿酌金尊，不信人憔悴。", 
      "飢客眼寒誰管你。", 
      "主人見慣渾閒事。"
    ], 
    "rhythmic": "蝶戀花"
  }, 
  {
    "author": "王庭珪", 
    "paragraphs": [
      "桂樹新生都幾許。", 
      "兄弟騎龍，雙入蟾宮去。", 
      "一日兩枝同折處。", 
      "姮娥拍手都分與。", 
      "楊柳江頭春色暮。", 
      "白馬青衫，兩郡文章主。", 
      "只恐遠方難久住。", 
      "高宗夢覺思霖雨。"
    ], 
    "rhythmic": "蝶戀花"
  }, 
  {
    "author": "王庭珪", 
    "paragraphs": [
      "頹玉成山，傾江作酒，醉來莫問升沈。", 
      "少年狂怪，應笑老婆心。", 
      "也會東塗西抹，行穿過、柳陌花陰。", 
      "誠何用，腰龜左顧，猶待鑄黃金。", 
      "如今。", 
      "回首處，青樓縹緲，朱箔重深。", 
      "嘆江海飄零，離恨難禁。", 
      "好在銅梁玉壘，將軍騎、他日重臨。", 
      "歸來看，文君未老，相對撫鳴琴。"
    ], 
    "rhythmic": "滿庭芳"
  }, 
  {
    "author": "王庭珪", 
    "paragraphs": [
      "宿雨初收，晚風微度，萬家簾卷青煙。", 
      "暗塵隨馬，人物似神仙。", 
      "試問天公借月，天須放、明月教圓。", 
      "應移下，廣寒宮殿，燈火接星躔。", 
      "盧川。", 
      "元古郡，當時太守，賓從俱賢。", 
      "到如今井邑，歌吹喧闐。", 
      "花下紅妝賣酒，時相遇、曲水橋邊。", 
      "誰知道，山城父老，重見中興年。"
    ], 
    "rhythmic": "滿庭芳"
  }, 
  {
    "author": "王庭珪", 
    "paragraphs": [
      "東閣官梅，玉欄朱檻，未如山館疏籬。", 
      "水邊竹外，斜出兩三枝。", 
      "最好西湖月下，林處士、著意吟時。", 
      "何須說，揚州舊日，何遜更能詩。", 
      "誰知。", 
      "深雪裏，玉妃粲粲，初下瑤池。", 
      "笑人間春色，只在桃蹊。", 
      "紫燕黃鸝解語，來時但、青實離離。", 
      "爭知道，調羹附鼎，終得近丹墀。"
    ], 
    "rhythmic": "滿庭芳", 
    "tags": [
      "西湖"
    ]
  }, 
  {
    "author": "王庭珪", 
    "paragraphs": [
      "蘭亭絲竹。", 
      "高會羣賢，其人如玉。", 
      "曲水流觴，燈前細雨，檐花蔌蔌。", 
      "舞雩初試春衣，聽詠歌、童子五六。", 
      "澤畔行吟，沙汀拾翠，滿江新綠。"
    ], 
    "rhythmic": "柳梢青"
  }, 
  {
    "author": "王庭珪", 
    "paragraphs": [
      "武陵西上沅陵渡。", 
      "扁舟忘了來時路。", 
      "花外有人煙。", 
      "相逢疑是仙。", 
      "清尊留夜語。", 
      "醉倒知何處。", 
      "歸去客心驚。", 
      "金雞嘲哳鳴。"
    ], 
    "rhythmic": "菩薩蠻"
  }, 
  {
    "author": "王庭珪", 
    "paragraphs": [
      "薄薄春衫簇綺霞。", 
      "畫檐晨起見棲鴉。", 
      "宿妝仍拾落梅花。", 
      "回首高樓聞笑語，倚欄紅袖卷輕紗。", 
      "玉肌微減舊時些。"
    ], 
    "rhythmic": "浣溪沙"
  }, 
  {
    "author": "王庭珪", 
    "paragraphs": [
      "九里香風動地來。", 
      "尋香空繞百千回。", 
      "錯驚秋色上崔嵬。", 
      "誰識薌林三昧手，能令花落又花開。", 
      "返魂元學嶺頭梅。"
    ], 
    "rhythmic": "浣溪沙"
  }, 
  {
    "author": "王庭珪", 
    "paragraphs": [
      "城東樓閣連雲起。", 
      "冠絕辰州市。", 
      "蓮燈初發萬枝紅。", 
      "也似江南風景、半天中。", 
      "花衢柳陌年時靜。", 
      "劃地今年盛。", 
      "棚前簫鼓鬧如雷。", 
      "添個辰溪女子、舞三臺。"
    ], 
    "rhythmic": "虞美人"
  }, 
  {
    "author": "王庭珪", 
    "paragraphs": [
      "催花一霎清明雨。", 
      "留得東風且住。", 
      "兩岸柳汀煙塢。", 
      "未放行人去。", 
      "人如雙鵠雲間舉。", 
      "明夜扁舟何處。", 
      "只向武陵南渡。", 
      "便是長安路。"
    ], 
    "rhythmic": "桃源憶故人"
  }, 
  {
    "author": "王庭珪", 
    "paragraphs": [
      "紅塵紫陽春來早。", 
      "晚市煙光好。", 
      "燈發萬枝蓮，華月光中，天淨開蓬島。", 
      "老人舊日曾年少。", 
      "年少還須老。", 
      "今夕在天涯，燭影星橋，也似長安道。"
    ], 
    "rhythmic": "醉花陰"
  }, 
  {
    "author": "王庭珪", 
    "paragraphs": [
      "玉妃謫墮煙村遠。", 
      "猶似瑤池見。", 
      "缺月掛寒梢，時有幽香，飛到朱簾畔。", 
      "春風嶺上淮南岸。", 
      "曾爲誰魂斷。", 
      "依舊瘦稜稜，天若有情，天也應須管。"
    ], 
    "rhythmic": "醉花陰"
  }, 
  {
    "author": "王庭珪", 
    "paragraphs": [
      "月娥昨夜江頭過。", 
      "把素衫揉破。", 
      "冷逐曉雲歸，留與東風，吹作千千朵。", 
      "雲殘香瘦春猶可。", 
      "玉笛愁無那。", 
      "倚著畫樓人，且莫教他，吹動些兒個。"
    ], 
    "rhythmic": "醉花陰"
  }, 
  {
    "author": "王庭珪", 
    "paragraphs": [
      "瓊樓玉宇。", 
      "滿人寰似、海邊洲渚。", 
      "蓬萊又還水淺，鯨濤靜見，銀宮如許。", 
      "紫極鳴筲聲斷，望霓舟何處。", 
      "待夜深、重倚層霄，認得瑤池廣寒路。", 
      "郢中舊曲誰能度。", 
      "恨歌聲、響入青雲去。", 
      "西湖近時絕唱，總不道、月梅鹽絮。", 
      "暗想當年賓從，毫端有驚人句。", 
      "謾說枚叟鄒生，共作梁園賦。"
    ], 
    "rhythmic": "雨霖鈴", 
    "tags": [
      "西湖"
    ]
  }, 
  {
    "author": "王庭珪", 
    "paragraphs": [
      "雲靜天高，山明水闊。", 
      "一年待箇中秋月。", 
      "十分魄少一分圓，今宵已覺蟾光別。", 
      "且盡金尊，遙瞻玉闕。", 
      "更深江水沙如雪。", 
      "來宵風雨不相關，重須買酒追佳節。"
    ], 
    "rhythmic": "鵲橋仙"
  }, 
  {
    "author": "王庭珪", 
    "paragraphs": [
      "飛雪滿貂裘，馬蹄輕驟。", 
      "筆下文章煥星斗。", 
      "凌雲才調，盡是奪標高手。", 
      "況聞場屋裏，知名久。", 
      "金榜篆雲，銀鞍披繡。", 
      "歸去天香滿衣袖。", 
      "莫辭今夕，且盡一尊芳酒。", 
      "爲君歌一曲，爲君壽。"
    ], 
    "rhythmic": "感皇恩"
  }, 
  {
    "author": "王庭珪", 
    "paragraphs": [
      "羸馬怯徵鞍，駸駸欲驟。", 
      "昨夜文星動南鬥。", 
      "廣寒宮近，欲上煙霄攜手。", 
      "素娥不奈冷，淒涼久。", 
      "知是謫仙，肝腸錦繡。", 
      "天半清風動襟袖。", 
      "而今西笑，且飲新豐美酒。", 
      "悠然還獨酌，誰爲壽。"
    ], 
    "rhythmic": "感皇恩"
  }, 
  {
    "author": "王庭珪", 
    "paragraphs": [
      "一葉下西風，寒生南浦。", 
      "椎鼓鳴橈送君去。", 
      "長亭把酒，卻倩阿誰留住。", 
      "尊前人似玉，能留否。", 
      "醉中暫聽，離歌幾許。", 
      "聽不能終淚如雨。", 
      "無情江水，斷送扁舟何處。", 
      "歸時煙浪卷，朱簾暮。"
    ], 
    "rhythmic": "感皇恩"
  }, 
  {
    "author": "王庭珪", 
    "paragraphs": [
      "畫鼓轟天。", 
      "暗塵隨寶馬，人似神仙。", 
      "天恁不教晝短，明月長圓。", 
      "天應未知道，天天。", 
      "須肯放、三夜如年。", 
      "流酥擁上香軿。", 
      "爲個甚、晚妝特地鮮妍。", 
      "花下清陰乍合，曲水橋邊。", 
      "高人到此也乘興，任橫街，一一須穿。", 
      "莫言無國豔，有朱門、鎖嬋娟。"
    ], 
    "rhythmic": "寰海清"
  }, 
  {
    "author": "王庭珪", 
    "paragraphs": [
      "翠袖卷輕紗。", 
      "玉腕慵遮。", 
      "蕊珠宮殿倚彤霞。", 
      "不憤江南梅信早，爭下香車。", 
      "月露洗凝華。", 
      "豔壓羣葩。", 
      "暗傳春信到天涯。", 
      "試問東風誰第一，先到人家。"
    ], 
    "rhythmic": "浪淘沙"
  }, 
  {
    "author": "王庭珪", 
    "paragraphs": [
      "宴罷莫匆匆，聊駐玉鞍金勒。", 
      "聞道建溪新焙，盡龍蟠蒼璧。", 
      "黃金碾入碧花甌，甌翻素濤色。", 
      "今夜酒醒歸去，覺風生兩腋。"
    ], 
    "rhythmic": "好事近"
  }, 
  {
    "author": "王庭珪", 
    "paragraphs": [
      "湘江停瑟。", 
      "洛川迴雪。", 
      "是耶非、相逢飄瞥。", 
      "雲鬢風裳，照心事、娟娟山月。", 
      "翦煙花、帶蘿同結。", 
      "留環盟切。", 
      "貽珠情徹。", 
      "解攜時、玉聲愁絕。", 
      "羅襪塵生，早波面、春痕欲滅。", 
      "送人行、水聲悽咽。"
    ], 
    "rhythmic": "解佩令"
  }, 
  {
    "author": "薛式", 
    "paragraphs": [
      "一是金丹總數，河圖象出真機。", 
      "誰知罔象盡玄微。", 
      "大道從茲孕起。", 
      "斗柄璇璣正位，陰中卻抱陽輝。", 
      "崑崙子母著緋衣。", 
      "此是乾坤真理。"
    ], 
    "rhythmic": "西江月"
  }, 
  {
    "author": "薛式", 
    "paragraphs": [
      "偃月爐中金鼎，三臺兩曜行神。", 
      "尊卑簡易汞中真。", 
      "握固休推心腎。", 
      "白虎長存坎戶，青龍卻與南鄰。", 
      "陰魂陽魄似窗塵。", 
      "大意不離玄牝。"
    ], 
    "rhythmic": "西江月"
  }, 
  {
    "author": "薛式", 
    "paragraphs": [
      "天上三清真境，三皇五帝規模。", 
      "瞿曇老氏仲尼徒。", 
      "經史深藏妙素。", 
      "間有真人出世，來明赤子玄珠。", 
      "蟾光終日耀昏衢。", 
      "滿目黃芽顯露。"
    ], 
    "rhythmic": "西江月"
  }, 
  {
    "author": "薛式", 
    "paragraphs": [
      "內有五行相制，包含一粒紅鉛。", 
      "相生相殺自天然。", 
      "此藥殊無貴賤。", 
      "會向我家園裏，栽培一畝天田。", 
      "中男小女共相連。", 
      "種得黃芽滿院。"
    ], 
    "rhythmic": "西江月"
  }, 
  {
    "author": "薛式", 
    "paragraphs": [
      "鑿破玄元三五，撥開造化圭璋。", 
      "希夷妙旨在中央。", 
      "咫尺無名罔象。", 
      "片餉工夫便得，教君地久天長。", 
      "蓬萊仙島是吾鄉。", 
      "怎不留心信向。"
    ], 
    "rhythmic": "西江月"
  }, 
  {
    "author": "薛式", 
    "paragraphs": [
      "竹破須還竹補，人衰須假鉛全。", 
      "思量只是眼睛前。", 
      "自是時人不見。", 
      "日月相交離坎，龍蛇產在先天。", 
      "長生妙藥在家園。", 
      "一餉工夫便現。"
    ], 
    "rhythmic": "西江月"
  }, 
  {
    "author": "薛式", 
    "paragraphs": [
      "此道至靈至聖，無令泄漏輕爲。", 
      "全憑德行兩相宜。", 
      "言語須防避忌。", 
      "要籍五行生旺，須明陽盛陰衰。", 
      "三人同志謹防危。", 
      "進火工夫仔細。"
    ], 
    "rhythmic": "西江月"
  }, 
  {
    "author": "薛式", 
    "paragraphs": [
      "煉就光明瑩玉，回來卻入黃泉。", 
      "升騰須假至三年。", 
      "攜養殷勤眷戀。", 
      "九九才終變化，神功豈假言宣。", 
      "分明頃刻做神仙。", 
      "永駕鸞車鳳輦。"
    ], 
    "rhythmic": "西江月"
  }, 
  {
    "author": "薛式", 
    "paragraphs": [
      "一氣初回遇朔，鼎中神水溫溫。", 
      "剛柔相會氣均勻。", 
      "妙在無過渾沌。", 
      "八卦循回循繞，推排九竅追奔。", 
      "東西沈靜合朝昏。", 
      "莫與常人議論。"
    ], 
    "rhythmic": "西江月"
  }, 
  {
    "author": "陳克", 
    "paragraphs": [
      "枕帳依依殘夢，齋房忽忽餘酲。", 
      "薄衣團扇繞階行。", 
      "曲闌幽樹，看得綠成陰。", 
      "檐雨爲誰凝咽，林花似我飄零。", 
      "微吟休作斷腸聲。", 
      "流鶯百囀，解道此時情。"
    ], 
    "rhythmic": "臨江仙"
  }, 
  {
    "author": "陳克", 
    "paragraphs": [
      "四海十年兵不解，胡塵直到江城。", 
      "歲華銷盡客心驚。", 
      "疏髯渾似雪，衰涕欲生冰。", 
      "送老齏鹽何處是，我緣應在吳興。", 
      "故人相望若爲情。", 
      "別愁深夜雨，孤影小窗燈。"
    ], 
    "rhythmic": "臨江仙"
  }, 
  {
    "author": "陳克", 
    "paragraphs": [
      "寶瑟塵生郎去後。", 
      "綠窗閒卻春風手。", 
      "淺色宮羅新染就。", 
      "晴時後。", 
      "裁縫細意花枝鬥。", 
      "象尺薰爐移永晝。", 
      "粉澀浥浥薔薇透。", 
      "晚景看來渾似舊。", 
      "沈吟久。", 
      "個儂爭得知人瘦。"
    ], 
    "rhythmic": "漁家傲"
  }, 
  {
    "author": "陳克", 
    "paragraphs": [
      "淺畫香膏拂紫綿。", 
      "牡丹花重翠雲偏。", 
      "手挼梅子並郎肩。", 
      "病起心情終是怯，困來模樣不禁憐。", 
      "旋移針線小窗前。"
    ], 
    "rhythmic": "浣溪沙"
  }, 
  {
    "author": "陳克", 
    "paragraphs": [
      "香霧空濛墮彩蟾。", 
      "傾城催映出重簾。", 
      "□□銀燭夜厭厭。", 
      "何物與儂供醉眼，半黃梅子帶紅鹽。", 
      "粉融香潤玉纖纖。"
    ], 
    "rhythmic": "浣溪沙"
  }, 
  {
    "author": "陳克", 
    "paragraphs": [
      "淡墨花枝掩薄羅。", 
      "嫩藍裙子窣湘波。", 
      "水晶新樣碾風荷。", 
      "問著似羞還似惡，惱來成笑不成歌。", 
      "芙蓉帳裏奈君何。"
    ], 
    "rhythmic": "浣溪沙"
  }, 
  {
    "author": "陳克", 
    "paragraphs": [
      "短燭熒熒照碧窗。", 
      "重重簾幕護梨霜。", 
      "幽歡不怕夜偏長。", 
      "羅襪鈿釵紅粉醉，曲屏深幔綠橙香。", 
      "徵鴻離遠斷人腸。"
    ], 
    "rhythmic": "浣溪沙"
  }, 
  {
    "author": "陳克", 
    "paragraphs": [
      "小院春來百草青。", 
      "拂牆桃李已飄零。", 
      "絕知春意總無憑。", 
      "盧女嫁時終薄命，徐娘身老謾多情。", 
      "洗香吹粉轉娉婷。"
    ], 
    "rhythmic": "浣溪沙"
  }, 
  {
    "author": "陳克", 
    "paragraphs": [
      "窗紙幽幽不肯明。", 
      "寒更忍作斷腸聲。", 
      "揹人殘燭卻多情。", 
      "合下心期唯有夢，如今魂夢也無憑。", 
      "幾行閒淚莫縱橫。"
    ], 
    "rhythmic": "浣溪沙"
  }, 
  {
    "author": "陳克", 
    "paragraphs": [
      "□慢梳頭淺畫眉。", 
      "亂鶯殘夢起多時。", 
      "不道小庭花露溼，翦酴醿。", 
      "簾額好風低燕子，窗油晴日打蜂兒。", 
      "翠袖粉箋閒弄筆，寫新詩。"
    ], 
    "rhythmic": "攤破浣溪沙・山花子"
  }, 
  {
    "author": "陳克", 
    "paragraphs": [
      "花滿院。", 
      "飛去飛來雙燕。", 
      "紅雨入簾寒不卷。", 
      "曉屏山六扇。", 
      "翠袖玉笙悽斷。", 
      "脈脈兩娥愁淺。", 
      "消息不知郎近遠。", 
      "一春長夢見。"
    ], 
    "rhythmic": "謁金門"
  }, 
  {
    "author": "陳克", 
    "paragraphs": [
      "柳絲碧。", 
      "柳下人家寒食。", 
      "鶯語匆匆花寂寂。", 
      "玉階春蘚溼。", 
      "閒憑薰籠無力。", 
      "心事有誰知得。", 
      "檀炷繞窗燈背壁。", 
      "畫檐殘雨滴。"
    ], 
    "rhythmic": "謁金門"
  }, 
  {
    "author": "陳克", 
    "paragraphs": [
      "深院靜。", 
      "塵暗曲房淒冷。", 
      "黃葉滿階風不定。", 
      "無端吹酒醒。", 
      "露溼小園幽徑。", 
      "悄悄啼姑相應。", 
      "半被餘薰殘燭影。", 
      "夜長人獨冷。"
    ], 
    "rhythmic": "謁金門"
  }, 
  {
    "author": "陳克", 
    "paragraphs": [
      "春漏促。", 
      "誰見兩人心曲。", 
      "罨畫屏風銀蠟燭。", 
      "淚珠紅蔌蔌。", 
      "懊惱歡娛不足。", 
      "只許夢中相逐。", 
      "今夜月明何處宿。", 
      "畫橋春水綠。"
    ], 
    "rhythmic": "謁金門"
  }, 
  {
    "author": "陳克", 
    "paragraphs": [
      "春草碧。", 
      "憶著去年寒食。", 
      "白紵紅裙香□□，折花鬧調客。", 
      "好在江南江北。", 
      "燕子不傳消息。", 
      "醉眼騰騰羞面赤。", 
      "斷腸儂記得。"
    ], 
    "rhythmic": "謁金門"
  }, 
  {
    "author": "陳克", 
    "paragraphs": [
      "羅帳薄。", 
      "縹緲綺疏飛閣。", 
      "紅地團花金解絡。", 
      "香囊垂四角。", 
      "盡日春風簾幕。", 
      "誰見綠屏纖弱。", 
      "雲壓枕函釵自落。", 
      "無端春夢惡。"
    ], 
    "rhythmic": "謁金門"
  }, 
  {
    "author": "陳克", 
    "paragraphs": [
      "愁脈脈。", 
      "目斷江南江北。", 
      "煙樹重重芳信隔。", 
      "小樓山幾尺。", 
      "細草孤雲斜日。", 
      "一向弄晴天色。", 
      "簾外落花飛不得。", 
      "東風無氣力。"
    ], 
    "rhythmic": "謁金門"
  }, 
  {
    "author": "陳克", 
    "paragraphs": [
      "春寂寂。", 
      "綠暗溪南溪北。", 
      "溪水沈沈天一色。", 
      "鳥飛春樹黑。", 
      "腸斷小樓吹笛，醉裏看朱成碧。", 
      "愁滿眼前遮不得。", 
      "可憐雙鬢白。"
    ], 
    "rhythmic": "謁金門"
  }, 
  {
    "author": "陳克", 
    "paragraphs": [
      "踏車不用青裙女。", 
      "日夜歌聲苦。", 
      "風流墨綬強躋攀。", 
      "喚起潛蛟飛舞、破天慳。", 
      "公庭休更重門掩。", 
      "細聽催詩點。", 
      "一尊已詠北窗風。", 
      "臥看雪兒纖手、剝蓮蓬。"
    ], 
    "rhythmic": "虞美人"
  }, 
  {
    "author": "陳克", 
    "paragraphs": [
      "小山戢戢盆池淺。", 
      "芳樹陰陰轉。", 
      "紅闌干上刺薔薇。", 
      "蝴蝶飛來飛去、兩三枝。", 
      "繡裙斜立腰肢困。", 
      "翠黛縈新恨。", 
      "風流蹤跡使人猜。", 
      "過了鬥雞時節、合歸來。"
    ], 
    "rhythmic": "虞美人"
  }, 
  {
    "author": "陳克", 
    "paragraphs": [
      "綠陰滿院簾垂地。", 
      "落絮縈香砌。", 
      "池光不定藥欄低。", 
      "閒並一雙鸂鶒、沒人時。", 
      "舊歡黯黯成幽夢。", 
      "帳卷金泥重。", 
      "日虹斜處暗塵飛。", 
      "脈脈小窗孤枕、鏡花移。"
    ], 
    "rhythmic": "虞美人"
  }, 
  {
    "author": "陳克", 
    "paragraphs": [
      "柳條窣窣閒庭院。", 
      "錦波繡浪春風轉。", 
      "紅日上闌干。", 
      "晚來花更寒。", 
      "綠檀金隱起。", 
      "翠被香菸裏。", 
      "幽恨有誰知。", 
      "空梁落燕泥。"
    ], 
    "rhythmic": "菩薩蠻"
  }, 
  {
    "author": "陳克", 
    "paragraphs": [
      "赤闌橋盡香街直。", 
      "籠街細柳嬌無力。", 
      "金碧上青空。", 
      "花晴簾影紅。", 
      "黃衫飛白馬。", 
      "日日青樓下。", 
      "醉眼不逢人。", 
      "午香吹暗塵。"
    ], 
    "rhythmic": "菩薩蠻", 
    "tags": [
      "宋詞三百首"
    ]
  }, 
  {
    "author": "陳克", 
    "paragraphs": [
      "池塘淡淡浮鸂鶒。", 
      "杏花吹盡垂楊碧。", 
      "天氣度清明。", 
      "小園新雨晴。", 
      "綠窗描繡罷。", 
      "笑語酴醿下。", 
      "圍坐賭青梅。", 
      "困從雙臉來。"
    ], 
    "rhythmic": "菩薩蠻"
  }, 
  {
    "author": "陳克", 
    "paragraphs": [
      "綠蕪牆繞青苔院。", 
      "中庭日淡芭蕉卷。", 
      "蝴蝶上階飛。", 
      "烘簾自在垂。", 
      "玉鉤雙語燕。", 
      "寶甃楊花轉。", 
      "幾處簸錢聲。", 
      "綠窗春睡輕。"
    ], 
    "rhythmic": "菩薩蠻", 
    "tags": [
      "宋詞三百首"
    ]
  }, 
  {
    "author": "陳克", 
    "paragraphs": [
      "柳條到地鶯聲滑。", 
      "鴛鴦睡穩清溝闊。", 
      "九曲轉朱闌。", 
      "花深人對閒。", 
      "日長刀尺罷。", 
      "試屐櫻桃下。", 
      "䰉髻玉釵風。", 
      "雲輕線腳紅。"
    ], 
    "rhythmic": "菩薩蠻"
  }, 
  {
    "author": "陳克", 
    "paragraphs": [
      "綠陰寂寂櫻桃下。", 
      "盆池劣照薔薇架。", 
      "簾影假山前。", 
      "映階紅葉翻。", 
      "芭蕉籠碧砌。", 
      "猧子中庭睡。", 
      "香徑沒人來。", 
      "拂牆花又開。"
    ], 
    "rhythmic": "菩薩蠻"
  }, 
  {
    "author": "陳克", 
    "paragraphs": [
      "曲陌春風，誰家姊妹同牆看。", 
      "映花烘暖。", 
      "困入茸茸眼。", 
      "細馬輕衫，倚醉偷回面。", 
      "垂楊轉。", 
      "墜鞭揮扇。", 
      "白地肝腸斷。"
    ], 
    "rhythmic": "點絳脣"
  }, 
  {
    "author": "陳克", 
    "paragraphs": [
      "尋遍石亭春，黯黯暮山明滅。", 
      "竹外小溪深處，倚一枝寒月。", 
      "淡雲疏雨苦無情，得折便須折。", 
      "醉帽鳳鬟歸去，有餘香愁絕。"
    ], 
    "rhythmic": "好事近"
  }, 
  {
    "author": "陳克", 
    "paragraphs": [
      "柏舟高躅。", 
      "晚歲宜遐福。", 
      "門戶壯，疏湯沐。", 
      "青袍圍白髮。", 
      "端錦縹犀軸。", 
      "仙桂長，交柯卻映蟠桃熟。", 
      "縹緲長江曲。", 
      "入破□簫逐。", 
      "香霧滿，飛華屋。", 
      "玉鉤涼月掛，冰麝芙蓉馥。", 
      "千萬壽，酒中倒臥南山綠。"
    ], 
    "rhythmic": "千秋歲", 
    "tags": [
      "長江"
    ]
  }, 
  {
    "author": "陳克", 
    "paragraphs": [
      "禁瘮餘寒酒半醒。", 
      "蒲萄力軟被愁侵。", 
      "鯉魚不寄江南信，綠盡菖蒲春水深。", 
      "疑夢斷，愴離襟。", 
      "重簾復幕靜愔愔。", 
      "赤闌干外梨花雨，還是去年寒食心。"
    ], 
    "rhythmic": "鷓鴣天"
  }, 
  {
    "author": "陳克", 
    "paragraphs": [
      "芳樹陰陰脫晚紅。", 
      "餘香不斷玉釵風。", 
      "簿情夫婿花相似，一片西飛一片東。", 
      "金翡翠，繡芙蓉。", 
      "從教纖媚笑牀空。", 
      "揉藍衫子休無賴，只與離人結短封。"
    ], 
    "rhythmic": "鷓鴣天"
  }, 
  {
    "author": "陳克", 
    "paragraphs": [
      "小市橋彎更向東。", 
      "便門長記舊相逢。", 
      "踏青會散鞦韆下，鬢影衣香怯晚風。", 
      "悲往事，向孤鴻。", 
      "斷腸腸斷舊情濃。", 
      "梨花院落黃茅店，繡被春寒此夜同。"
    ], 
    "rhythmic": "鷓鴣天"
  }, 
  {
    "author": "陳克", 
    "paragraphs": [
      "粉牆丹柱柳絲中。", 
      "簾箔輕明花影重。", 
      "午醉醒來一面風。", 
      "綠匆匆。", 
      "幾顆櫻桃葉底紅。"
    ], 
    "rhythmic": "豆葉黃・憶王孫"
  }, 
  {
    "author": "陳克", 
    "paragraphs": [
      "樹頭初日鵓鳩鳴。", 
      "野店山橋新雨晴。", 
      "短褐無泥竹杖輕。", 
      "水泠泠。", 
      "梅片飛時春草青。"
    ], 
    "rhythmic": "豆葉黃・憶王孫"
  }, 
  {
    "author": "陳克", 
    "paragraphs": [
      "鞦韆人散小庭空。", 
      "麝冷燈昏愁殺儂。", 
      "獨有閒階兩袖風。", 
      "月朧朧。", 
      "一樹梨花細雨中。"
    ], 
    "rhythmic": "豆葉黃・憶王孫"
  }, 
  {
    "author": "陳克", 
    "paragraphs": [
      "柳外東風不滿旗。", 
      "青裾白麪出疏籬。", 
      "㬠來打鼓儂吹笛，催送兒郎踏浪飛。", 
      "傾兩耳，鬥雙螭。", 
      "家家春酒瀉尖泥。", 
      "儂今已是滄浪客，莫向尊前唱教池。"
    ], 
    "rhythmic": "鷓鴣天"
  }, 
  {
    "author": "陳克", 
    "paragraphs": [
      "罨畫溪頭春水生。", 
      "銅官山外夕陽明。", 
      "暖風無力小舟橫。", 
      "萬事悠悠生處熟，三杯兀兀醉時醒。", 
      "杏花楊柳更多情。"
    ], 
    "rhythmic": "浣溪沙"
  }, 
  {
    "author": "陳克", 
    "paragraphs": [
      "橋北橋南新雨晴。", 
      "柳邊花底暮寒輕。", 
      "萬家燈火照溪明。", 
      "鳧舄差池官事了，木山彩錯市人驚。", 
      "街頭酒賤唱歌聲。"
    ], 
    "rhythmic": "浣溪沙"
  }, 
  {
    "author": "陳克", 
    "paragraphs": [
      "閬風玄圃。", 
      "陽羨溪頭山好處。", 
      "鬱鬱蔥蔥。", 
      "勝日尊罍笑語中。", 
      "十分芳酒。", 
      "鶴髮初生千萬壽。", 
      "樂事年年。", 
      "弟勸兄酬阿母前。"
    ], 
    "rhythmic": "減字木蘭花"
  }, 
  {
    "author": "陳克", 
    "paragraphs": [
      "老屋風悲脫葉，枯城月破浮煙。", 
      "誰人慘慘把憂端。", 
      "蠻歌犯星起，重覺在天邊。", 
      "秋色巧摧愁鬢，夜寒偏著詩肩。", 
      "不知桂影爲誰圓。", 
      "何須照牀裏，終是一人眠。"
    ], 
    "rhythmic": "臨江仙"
  }, 
  {
    "author": "陳克", 
    "paragraphs": [
      "枕邊清血。", 
      "夢好離腸切。", 
      "笑倚柳條同挽結。", 
      "滿眼河橋煙月。", 
      "鶯啼新曉璁瓏。", 
      "羅窗寂寞春空。", 
      "只許夢魂相近，此生枉是相逢。"
    ], 
    "rhythmic": "清平樂"
  }, 
  {
    "author": "陳克", 
    "paragraphs": [
      "白苧吳儂紅頰兒。", 
      "行歌半是使君詩。", 
      "山茶處處春猶淺，燈市人人夜不歸。", 
      "拚劇飲，莫相違。", 
      "皇恩往往下丹墀。", 
      "揮毫卻對蓮花炬，憶著蘋洲秉燭時。"
    ], 
    "rhythmic": "鷓鴣天"
  }, 
  {
    "author": "陳克", 
    "paragraphs": [
      "午夜添紅蠟，分曹立翠娥。", 
      "觥籌寂寂斷經過。", 
      "誰料綺叢香裏、是銀河。", 
      "老去空髯戟，愁來奈臉波。", 
      "一杯如此斷腸何。", 
      "枉殺兩人心事、只聞歌。"
    ], 
    "rhythmic": "南歌子"
  }, 
  {
    "author": "陳克", 
    "paragraphs": [
      "獻鯉榮今日，憑熊瑞此邦。", 
      "年年壽酒樂城隍。", 
      "共道使君椿樹、似甘棠。", 
      "歌舞重城曉，從容燕席涼。", 
      "不須蘇合與都樑。", 
      "風外荷花無數、是爐香。"
    ], 
    "rhythmic": "南歌子"
  }, 
  {
    "author": "陳克", 
    "paragraphs": [
      "北固煙中寺，西津雨後山。", 
      "看公英氣兩眉間。", 
      "如在林霏、江月襲人寒。", 
      "展翼聲名久，佔熊福艾全。", 
      "風流不是地行仙。", 
      "好去鞭笞鸞鳳、紫微天。"
    ], 
    "rhythmic": "南歌子"
  }, 
  {
    "author": "陳克", 
    "paragraphs": [
      "雲裏千山暖，溪頭八月涼。", 
      "華簪靄靄待萱堂。", 
      "羨子懷中雙橘、半青黃。", 
      "老去齊眉案，閒來坦腹牀。", 
      "相如何日從長楊。", 
      "慚愧年年高會、索檳榔。"
    ], 
    "rhythmic": "南歌子"
  }, 
  {
    "author": "陳克", 
    "paragraphs": [
      "勝日萱庭小，西風橘柚長。", 
      "天憐扇枕綵衣郎。", 
      "乞與淡雲纖月、十分涼。", 
      "瀲灩三危霧，氤氳百濯香。", 
      "年來椿樹更蒼蒼。", 
      "不用藍橋辛苦、搗玄霜。"
    ], 
    "rhythmic": "南歌子"
  }, 
  {
    "author": "陳克", 
    "paragraphs": [
      "畫幛經梅潤，羅衣尚麥寒。", 
      "古苔蒼石綠句欄。", 
      "簾外映花新竹、兩三竿。", 
      "蠢蠢吳蠶臥，娉娉楚女閒。", 
      "紅陰角子共嘗酸。", 
      "腸斷個儂憨態、小眉彎。"
    ], 
    "rhythmic": "南歌子"
  }, 
  {
    "author": "陳克", 
    "paragraphs": [
      "看月憑肩棖，嬌春枕臂眠。", 
      "不盡花絮夜來寒。", 
      "帳底濃香殘夢、更纏綿。", 
      "起晚籠鶯怪，妝遲繡伴牽。", 
      "聲聲催喚藥欄邊。", 
      "整髻收裙無力、上鞦韆。"
    ], 
    "rhythmic": "南歌子"
  }, 
  {
    "author": "陳克", 
    "paragraphs": [
      "越羅巧畫春山疊。", 
      "個裏融香雪。", 
      "滿身空翠不勝寒。", 
      "恰似那回偷印、小眉山。", 
      "青驄油壁西陵下。", 
      "彷彿當時話。", 
      "而今眼底是高唐。", 
      "拂拂淡雲疏雨、斷人腸。"
    ], 
    "rhythmic": "虞美人"
  }, 
  {
    "author": "朱敦復", 
    "paragraphs": [
      "尚志服事跛神仙。", 
      "辛勤了、萬千般。", 
      "一朝身死入黃泉。", 
      "至誠地、哭皇天。", 
      "旁人苦苦叩玄言。", 
      "不免得、告諸賢。", 
      "禁法蠍兒不曾傳。", 
      "吃畜生、四十年。"
    ], 
    "rhythmic": "雙燕兒"
  }, 
  {
    "author": "朱敦儒", 
    "paragraphs": [
      "肩拍洪崖，手攜子晉，夢裏暫辭塵宇。", 
      "高步層霄，俯人間如許。", 
      "算蝸戰、多少功名，問蟻聚、幾回今古。", 
      "度銀潢、展盡參旗，桂花澹，月飛去。", 
      "天風緊，玉樓斜，舞萬女霓袖，光搖金縷。", 
      "明廷宴闋，倚青冥回顧。", 
      "過瑤池、重借雙成，就楚岫、更邀巫女。", 
      "轉雲車、指點虛無，引蓬萊路。"
    ], 
    "rhythmic": "聒龍謠"
  }, 
  {
    "author": "朱敦儒", 
    "paragraphs": [
      "憑月攜簫，溯空秉羽，夢踏絳霄仙去。", 
      "花冷街榆，悄中天風露。", 
      "並真官、蕊佩芬芳，望帝所、紫雲容與。", 
      "享鈞天、九奏傳觴，聽龍嘯，看鶯舞。", 
      "驚塵世，悔平生，嘆萬感千恨，誰憐深素。", 
      "羣仙念我，好人間難住。", 
      "勸阿母、偏與金桃，教酒星、剩斟瓊醑。", 
      "醉歸時、手授丹經，指長生路。"
    ], 
    "rhythmic": "聒龍謠"
  }, 
  {
    "author": "朱敦儒", 
    "paragraphs": [
      "故國當年得意，射麋上苑，走馬長楸。", 
      "對匆匆佳氣，赤縣神州。", 
      "好景何曾虛過，勝友是處相留。", 
      "向伊川雪夜，洛浦花朝，占斷狂遊。", 
      "胡塵卷地，南走炎荒，曳裾強學應劉。", 
      "空漫說、螭蟠龍臥，誰取封侯。", 
      "塞雁年年北去，蠻江日日西流。", 
      "此生老矣，除非春夢，重到東周。"
    ], 
    "rhythmic": "雨中花・夜行船"
  }, 
  {
    "author": "朱敦儒", 
    "paragraphs": [
      "當年五陵下，結客佔春遊。", 
      "紅纓翠帶，談笑跋馬水西頭。", 
      "落日經過桃葉，不管插花歸去，小袖挽人留。", 
      "換酒春壺碧，脫帽醉青樓。", 
      "楚雲驚，隴水散，兩漂流。", 
      "如今憔悴，天涯何處可消憂。", 
      "長揖飛鴻舊月。", 
      "不知今夕煙水，都照幾人愁。", 
      "有淚看芳草，無路認西州。"
    ], 
    "rhythmic": "水調歌頭"
  }, 
  {
    "author": "朱敦儒", 
    "paragraphs": [
      "白日去如箭，達者惜分陰。", 
      "問君何苦，長抱冰炭利名心。", 
      "冀望封侯一品，僥倖昇仙三島，不死解燒金。", 
      "聽取百年曲，三嘆有遺音。", 
      "會良朋，逢美景，井頻斟。", 
      "昔人已矣，松下泉底不如今。", 
      "幸遇重陽佳節，高處紅萸黃菊，好把醉鄉尋。", 
      "澹澹飛鴻沒，千古共銷魂。"
    ], 
    "rhythmic": "水調歌頭"
  }, 
  {
    "author": "朱敦儒", 
    "paragraphs": [
      "偏賞中秋月，從古到如今。", 
      "金風玉露相間，別做一般清。", 
      "是處簾櫳爭卷，誰家管絃不動，樂世足歡情。", 
      "莫指關山路，空使翠蛾顰。", 
      "水精盤，鱸魚膾，點新橙。", 
      "鵝黃酒暖，纖手傳杯任頻斟。", 
      "須惜曉參橫後，直到來年今夕，十二數虧盈。", 
      "未必來年看，得似此回明。"
    ], 
    "rhythmic": "水調歌頭"
  }, 
  {
    "author": "朱敦儒", 
    "paragraphs": [
      "平生看明月，西北有高樓。", 
      "如今羈旅，常嘆茅屋暗悲秋。", 
      "聞說吳淞江上，有個垂虹亭好，結友漾輕舟。", 
      "記得蓬萊路，端是舊曾遊。", 
      "趁黃鵠，湖影亂，海光浮。", 
      "絕塵勝處，合是不數白蘋洲。", 
      "何物陶朱張翰，勸汝橙齏鱸膾，交錯獻還酬。", 
      "寄語梅仙道，來歲肯同不。"
    ], 
    "rhythmic": "水調歌頭"
  }, 
  {
    "author": "朱敦儒", 
    "paragraphs": [
      "天宇著垂象，日月共迴旋。", 
      "因何明月，偏被指點古來傳。", 
      "浪語修成七寶，漫說霓裳九奏，阿姊最嬋娟。", 
      "憤激書青奏，伏願聽臣言。", 
      "詔六丁，驅狡兔，屏癡蟾。", 
      "移根老桂，種在歷歷白榆邊。", 
      "深鎖廣寒宮殿，不許姮娥歌舞，按次守星躔。", 
      "永使無虧缺，長對日團圓。"
    ], 
    "rhythmic": "水調歌頭"
  }, 
  {
    "author": "朱敦儒", 
    "paragraphs": [
      "中秋一輪月，只和舊青冥。", 
      "都緣人意，須道今夕別般明。", 
      "是處登臨開宴，爭看吳歌楚舞，沈醉倒金尊。", 
      "各自心中事，悲樂幾般情。", 
      "燭摧花，鶴警露，忽三更。", 
      "舞茵未卷，玉繩低轉便西傾。", 
      "認取眼前流景，試看月歸何處，因甚有虧盈。", 
      "我自闔門睡，高枕笑浮生。"
    ], 
    "rhythmic": "水調歌頭"
  }, 
  {
    "author": "朱敦儒", 
    "paragraphs": [
      "春寒未定。", 
      "是欲近清明，雨斜風橫。", 
      "深閉朱門，盡日柳搖金井。", 
      "年光自趁飛花緊。", 
      "奈幽人、雪添雙鬢。", 
      "謝山攜妓，黃壚貰酒，舊愁慵整。", 
      "念壯節、漂零未穩。", 
      "負九江風笛，五湖煙艇。", 
      "起舞悲歌，淚眼自看清影。", 
      "新鶯又向愁時聽。", 
      "把人間、如夢深省。", 
      "舊溪鶴在，尋雲弄水，是事休問。"
    ], 
    "rhythmic": "桂枝香"
  }, 
  {
    "author": "朱敦儒", 
    "paragraphs": [
      "放船千里凌波去。", 
      "略爲吳山留顧。", 
      "雲屯水府，濤隨神女，九江東注。", 
      "北客翩然，壯心偏感，年華將暮。", 
      "念伊嵩舊隱，巢由故友，南柯夢、遽如許。", 
      "回首妖氛未掃，問人間、英雄何處。", 
      "奇謀報國，可憐無用，塵昏白羽。", 
      "鐵鎖橫江，錦帆衝浪，孫郎良苦。", 
      "但求敲桂棹，悲吟樑父，淚流如雨。"
    ], 
    "rhythmic": "水龍吟"
  }, 
  {
    "author": "朱敦儒", 
    "paragraphs": [
      "曉來極目同雲，曖空降雪花零亂。", 
      "平生塵想，老來俗狀，都齊驚散。", 
      "玉鳳凌霄，素虯橫海，一杯相勸。", 
      "任霓裳學舞，梅妝作面，終不似、天裁翦。", 
      "正是年華美滿。", 
      "鬥迎春、巧飛釵燕。", 
      "衝寒醉眼，倚空長揖，羣仙笑粲。", 
      "說道瑤池，有人來報，西真開宴。", 
      "便爭回蕊佩，高馳羽駕，卷東風轉。"
    ], 
    "rhythmic": "水龍吟"
  }, 
  {
    "author": "朱敦儒", 
    "paragraphs": [
      "見梅驚笑，問經年何處，收香藏白。", 
      "似語如愁，卻問我、何苦紅塵久客。", 
      "觀裏栽桃，仙家種杏，到處成疏隔。", 
      "千林無伴，澹然獨傲霜雪。", 
      "且與管領春回，孤標爭肯接、雄蜂雌蝶。", 
      "豈是無情，知受了、多少淒涼風月。", 
      "寄驛人遙，和羹心在，忍使芳塵歇。", 
      "東風寂寞，可憐誰爲攀折。"
    ], 
    "rhythmic": "念奴嬌"
  }, 
  {
    "author": "朱敦儒", 
    "paragraphs": [
      "插天翠柳，被何人，推上一輪明月。", 
      "照我藤牀涼似水，飛入瑤臺瓊闕。", 
      "霧冷笙簫，風輕環佩，玉鎖無人掣。", 
      "閒雲收盡，海光天影相接。", 
      "誰信有藥長生，素娥新煉就、飛霜凝雪。", 
      "打碎珊瑚，爭似看、仙桂扶疏橫絕。", 
      "洗盡凡心，滿身清露，冷浸蕭蕭發。", 
      "明朝塵世，記取休向人說。"
    ], 
    "rhythmic": "念奴嬌"
  }, 
  {
    "author": "朱敦儒", 
    "paragraphs": [
      "晚涼可愛，是黃昏人靜，風生蘋葉。", 
      "誰作秋聲穿細柳，初聽寒蟬悽切。", 
      "旋採芙蓉，重薰瀋水，暗裏香交徹。", 
      "拂開冰簟，小牀獨臥明月。", 
      "老來應免多情，還因風景好，愁腸重結。", 
      "可惜良宵人不見，角枕蘭衾虛設。", 
      "宛轉無眠，起來閒步，露草時明滅。", 
      "銀河西去，畫樓殘角嗚咽。"
    ], 
    "rhythmic": "念奴嬌"
  }, 
  {
    "author": "朱敦儒", 
    "paragraphs": [
      "老來可喜，是歷遍人間，諳知物外。", 
      "看透虛空，將恨海愁山，一時挼碎。", 
      "免被花迷，不爲酒困，到處惺惺地。", 
      "飽來覓睡，睡起逢場作戲。", 
      "休說古往今來，乃翁心裏，沒許多般事。", 
      "也不蘄仙不佞佛，不學棲棲孔子。", 
      "懶共賢爭，從教他笑，如此只如此。", 
      "雜劇打了，戲衫脫與呆底。"
    ], 
    "rhythmic": "念奴嬌"
  }, 
  {
    "author": "朱敦儒", 
    "paragraphs": [
      "素秋天氣，是登山臨水，昔人悲處。", 
      "我遇清時無個事，好約鶯遷鴻翥。", 
      "旋整蘭舟，多攜芳醞，笑裏輕帆舉。", 
      "松江纜月，望雲飛棹延佇。", 
      "別乘文雅風流，新詞光萬丈，珠連錦聚。", 
      "恨不同遊，指浩渺、玉宇瓊樓相付。", 
      "桂子收香，蟾輝採露，暫輟尊前舞。", 
      "絲囊封寄，倩他雙翠銜去。"
    ], 
    "rhythmic": "念奴嬌"
  }, 
  {
    "author": "朱敦儒", 
    "paragraphs": [
      "臘回春近，正日添宮線，香傳梅驛。", 
      "玉律冰壺此際顯，天與奇才英識。", 
      "貫日孤忠，凌雲獨志，曾展迴天力。", 
      "功名由命，等閒卻鎩鸞翮。", 
      "誰信夫子如今，眠雲情意穩，風塵機息。", 
      "邂逅初心得計處，伊水鷗閒波碧。", 
      "但恐天教，經綸緣在，未遂紫煙客。", 
      "君王圖舊，看公歸覲京國。"
    ], 
    "rhythmic": "念奴嬌"
  }, 
  {
    "author": "朱敦儒", 
    "paragraphs": [
      "放船縱棹，趁吳江風露，平分秋色。", 
      "帆卷垂虹波面冷，初落蕭蕭楓葉。", 
      "萬頃琉璃，一輪金鑑，與我成三客。", 
      "碧空寥闊，瑞星銀漢爭白。", 
      "深夜悄悄魚龍，靈旗收暮靄，天光相接。", 
      "瑩澈乾坤，全放出、疊玉層冰宮闕。", 
      "洗盡凡心，相忘塵世，夢想都銷歇。", 
      "胸中雲海，浩然猶浸明月。"
    ], 
    "rhythmic": "念奴嬌"
  }, 
  {
    "author": "朱敦儒", 
    "paragraphs": [
      "枕海山橫，陵江潮去，雉堞秋風殘照。", 
      "閒尋桂子，試聽菱歌，湖上晚來涼好。", 
      "幾處蘭舟，採蓮遊女，歸去隔花相惱。", 
      "奈長安不見，劉郎已老，暗傷懷抱。", 
      "誰信得、舊日風流，如今憔悴，換卻五陵年少。", 
      "逢花倒趓，遇酒堅辭，常是懶歌慵笑。", 
      "除奉天威，掃平狂虜，整頓乾坤都了。", 
      "共赤松攜手，重騎明月，再遊蓬島。"
    ], 
    "rhythmic": "蘇武慢"
  }, 
  {
    "author": "朱敦儒", 
    "paragraphs": [
      "折芙蓉弄水，動玉佩、起秋風。", 
      "正柳外閒雲，溪頭澹月，映帶疏鍾。", 
      "人間厭謫墮久，恨霓旌未返碧樓空。", 
      "且與時人度日，自憐懷抱誰同。", 
      "當時種玉五雲東。", 
      "露冷夜耕龍。", 
      "念瑞草成畦，瓊疏未採，塵染衰容。", 
      "誰知素心未已，望清都絳闕有無中。", 
      "寂寞歸來隱几，夢聽帝樂衝融。"
    ], 
    "rhythmic": "木蘭花慢"
  }, 
  {
    "author": "朱敦儒", 
    "paragraphs": [
      "指榮河峻嶽，鎖胡塵、幾經秋。", 
      "嘆故苑花空，春遊夢冷，萬斛堆愁。", 
      "簪纓散、關塞阻，恨難尋杏館覓瓜疇。", 
      "悽慘年來歲往，斷鴻去燕悠悠。", 
      "拘幽。", 
      "化碧海西頭。", 
      "劍履問誰收。", 
      "但易水歌傳，子山賦在，青史名留。", 
      "吾曹鏡中看取，且狂歌載酒古揚州。", 
      "休把霜髯老眼，等閒清淚空流。"
    ], 
    "rhythmic": "木蘭花慢"
  }, 
  {
    "author": "朱敦儒", 
    "paragraphs": [
      "今年生日，慶一百省歲。", 
      "喜趁燒燈作歡會。", 
      "問先生有甚，陰德神丹，霜雪裏、鶴在青松相似。", 
      "總無奇異處，只是天然，冷澹尋常舊家計。", 
      "探袖弄明珠，滿眼兒孫，一壺酒、□向花間長醉。", 
      "且落魄、裝個老人星，共野叟行歌，太平時世。"
    ], 
    "rhythmic": "洞仙歌"
  }, 
  {
    "author": "朱敦儒", 
    "paragraphs": [
      "風流老峭，負不羣奇表。", 
      "彈指超凡怎由教。", 
      "把俗儒故紙，推向一邊，三界外、尋得一場好笑。", 
      "塵緣無處趓，應見宰官，苦行公心衆難到。", 
      "這功名富貴，有也尋常，管做得、越古超今神妙。", 
      "待接得、衆生總成佛，向酒肆淫房，再逞年少。"
    ], 
    "rhythmic": "洞仙歌"
  }, 
  {
    "author": "朱敦儒", 
    "paragraphs": [
      "何人不愛，是江梅紅綻。", 
      "雪野寒空凍雲晚。", 
      "照清溪綽約，粉豔先春，包絳萼、姑射冰肌自暖。", 
      "上林花萬品，都借風流，國色天香任欣羨。", 
      "共素娥青女，一笑相逢，人不見、悄悄霜宮月殿。", 
      "想乘雲、是在玉皇前，粲蕊佩明璫，侍清都燕。"
    ], 
    "rhythmic": "洞仙歌"
  }, 
  {
    "author": "朱敦儒", 
    "paragraphs": [
      "鵬海風波，鶴巢雲水，夢殘身寄塵寰。", 
      "老來窮健，無悶也無歡。", 
      "隨分飢餐困睡，渾忘了、秋熱春寒。", 
      "清平世，閒人自在，乘興訪溪山。", 
      "漁竿。", 
      "要老伴，浮江載酒，艤棹觀瀾。", 
      "倩輕鷗假道，白鷺隨軒。", 
      "直到垂虹亭上，驚怪我、卻做仙官。", 
      "中秋月，披襟四顧，不似在人間。"
    ], 
    "rhythmic": "滿庭芳"
  }, 
  {
    "author": "朱敦儒", 
    "paragraphs": [
      "花滿金盆，香凝碧帳，小樓曉日飛光。", 
      "有人相伴，開鏡點新妝。", 
      "臉嫩瓊肌著粉，眉峯秀、波眼宜長。", 
      "雲鬟就，玉纖濺水，輕笑換明璫。", 
      "檀郎。", 
      "猶恣意，高敧鳳枕，慵下銀牀。", 
      "問今日何處，鬥草尋芳。", 
      "不管餘酲未解，扶頭酒、親捧瑤觴。", 
      "催人起，雕鞍翠幰，乘露看姚黃。"
    ], 
    "rhythmic": "滿庭芳"
  }, 
  {
    "author": "朱敦儒", 
    "paragraphs": [
      "竹翠陰森，寒泉浸、幾峯奇石。", 
      "銷畏日、溪蒲呈秀，水蕉供碧。", 
      "筠簟平鋪光欲動，紗裯高掛空無色。", 
      "似月明、蘋葉起秋風，瀟湘白。", 
      "不敢笑，紅塵客。", 
      "爭肯羨，神仙宅。", 
      "且披襟脫帽，自適其適。", 
      "靖節窗風猶有待，本初朔飲非長策。", 
      "怎似我、心閒便清涼，無南北。"
    ], 
    "rhythmic": "滿江紅"
  }, 
  {
    "author": "朱敦儒", 
    "paragraphs": [
      "吳越東風起，江南路，芳草綠爭春。", 
      "倚危樓縱目，繡簾初卷，扇邊寒減，竹外花明。", 
      "看西湖、畫船輕泛水，茵幄穩臨津。", 
      "嬉遊伴侶，兩兩攜手，醉回別浦，歌遏南雲。", 
      "有客愁如海，江山異，舉目暗覺傷神。", 
      "空想故園池閣，卷地煙塵。", 
      "但且恁、痛飲狂歌，欲把恨懷開解，轉更銷魂。", 
      "只是皺眉彈指，冷過黃昏。"
    ], 
    "rhythmic": "風流子", 
    "tags": [
      "西湖"
    ]
  }, 
  {
    "author": "朱敦儒", 
    "paragraphs": [
      "嵩高維嶽，圖書之淵，西都二室三川。", 
      "神鼎定金，麟符刻玉，英靈未稱河山。", 
      "誰再整乾坤。", 
      "是挺生真主，浴日開天。", 
      "御歸樑苑，駕回汾水鳳樓閒。", 
      "昇平運屬當千。", 
      "眷凝旒暇日，西顧依然。", 
      "銀漢詔虹，瑤臺賜碧，一新瑞氣祥煙。", 
      "重到帝居前。", 
      "怪鵲橋龍闕，飛下人間。", 
      "父老歡呼，翠華來也太平年。"
    ], 
    "rhythmic": "望海潮"
  }, 
  {
    "author": "朱敦儒", 
    "paragraphs": [
      "紅爐圍錦，翠幄盤雕，樓前萬里同雲。", 
      "青雀窺窗，來報瑞雪紛紛。", 
      "開簾放教飄灑，度華筵、飛入金尊。", 
      "鬥迎面，看美人呵手，旋浥羅巾。", 
      "莫說梁園往事，休更羨、越溪訪戴幽人。", 
      "此日西湖真境，聖治中興。", 
      "直須聽歌按舞，任留香、滿酌杯深。", 
      "最好是，賀豐年、天下太平。"
    ], 
    "rhythmic": "勝勝慢・聲聲慢", 
    "tags": [
      "西湖"
    ]
  }, 
  {
    "author": "朱敦儒", 
    "paragraphs": [
      "遠尋花。", 
      "正風亭霽雨，煙浦移沙。", 
      "緩提金勒，路擁桃葉香車。", 
      "憑高帳飲，照羽觴、晚日橫斜。", 
      "六朝浪語繁華。", 
      "山圍故國，綺散餘霞。", 
      "無奈尊前萬里客，嘆人今何在，身老天涯。", 
      "壯心零落，怕聽疊鼓摻撾。", 
      "江浮醉眼，望浩渺、空想靈槎。", 
      "曲終淚溼琵琶。", 
      "誰扶上馬，不省還家。"
    ], 
    "rhythmic": "芰荷香"
  }, 
  {
    "author": "朱敦儒", 
    "paragraphs": [
      "七十衰翁，告老歸來，放懷縱心。", 
      "念聚星高宴，圍紅盛集，如何著得，華髮陳人。", 
      "勉意追隨，強顏陪奉，費力勞神恐未真。", 
      "君休怪，近頻辭雅會，不是無情。", 
      "巖扃。", 
      "舊菊猶存。", 
      "更鬆偃、梅疏新種成。", 
      "愛靜窗明幾，焚香宴坐，閒調綠綺，默誦黃庭。", 
      "蓮社輕輿，雪溪小棹，有興何妨尋弟兄。", 
      "如今且，趓花迷酒困，心跡雙清。"
    ], 
    "rhythmic": "沁園春"
  }, 
  {
    "author": "朱敦儒", 
    "paragraphs": [
      "憑高望遠，雲斷路迷，山簇暮寒悽緊。", 
      "蘭菊如斯，燕子怎知秋盡。", 
      "想閨中、錦換新翻暈。", 
      "自解佩匆匆散後，鴛鴦到今難問。", 
      "只得愁成病。", 
      "是悔上瑤臺，誤留金枕。", 
      "不忍相忘，萬里再尋音信。", 
      "奈飄風、不許蓬萊近。", 
      "又一番、凍雨淒涼，送歸鴻成陣。"
    ], 
    "rhythmic": "卜算子慢"
  }, 
  {
    "author": "朱敦儒", 
    "paragraphs": [
      "夜飲西真洞。", 
      "羣仙驚戲弄。", 
      "素娥傳酒袖凌風，送送送。", 
      "吸盡金波，醉朝天闕，鬥班星拱。", 
      "碧簡承新寵。", 
      "紫微恩露重。", 
      "忽然推枕草堂空。", 
      "夢夢夢。", 
      "帳冷衾寒，月斜燈暗，畫樓鍾動。"
    ], 
    "rhythmic": "醉春風"
  }, 
  {
    "author": "朱敦儒", 
    "paragraphs": [
      "宴闋。", 
      "散津亭鼓吹扁舟發。", 
      "離魂黯、隱隱陽關徹。", 
      "更風愁雨細添悽切。", 
      "恨結。", 
      "嘆良朋雅會輕離訣。", 
      "一年價、把酒風花月。", 
      "便山遙水遠分吳越。", 
      "書倩雁，夢借蝶。", 
      "重相見、且把歸期說。", 
      "只愁到他日，彼此萍蹤別。", 
      "總難如、前會時節。"
    ], 
    "rhythmic": "踏歌"
  }, 
  {
    "author": "朱敦儒", 
    "paragraphs": [
      "溪清水淺，月朧煙澹，玉破梅梢未遍。", 
      "橫枝依約影如無，但風裏、空香數點。", 
      "乘風欲去，凌波難住，誰見紅愁粉怨。", 
      "夜深青女溼微霜，暗香散、廣寒宮殿。"
    ], 
    "rhythmic": "鵲橋仙"
  }, 
  {
    "author": "朱敦儒", 
    "paragraphs": [
      "今年冬後，黃花初綻。", 
      "莫怪時光較晚。", 
      "曉來玉露浥芳叢，瑩秀色、無塵到眼。", 
      "支筇駐屐，徘徊籬畔。", 
      "弄酌金盃自泛。", 
      "須添羅幕護風霜，要留與、疏梅相見。"
    ], 
    "rhythmic": "鵲橋仙"
  }, 
  {
    "author": "朱敦儒", 
    "paragraphs": [
      "姮娥怕鬧，銀蟾傳令，且與遮鸞翳鳳。", 
      "直須人睡俗塵清，放雲漢、冰輪徐動。", 
      "山翁散發，披衣松下，琴奏瑤池三弄。", 
      "曲終鶴警露華寒，笑濁世、饒伊做夢。"
    ], 
    "rhythmic": "鵲橋仙"
  }, 
  {
    "author": "朱敦儒", 
    "paragraphs": [
      "攜琴寄鶴，辭山別水，乘興隨雲做客。", 
      "囊中欲試紫金丹，待點化、鸞紅鳳碧。", 
      "誰知到此，玉梯無路，天上難通消息。", 
      "不如卻趁白雲歸，免誤使、山英掃跡。"
    ], 
    "rhythmic": "鵲橋仙"
  }, 
  {
    "author": "朱敦儒", 
    "paragraphs": [
      "竹西散策，花陰圍坐，可恨來遲幾日。", 
      "披香不覺玉壺空，破酒面、飛紅半溼。", 
      "悲歌醉舞，九人而已，總是天涯倦客。", 
      "東風吹淚故園春，問我輩、何時去得。"
    ], 
    "rhythmic": "鵲橋仙"
  }, 
  {
    "author": "朱敦儒", 
    "paragraphs": [
      "白鷗欲下，金魚不去，圓葉低開蕙帳。", 
      "輕風冷露夜深時，獨自個、凌波直上。", 
      "幽闌共晚，明璫難寄，塵世教誰將傍。", 
      "會尋織女趁靈槎，泛舊路、銀河萬丈。"
    ], 
    "rhythmic": "鵲橋仙"
  }, 
  {
    "author": "朱敦儒", 
    "paragraphs": [
      "西子溪頭春到也，大家追趁芳菲。", 
      "盤雕翦錦換障泥。", 
      "花添金鑿落，風展玉東西。", 
      "先探誰家梅最早，雪兒桂子同攜。", 
      "別翻舞袖按新詞。", 
      "從今排日醉，醉過牡丹時。"
    ], 
    "rhythmic": "臨江仙"
  }, 
  {
    "author": "朱敦儒", 
    "paragraphs": [
      "堪笑一場顛倒夢，元來恰似浮雲。", 
      "塵勞何事最相親。", 
      "今朝忙到夜，過臘又逢春。", 
      "流水滔滔無住處，飛光忽忽西沈。", 
      "世間誰是百年人。", 
      "箇中須著眼，認取自家身。"
    ], 
    "rhythmic": "臨江仙"
  }, 
  {
    "author": "朱敦儒", 
    "paragraphs": [
      "直自鳳凰城破後，掰釵破鏡分飛。", 
      "天涯海角信音稀。", 
      "夢迴遼海北，魂斷玉關西。", 
      "月解重圓星解聚，如何不見人歸。", 
      "今春還聽杜鵑蹄。", 
      "年年看塞雁，一十四番回。"
    ], 
    "rhythmic": "臨江仙"
  }, 
  {
    "author": "朱敦儒", 
    "paragraphs": [
      "最好中秋秋夜月，常時易雨多陰。", 
      "難逢此夜更無雲。", 
      "玉輪飛碧落，銀幕換層城。", 
      "桂子香濃凝瑞露，中興氣象分明。", 
      "酒樓燈市管絃聲。", 
      "今宵誰肯睡，醉看曉參橫。"
    ], 
    "rhythmic": "臨江仙"
  }, 
  {
    "author": "朱敦儒", 
    "paragraphs": [
      "生長西都逢化日，行歌不記流年。", 
      "花間相過酒家眠。", 
      "乘風遊二室，弄雪過三川。", 
      "莫笑衰容雙鬢改，自家風味依然。", 
      "碧潭明月水中天。", 
      "誰閒如老子，不肯作神仙。"
    ], 
    "rhythmic": "臨江仙"
  }, 
  {
    "author": "朱敦儒", 
    "paragraphs": [
      "紗帽籃輿青織蓋，兒孫從我嬉遊。", 
      "綠池紅徑雨初收。", 
      "穠桃偏會笑，細柳幾曾愁。", 
      "隨分盤筵供笑語，花間社酒新篘。", 
      "踏歌起舞醉方休。", 
      "陶潛能嘯傲，賀老最風流。"
    ], 
    "rhythmic": "臨江仙"
  }, 
  {
    "author": "朱敦儒", 
    "paragraphs": [
      "幾日春愁無意緒，拈金翦綵慵拈。", 
      "小樓終日怕憑闌。", 
      "一雙新淚眼，千里舊關山。", 
      "苦恨碧雲音信斷，只教徵雁空還。", 
      "早知盟約是虛言。", 
      "枉裁詩字錦，悔寄淚痕箋。"
    ], 
    "rhythmic": "臨江仙"
  }, 
  {
    "author": "朱敦儒", 
    "paragraphs": [
      "信取虛空無一物，箇中著甚商量。", 
      "風頭緊後白雲忙。", 
      "風元無去住，雲自沒行藏。", 
      "莫聽古人閒語話，終歸失馬亡羊。", 
      "自家腸肚自端詳。", 
      "一齊都打碎，放出大圓光。"
    ], 
    "rhythmic": "臨江仙"
  }, 
  {
    "author": "朱敦儒", 
    "paragraphs": [
      "草草園林作洛川。", 
      "碧宮紅塔借風煙。", 
      "雖無金谷花能笑，也有銅駝柳解眠。", 
      "春似舊，酒依前。", 
      "何妨倚杖雪垂肩。", 
      "五陵俠少今誰健，似我親逢建武年。"
    ], 
    "rhythmic": "鷓鴣天"
  }, 
  {
    "author": "朱敦儒", 
    "paragraphs": [
      "檢盡曆頭冬又殘。", 
      "愛他風雪忍他寒。", 
      "拖條竹杖家家酒，上個籃輿處處山。", 
      "添老大，轉癡頑。", 
      "謝天教我老來閒。", 
      "道人還了鴛鴦債，紙帳梅花醉夢間。"
    ], 
    "rhythmic": "鷓鴣天"
  }, 
  {
    "author": "朱敦儒", 
    "paragraphs": [
      "我是清都山水郎，天教懶慢帶疏狂。", 
      "曾批給露支風敕，累奏留雲借月章。", 
      "詩萬首，酒千觴，幾曾着眼看侯王？玉樓金闕慵歸去，且插梅花醉洛陽。"
    ], 
    "rhythmic": "鷓鴣天"
  }, 
  {
    "author": "朱敦儒", 
    "paragraphs": [
      "唱得梨園絕代聲。", 
      "前朝惟數李夫人。", 
      "自從驚破霓裳後，楚奏吳歌扇裏新。", 
      "秦嶂雁，越溪砧。", 
      "西風北客兩飄零。", 
      "尊前忽聽當時曲，側帽停杯淚滿巾。"
    ], 
    "rhythmic": "鷓鴣天"
  }, 
  {
    "author": "朱敦儒", 
    "paragraphs": [
      "曾爲梅花醉不歸。", 
      "佳人挽袖乞新詞。", 
      "輕紅遍寫鴛鴦帶，濃碧爭斟翡翠卮。", 
      "人已老，事皆非。", 
      "花前不飲淚沾衣。", 
      "如今但欲關門睡，一任梅花作雪飛。"
    ], 
    "rhythmic": "鷓鴣天"
  }, 
  {
    "author": "朱敦儒", 
    "paragraphs": [
      "畫舫東時洛水清。", 
      "別離心緒若爲情。", 
      "西風挹淚分攜後，十年長亭九夢君。", 
      "雲背水，雁回汀。", 
      "只應芳草見離魂。", 
      "前回共採芙蓉處，風自悽悽月自明。"
    ], 
    "rhythmic": "鷓鴣天"
  }, 
  {
    "author": "朱敦儒", 
    "paragraphs": [
      "竹粉吹香杏子丹。", 
      "試新紗帽紵衣寬。", 
      "日長几案琴書靜，地僻池塘鷗鷺閒。", 
      "尋汗漫，聽潺湲。", 
      "澹然心寄水雲間。", 
      "無人共酌鬆黃酒，時有飛仙暗往還。"
    ], 
    "rhythmic": "鷓鴣天"
  }, 
  {
    "author": "朱敦儒", 
    "paragraphs": [
      "至節先庚欲雪天。", 
      "玳筵圍錦帳青氈。", 
      "嫖姚副帥招佳客，太守高明別乘賢。", 
      "歌宛轉，舞蹁遷。", 
      "金釵十二擁嬋娟。", 
      "老人南極星邊住，也趁梅花聽管絃。"
    ], 
    "rhythmic": "鷓鴣天"
  }, 
  {
    "author": "朱敦儒", 
    "paragraphs": [
      "鳳燭星球初試燈。", 
      "冰輪輾破碧棱層。", 
      "來宵雖道十分滿，未必勝如此夜明。", 
      "留上客，換瑤觥。", 
      "任教樓外曉參橫。", 
      "春風從舊偏憐我，那更姮娥是故人。"
    ], 
    "rhythmic": "鷓鴣天"
  }, 
  {
    "author": "朱敦儒", 
    "paragraphs": [
      "通處靈犀一點真。", 
      "忺隨紫橐步紅茵，箇中自是神仙住，花作簾櫳玉作人。", 
      "偏澹靜，最尖新。", 
      "等閒舞雪振歌塵。", 
      "若教宋玉尊前見，應笑襄王夢裏尋。"
    ], 
    "rhythmic": "鷓鴣天"
  }, 
  {
    "author": "朱敦儒", 
    "paragraphs": [
      "天上人間酒最尊。", 
      "非甘非苦味通神。", 
      "一杯能變愁山色，三盞全迥冷谷春。", 
      "歡後笑，怒時瞋。", 
      "醒來不記有何因。", 
      "古時有個陶元亮，解道君當恕醉人。"
    ], 
    "rhythmic": "鷓鴣天"
  }, 
  {
    "author": "朱敦儒", 
    "paragraphs": [
      "有個仙人捧玉卮。", 
      "滿斟堅勸不須辭。", 
      "瑞龍透頂香難比，甘露澆心味更奇。", 
      "開道域，洗塵機。", 
      "融融天樂醉瑤池。", 
      "霓裳拽住君休去，待我醒時更一瓻。"
    ], 
    "rhythmic": "鷓鴣天"
  }, 
  {
    "author": "朱敦儒", 
    "paragraphs": [
      "不繫虛舟取性顛。", 
      "浮河泛海不知年。", 
      "乘風安用青帆引，逆浪何須錦纜牽。", 
      "雲薦枕，月鋪氈。", 
      "無朝無夜任橫眠。", 
      "太虛空裏知誰管，有個明官喚做天。"
    ], 
    "rhythmic": "鷓鴣天"
  }, 
  {
    "author": "朱敦儒", 
    "paragraphs": [
      "極目江湖水浸雲。", 
      "不堪回首洛陽春。", 
      "天津帳飲凌雲客，花市行歌絕代人。", 
      "穿繡陌，踏香塵。", 
      "滿城沈醉管絃聲。", 
      "如今遠客休惆悵，飽向皇都見太平。"
    ], 
    "rhythmic": "鷓鴣天"
  }, 
  {
    "author": "朱敦儒", 
    "paragraphs": [
      "老後人間無去處。", 
      "多謝碧桃留我住。", 
      "紅塵回步舊煙霞，清境開扉新院宇。", 
      "隱几日長香一縷。", 
      "風散飛花紅不聚。", 
      "眼前尋見自家春，罷問玉霄雲海路。"
    ], 
    "rhythmic": "木蘭花・玉樓春"
  }, 
  {
    "author": "朱敦儒", 
    "paragraphs": [
      "前日尋梅椒樣綴。", 
      "今日尋梅蜂已至。", 
      "乍開絳萼欲生香，略綻粉苞先有意。", 
      "古人今日升沈異。", 
      "定是江南無驛使。", 
      "自調絃管自開尊，笑把花枝花下醉。"
    ], 
    "rhythmic": "木蘭花・玉樓春"
  }, 
  {
    "author": "朱敦儒", 
    "paragraphs": [
      "鄰家相喚，酒熟閒相過。", 
      "竹徑引籃輿，會鄉老、吾曹幾個。", 
      "沈家姊妹，也是可憐人，回巧笑，發清歌，相間花間坐。", 
      "高談闊論，無可無不可。", 
      "幸遇太平年，好時節、清明初破。", 
      "浮生春夢，難得是歡娛，休要勸，不須辭，醉便花間臥。"
    ], 
    "rhythmic": "驀山溪"
  }, 
  {
    "author": "朱敦儒", 
    "paragraphs": [
      "瓊蔬玉蕊。", 
      "久寄清虛裏。", 
      "春到碧溪東，下白雲、尋桃問李。", 
      "彈簧吹葉，懶傍少年場，遺楚佩，覓秦簫，踏破青鞋底。", 
      "河橋酒熟，誰解留儂醉。", 
      "兩袖拂飛花，空一春、淒涼憔悴。", 
      "東風誤我，滿帽洛陽塵，喚飛鴻，遮落日，歸去煙霞外。"
    ], 
    "rhythmic": "驀山溪"
  }, 
  {
    "author": "朱敦儒", 
    "paragraphs": [
      "西真姊妹。", 
      "只這梅花是。", 
      "乘醉下瑤池，粉燕支、何曾梳洗。", 
      "冰姿素豔，無意壓羣芳，獨自笑，有時愁，一點心難寄。", 
      "雪添蕊佩。", 
      "霜護盈盈淚。", 
      "塵世悔重來，夢淒涼，玉樓十二。", 
      "教些香去，說與惜花人，雲黯澹，月朦朧，今夜誰同睡。"
    ], 
    "rhythmic": "驀山溪"
  }, 
  {
    "author": "朱敦儒", 
    "paragraphs": [
      "夜來雨過，桃李將開遍。", 
      "策杖引兒童，也學人、隨鶯趁燕。", 
      "青天許大，多少好風光，一歲去，一春來，只恁空擾亂。", 
      "西池瓊苑。", 
      "遊賞人何限。", 
      "玉勒擁朱輪，各騁些、新歡舊怨。", 
      "都齊醉也，說甚是和非，我笑他，他不覺，花落春風晚。"
    ], 
    "rhythmic": "驀山溪"
  }, 
  {
    "author": "朱敦儒", 
    "paragraphs": [
      "元來塵世。", 
      "放著希奇事。", 
      "行到路窮時，果別有、真山真水。", 
      "登臨任意，隨步白雲生，三秀草，九花藤，滿袖瓊瑤蕊。", 
      "何須麴老，浩蕩心常醉。", 
      "唱個快活歌，更說甚、黃梁夢裏。", 
      "蒼顏華髮，只是舊時人，不動步，卻還家，處處新桃李。"
    ], 
    "rhythmic": "驀山溪"
  }, 
  {
    "author": "朱敦儒", 
    "paragraphs": [
      "東風不住。", 
      "幾陣黃梅雨。", 
      "風外曉鶯聲，怨飄零、花殘春暮。", 
      "鴛鴦散後，供了十年愁，懷舊事，想前歡，忍記丁寧語。", 
      "塵昏青鏡，休照孤鸞舞。", 
      "煙鎖鳳樓空，問吹簫、人今何處。", 
      "小窗驚夢，攜手似平生，陽臺路。", 
      "行雲去。", 
      "目斷山無數。"
    ], 
    "rhythmic": "驀山溪"
  }, 
  {
    "author": "朱敦儒", 
    "paragraphs": [
      "西江東去，總是傷時淚。", 
      "北陸日初長，對芳尊、多悲少喜。", 
      "美人去後，花落幾春風，杯漫洗。", 
      "人難醉。", 
      "愁見飛灰細。", 
      "梅邊雪外。", 
      "風味猶相似。", 
      "迤邐暖乾坤，仗君主、雄風英氣。", 
      "吾曹老矣，端是有心人、追劍履。", 
      "辭黃綺。", 
      "珍重蕭生意。"
    ], 
    "rhythmic": "驀山溪"
  }, 
  {
    "author": "朱敦儒", 
    "paragraphs": [
      "先生饞病老難醫。", 
      "赤米厭晨炊。", 
      "自種畦中白菜，醃成甕裏黃齏。", 
      "肥蔥細點，香油慢煼，湯餅如絲。", 
      "早晚一杯無害，神仙九轉休癡。"
    ], 
    "rhythmic": "朝中措"
  }, 
  {
    "author": "朱敦儒", 
    "paragraphs": [
      "先生筇杖是生涯。", 
      "挑月更擔花。", 
      "把住都無憎愛，放行總是煙霞。", 
      "飄然攜去，旗亭問酒，蕭寺尋茶。", 
      "恰似黃鸝無定，不知飛到誰家。"
    ], 
    "rhythmic": "朝中措"
  }, 
  {
    "author": "朱敦儒", 
    "paragraphs": [
      "當年彈鋏五陵間。", 
      "行處萬人看。", 
      "雪獵星飛羽箭，春遊花簇雕鞍。", 
      "飄零到此，天涯倦客，海上蒼顏。", 
      "多謝江南蘇小，尊前怪我青衫。"
    ], 
    "rhythmic": "朝中措"
  }, 
  {
    "author": "朱敦儒", 
    "paragraphs": [
      "東方千騎擬三河。", 
      "燈夕試春羅。", 
      "想是蟾宮高會，暫留暮雨姮娥。", 
      "使君燕喜，王孫賦就，桃葉秋波。", 
      "弱柳移來嬌舞，落梅換了行歌。"
    ], 
    "rhythmic": "朝中措"
  }, 
  {
    "author": "朱敦儒", 
    "paragraphs": [
      "閒愁無奈指頻彈。", 
      "芳景爲誰殘。", 
      "可惜良宵虛過，且容草草謀歡。", 
      "招要楚雨，留連漢佩，多謝青鸞。", 
      "濃豔暗香爭暖，羅帷不用遮寒。"
    ], 
    "rhythmic": "朝中措"
  }, 
  {
    "author": "朱敦儒", 
    "paragraphs": [
      "元宵初過少吹彈。", 
      "樓角彩燈殘。", 
      "踏雪閒尋深院，攜壺試覓幽歡。", 
      "麻姑暫語，文君未寢，五老雙鸞。", 
      "要共梅花同曉，薄羅不奈春寒。"
    ], 
    "rhythmic": "朝中措"
  }, 
  {
    "author": "朱敦儒", 
    "paragraphs": [
      "夜來聽雪曉來看。", 
      "驚失卻塵寰。", 
      "搖撼瓊林玉樹，心疑身是仙官。", 
      "乘風縹緲，凌空徑去，不怕高寒。", 
      "卻被孤鴻相勸，何如且在人間。"
    ], 
    "rhythmic": "朝中措"
  }, 
  {
    "author": "朱敦儒", 
    "paragraphs": [
      "新來省悟一生癡。", 
      "尋覓上天梯。", 
      "拋失眼前活計，踏翻暗裏危機。", 
      "莫言就錯，真須悔過，休更遲疑。", 
      "要識天蘇阤味，元來只是黃齏。"
    ], 
    "rhythmic": "朝中措"
  }, 
  {
    "author": "朱敦儒", 
    "paragraphs": [
      "登臨何處自銷憂。", 
      "直北看揚州。", 
      "朱雀橋邊晚市，石頭城下新秋。", 
      "昔人何在，悲涼故國，寂寞潮頭。", 
      "個是一場春夢，長江不住東流。"
    ], 
    "rhythmic": "朝中措", 
    "tags": [
      "長江"
    ]
  }, 
  {
    "author": "朱敦儒", 
    "paragraphs": [
      "胸中塵土久無奇。", 
      "今夕借清輝。", 
      "歌縱羣英諸彥，舞狂蕙帶荷衣。", 
      "鴛鴦湖上，波平岸遠，酒釅魚肥。", 
      "好是中秋圓月，分明天下人知。"
    ], 
    "rhythmic": "朝中措"
  }, 
  {
    "author": "朱敦儒", 
    "paragraphs": [
      "紅稀綠暗掩重門。", 
      "芳徑罷追尋。", 
      "已是老於前歲，那堪窮似他人。", 
      "一杯自勸，江湖倦客，風雨殘春。", 
      "不是酴醿相伴，如何過得黃昏。"
    ], 
    "rhythmic": "朝中措"
  }, 
  {
    "author": "朱敦儒", 
    "paragraphs": [
      "清露溼幽香。", 
      "想瑤臺、無語淒涼。", 
      "飄然欲去，依然如夢，雲度銀潢。", 
      "又是天風吹澹月，佩丁東、攜手西廂。", 
      "泠泠玉磬，沈沈素瑟，舞遍霓裳。"
    ], 
    "rhythmic": "促拍醜奴兒"
  }, 
  {
    "author": "朱敦儒", 
    "paragraphs": [
      "海山疊翠。", 
      "夕陽殷雨雲堆雪。", 
      "鷓鴣聲裏蠻花發。", 
      "我共扁舟，江上兩萍葉。", 
      "東風落酒愁難說。", 
      "誰教春夢分胡越。", 
      "碧城芳草應銷歇。", 
      "曾識劉郎，惟有半彎月。"
    ], 
    "rhythmic": "醉落魄・一斛珠"
  }, 
  {
    "author": "朱敦儒", 
    "paragraphs": [
      "倚晴空。", 
      "正三洲下葉，七澤收虹。", 
      "嘆年光催老，身世飄蓬。", 
      "南歌客，新豐酒，但萬里、雲水俱東。", 
      "謝故人，解系船訪我，脫帽相從。", 
      "人世歡易失，尊俎且更從容。", 
      "任酒傾波碧，燭翦花紅。", 
      "君向楚，我歸秦，便分路、青竹丹楓。", 
      "恁時節，漫夢憑夜蝶，書倩秋鴻。"
    ], 
    "rhythmic": "醉思仙"
  }, 
  {
    "author": "朱敦儒", 
    "paragraphs": [
      "曾醉武陵溪，竹深花好。", 
      "玉佩雲鬟共春笑。", 
      "主人好事，坐客雨巾風帽。", 
      "日斜青鳳舞，金尊倒。", 
      "歌斷渭城，月沈星曉。", 
      "海上歸來故人少。", 
      "舊遊重到。", 
      "但有夕陽衰草。", 
      "恍然真一夢，人空老。"
    ], 
    "rhythmic": "感皇恩"
  }, 
  {
    "author": "朱敦儒", 
    "paragraphs": [
      "早起未梳頭，小園行遍。", 
      "拄杖穿花露猶泫。", 
      "菊籬瓜畹。", 
      "最喜引枝添蔓。", 
      "先生獨自笑，流鶯見。", 
      "著意訪尋，幽香國豔。", 
      "千里移根未爲遠。", 
      "淺深相間。", 
      "最要四時長看。", 
      "羣芳休怪我，歸來晚。"
    ], 
    "rhythmic": "感皇恩"
  }, 
  {
    "author": "朱敦儒", 
    "paragraphs": [
      "一個小園兒，兩三畝地。", 
      "花竹隨宜旋裝綴。", 
      "槿籬茅舍，便有山家風味。", 
      "等閒池上飲，林間醉。", 
      "都爲自家，胸中無事。", 
      "風景爭來趁遊戲。", 
      "稱心如意。", 
      "剩活人間幾歲。", 
      "洞天誰道在，塵寰外。"
    ], 
    "rhythmic": "感皇恩"
  }, 
  {
    "author": "朱敦儒", 
    "paragraphs": [
      "掛簾等月闌干曲。", 
      "厭永晝、勞煙倦局。", 
      "單衣汗透鮫綃縮。", 
      "脫帽梳犀枕玉。", 
      "移牀就、碧梧翠竹。", 
      "寄語倩、姮娥伴宿。", 
      "輕風澹露清涼足。", 
      "雲綴銀河斷續。"
    ], 
    "rhythmic": "杏花天"
  }, 
  {
    "author": "朱敦儒", 
    "paragraphs": [
      "聽蟬翦葉迎秋燕。", 
      "畫戟散、金鋪開遍。", 
      "清風佔住秦箏怨。", 
      "樓上衙牌易晚。", 
      "飛雨過、繡幕盡卷。", 
      "借水沈、龍涎旋碾。", 
      "金盆弄水停歌扇。", 
      "涼在冰肌粉面。"
    ], 
    "rhythmic": "杏花天"
  }, 
  {
    "author": "朱敦儒", 
    "paragraphs": [
      "殘春庭院東風曉。", 
      "細雨打、鴛鴦寒峭。", 
      "花尖望見鞦韆了。", 
      "無路踏青鬥草。", 
      "人別後、碧雲信杳。", 
      "對好景、愁多歡少。", 
      "等他燕子傳音耗。", 
      "紅杏開也未到。"
    ], 
    "rhythmic": "杏花天"
  }, 
  {
    "author": "朱敦儒", 
    "paragraphs": [
      "木落江南感未平。", 
      "雨蕭蕭、衰鬢到今。", 
      "甚處是長安路，水連空、山鎖暮雲。", 
      "老人對酒今如此，一番新、殘夢暗驚。", 
      "又是灑黃花淚，問明年、此會怎生。"
    ], 
    "rhythmic": "戀繡衾"
  }, 
  {
    "author": "朱敦儒", 
    "paragraphs": [
      "芝房並蒂空稱瑞。", 
      "幾曾見、香旎旎。", 
      "也不論蘭休比蕙。", 
      "王孫高韻，說得的當，不減唐諸李。", 
      "今朝影落瓊杯裏。", 
      "共才子佳人鬥高致。", 
      "莫道衰翁都無意。", 
      "爲他丰韻，爲他情味，銷得真個醉。"
    ], 
    "rhythmic": "青玉案"
  }, 
  {
    "author": "朱敦儒", 
    "paragraphs": [
      "住近沈香浦，門前蕙草春。", 
      "鴛鴦飛下柘枝新。", 
      "見弄青梅初著、翠羅裙。", 
      "怕喚拈歌扇，嫌催上舞茵。", 
      "幾時微步不生塵。", 
      "來作維摩方丈、散花人。"
    ], 
    "rhythmic": "南歌子"
  }, 
  {
    "author": "朱敦儒", 
    "paragraphs": [
      "瘦仙人，窮活計。", 
      "不養丹砂，不肯參同契。", 
      "兩頓家餐三覺睡。", 
      "閉著門兒，不管人閒事。", 
      "又經年，知幾歲。", 
      "老屋穿空，幸有天遮蔽。", 
      "不飲香醪常似醉。", 
      "白鶴飛來，笑我顛顛地。"
    ], 
    "rhythmic": "蘇幕遮"
  }, 
  {
    "author": "朱敦儒", 
    "paragraphs": [
      "酒壺空，歌扇去。", 
      "獨倚危樓，無限傷心處。", 
      "芳草連天雲薄暮。", 
      "故國山河，一陣黃梅雨。", 
      "有奇才，無用處。", 
      "壯節飄零，受盡人間苦。", 
      "欲指虛無問徵路。", 
      "回首風雲，未忍辭明主。"
    ], 
    "rhythmic": "蘇幕遮"
  }, 
  {
    "author": "朱敦儒", 
    "paragraphs": [
      "圓月又中秋。", 
      "南海西頭。", 
      "蠻雲瘴雨晚難收。", 
      "北客相逢彈淚坐，合恨分愁。", 
      "無酒可銷憂。", 
      "但說皇州。", 
      "天家宮闕酒家樓。", 
      "今夜只應清汴水，嗚咽東流。"
    ], 
    "rhythmic": "浪淘沙"
  }, 
  {
    "author": "朱敦儒", 
    "paragraphs": [
      "風約雨橫江。", 
      "秋滿篷窗。", 
      "箇中物色盡淒涼。", 
      "更是行人行未得，獨系歸艎。", 
      "擁被換殘香。", 
      "黃卷堆牀。", 
      "開愁展恨翦思量。", 
      "伊是浮雲儂是夢，休問家鄉。"
    ], 
    "rhythmic": "浪淘沙"
  }, 
  {
    "author": "朱敦儒", 
    "paragraphs": [
      "白菊好開遲。", 
      "冷蝶空迷。", 
      "沾風惹露也隨時。", 
      "何事深藏偏在後，天性難移。", 
      "陶令最憐伊。", 
      "同病相醫。", 
      "寒枝瘦葉更栽培。", 
      "直待羣芳零落後，獨殿東籬。"
    ], 
    "rhythmic": "浪淘沙"
  }, 
  {
    "author": "朱敦儒", 
    "paragraphs": [
      "佔秋呈瑞。", 
      "四海楊公子。", 
      "蹋拖尚帶蓬壺體。", 
      "清新春草句，瀟灑蘭亭字。", 
      "宦情少，眠雲弄月知心事。", 
      "此去應無滯。", 
      "穩步煙宵地。", 
      "鵬萬里，鶴千歲。", 
      "他年黃閣老，訪我清溪醉。", 
      "青鳳舞，貽君萬斛瑤花蕊。"
    ], 
    "rhythmic": "千秋歲"
  }, 
  {
    "author": "朱敦儒", 
    "paragraphs": [
      "紅藥花前欲送春。", 
      "金鞭柘彈趁芳塵。", 
      "故傍繡簾挼柳線。", 
      "恰見。", 
      "澹梳妝映瘦腰身。", 
      "閒倚金鋪書悶字。", 
      "尤殢。", 
      "爲誰憔悴減心情。", 
      "放下彩毫勻粉淚。", 
      "彈指。", 
      "你不知人是不知人。"
    ], 
    "rhythmic": "定風波"
  }, 
  {
    "author": "朱敦儒", 
    "paragraphs": [
      "梅倚江娥，日舒宮線。", 
      "老人星喚羣仙宴。", 
      "泛杯玉友暖飛浮，堆盤金橘光零亂。", 
      "聽命寬心，隨緣適願。", 
      "癡狂贏取身長健。", 
      "醉中等看碧桃春，尊前莫問蓬萊淺。"
    ], 
    "rhythmic": "踏莎行"
  }, 
  {
    "author": "朱敦儒", 
    "paragraphs": [
      "花漲藤江，草薰鴨步。", 
      "錦帆蘭棹分春去。", 
      "二翁元是一溪雲，暫爲山北山南雨。", 
      "綠酒多斟，白鬚休覷。", 
      "飛丹約定煙霞侶。", 
      "與君先佔赤城春，回橈早趁桃源路。"
    ], 
    "rhythmic": "踏莎行"
  }, 
  {
    "author": "朱敦儒", 
    "paragraphs": [
      "浪萍風梗，寄人間，倦爲客。", 
      "夢裏瀛洲，姓名誤題仙籍。", 
      "斂翅歸來，愛小園、蛻籜篔簹碧。", 
      "新種幽花，戒兒童休摘。", 
      "放懷隨分，各逍遙，飛鷃等鵬翼。", 
      "舍此蕭閒，問君攜杖安適。", 
      "諸彥羣英，詩酒皆勍敵。", 
      "太平時，向花前，不醉如何休得。"
    ], 
    "rhythmic": "夢玉人引"
  }, 
  {
    "author": "朱敦儒", 
    "paragraphs": [
      "一夜雨聲連曉。", 
      "青燈相照。", 
      "舊時情緒此時心，花不見、人空老。", 
      "可惜春光閒了。", 
      "陰多晴少。", 
      "江南江北水連雲，問何處、尋芳草。"
    ], 
    "rhythmic": "一落索"
  }, 
  {
    "author": "朱敦儒", 
    "paragraphs": [
      "慣被好花留住。", 
      "蝶飛鶯語。", 
      "少年場上醉鄉中，容易放、春歸去。", 
      "今日江南春暮。", 
      "朱顏何處。", 
      "莫將愁緒比飛花，花有數、愁無數。"
    ], 
    "rhythmic": "一落索"
  }, 
  {
    "author": "朱敦儒", 
    "paragraphs": [
      "誰轉琵琶彈側調。", 
      "征塵萬里傷懷抱。", 
      "客散黃昏庭院悄。", 
      "燈相照。", 
      "春寒燕子歸來早。", 
      "可惜韶光虛過了。", 
      "多情人已非年少。", 
      "只恐鶯啼春又老。", 
      "知音少。", 
      "人間何處尋芳草。"
    ], 
    "rhythmic": "漁家傲"
  }, 
  {
    "author": "朱敦儒", 
    "paragraphs": [
      "鑑水稽山塵不染。", 
      "歸來賀老身強健。", 
      "有客跨鯨遊汗漫。", 
      "留羽扇。", 
      "玉船取酒青鸞勸。", 
      "莫恨飛花容易散。", 
      "仙家風味何曾減。", 
      "春色一壺丹九轉。", 
      "堪爲伴。", 
      "雕粱幸有輕盈燕。"
    ], 
    "rhythmic": "漁家傲"
  }, 
  {
    "author": "朱敦儒", 
    "paragraphs": [
      "畏暑閒尋湖上徑。", 
      "雨絲斷送涼成陣。", 
      "風裏芙蓉斜不整。", 
      "沈紅影。", 
      "約回萍葉波心靜。", 
      "催喚吳姬迎小艇。", 
      "妝花燭焰明相映。", 
      "飲到夜闌人卻醒。", 
      "風雨定。", 
      "欲歸更把闌干憑。"
    ], 
    "rhythmic": "漁家傲"
  }, 
  {
    "author": "朱敦儒", 
    "paragraphs": [
      "炎晝永，初夜月侵牀。", 
      "露臥一叢蓮葉畔，芙蓉香細水風涼。", 
      "枕上是仙鄉。", 
      "浮世事，能有幾多長。", 
      "白日明朝依舊在，黃花非晚是重陽。", 
      "不用苦思量。"
    ], 
    "rhythmic": "望江南・憶江南"
  }, 
  {
    "author": "朱敦儒", 
    "paragraphs": [
      "連雲衰草，連天晚照，連山紅葉。", 
      "西風正搖落，更前溪嗚咽。", 
      "燕去鴻歸音信絕。", 
      "問黃花、又共誰折。", 
      "徵人最愁處，送寒衣時節。"
    ], 
    "rhythmic": "十二時・憶少年"
  }, 
  {
    "author": "朱敦儒", 
    "paragraphs": [
      "宮樣細腰身。", 
      "玉帶羅衫穩試新。", 
      "小底走來宣對御，催頻。", 
      "曲殿西廂小苑門。", 
      "歌舞鬥輕盈。", 
      "不許楊花上錦茵。", 
      "勸得君王真個醉，承恩。", 
      "金鳳紅袍印粉痕。"
    ], 
    "rhythmic": "南鄉子"
  }, 
  {
    "author": "朱敦儒", 
    "paragraphs": [
      "風雪打黃昏。", 
      "別殿無人早閉門。", 
      "拜了天香羅袖冷，低顰。", 
      "催滅銀燈解繡裙。", 
      "金鴨臥殘薰。", 
      "看破屏風數淚痕。", 
      "回首昭陽天樣遠，銷魂。", 
      "又過梅花一番春。"
    ], 
    "rhythmic": "南鄉子"
  }, 
  {
    "author": "朱敦儒", 
    "paragraphs": [
      "寶篆香沈。", 
      "錦瑟塵侵。", 
      "日長時、懶把金針。", 
      "裙腰暗減，眉黛長顰。", 
      "看梅花過，梨花謝，柳花新。", 
      "春寒院落，燈火黃昏。", 
      "悄無言、獨自銷魂。", 
      "空彈粉淚，難託清塵。", 
      "但樓前望，心中想，夢中尋。"
    ], 
    "rhythmic": "行香子"
  }, 
  {
    "author": "朱敦儒", 
    "paragraphs": [
      "元來老子曾垂教。", 
      "挫銳和光爲妙。", 
      "因甚不聽他，強要爭工巧。", 
      "只爲忒惺惺，惹盡閒煩惱。", 
      "你但莫、多愁早老。", 
      "你但且、不分不曉。", 
      "第一隨風便倒拖，第二君言亦大好。", 
      "管取沒人嫌，便總道、先生俏。"
    ], 
    "rhythmic": "憶帝京"
  }, 
  {
    "author": "朱敦儒", 
    "paragraphs": [
      "飄蕭我是孤飛雁。", 
      "不共紅塵結怨。", 
      "幾度蓬萊清淺。", 
      "側翅曾傍看。", 
      "有時飛入西真院。", 
      "許趁風光流轉。", 
      "玉芯綠花開遍。", 
      "可惜無人見。"
    ], 
    "rhythmic": "桃源憶故人"
  }, 
  {
    "author": "朱敦儒", 
    "paragraphs": [
      "小園雨霽秋光轉。", 
      "天氣微寒猶暖。", 
      "黃菊紅蕉庭院。", 
      "翠徑苔痕軟。", 
      "眼前明快眉間展。", 
      "細酌霞觴不淺。", 
      "一曲廣陵彈遍。", 
      "目送飛鴻遠。"
    ], 
    "rhythmic": "桃源憶故人"
  }, 
  {
    "author": "朱敦儒", 
    "paragraphs": [
      "雨斜風橫香成陣。", 
      "春去空留春恨。", 
      "歡少愁多因甚。", 
      "燕子渾難問。", 
      "碧尖蹙損眉慵暈。", 
      "淚溼燕支紅沁。", 
      "可惜海棠吹盡。", 
      "又是黃昏近。"
    ], 
    "rhythmic": "桃源憶故人"
  }, 
  {
    "author": "朱敦儒", 
    "paragraphs": [
      "西樓幾日無人到。", 
      "依舊紅圍綠繞。", 
      "樓下落花誰掃。", 
      "不見長安道。", 
      "碧雲望斷無音耗。", 
      "倚遍闌干殘照。", 
      "試問淚彈多少。", 
      "溼遍樓前草。"
    ], 
    "rhythmic": "桃源憶故人"
  }, 
  {
    "author": "朱敦儒", 
    "paragraphs": [
      "誰能留得朱顏住。", 
      "枉了百般辛苦。", 
      "爭似蕭然無慮。", 
      "任運隨緣去。", 
      "人人放著逍遙路。", 
      "只怕君心不悟。", 
      "彈指百年今古。", 
      "有甚成虧處。"
    ], 
    "rhythmic": "桃源憶故人"
  }, 
  {
    "author": "朱敦儒", 
    "paragraphs": [
      "玉笙吹徹清商後。", 
      "寂寞弓彎舞袖。", 
      "巧畫遠山不就。", 
      "只爲眉長皺。", 
      "靈犀望斷星難透。", 
      "立到淒涼時候。", 
      "今夜月明如晝。", 
      "人共梅花瘦。"
    ], 
    "rhythmic": "桃源憶故人"
  }, 
  {
    "author": "朱敦儒", 
    "paragraphs": [
      "春雨細如塵，樓外柳絲黃溼。", 
      "風約繡簾斜去，透窗紗寒碧。", 
      "美人慵翦上元燈，彈淚倚瑤瑟。", 
      "卻上紫姑香火，問遼東消息。"
    ], 
    "rhythmic": "好事近"
  }, 
  {
    "author": "朱敦儒", 
    "paragraphs": [
      "春雨撓元宵，花綻柳眠無力。", 
      "風峭畫堂簾幕，卷金泥紅溼。", 
      "王孫開宴聚嬌饒，越山洗愁碧。", 
      "休說鳳凰城裏，少年時蹤跡。"
    ], 
    "rhythmic": "好事近"
  }, 
  {
    "author": "朱敦儒", 
    "paragraphs": [
      "驚見老仙來，觸目琳琅奇絕。", 
      "打酒道人林下，奏醉翁三疊。", 
      "接䍦傾倒海雲飛，物色又催別。", 
      "回棹晚江春雨，勝剡溪風雪。"
    ], 
    "rhythmic": "好事近"
  }, 
  {
    "author": "朱敦儒", 
    "paragraphs": [
      "春去尚堪尋，莫恨老來難卻。", 
      "且趁禁菸百七，醉殘英餘萼。", 
      "坐間玉潤賦妍辭，情語見真樂。", 
      "引滿癭杯竹盞，勝黃金鑿落。"
    ], 
    "rhythmic": "好事近"
  }, 
  {
    "author": "朱敦儒", 
    "paragraphs": [
      "搖首出紅塵，醒醉更無時節。", 
      "活計綠蓑青笠，慣披霜衝雪。", 
      "晚來風定釣絲閒，上下是新月。", 
      "千里水天一色，看孤鴻明滅。"
    ], 
    "rhythmic": "好事近"
  }, 
  {
    "author": "朱敦儒", 
    "paragraphs": [
      "眼裏數閒人，只有釣翁瀟灑。", 
      "已佩水仙宮印，惡風波不怕。", 
      "此心那許世人知，名姓是虛假。", 
      "一棹五湖三島，任船兒尖耍。"
    ], 
    "rhythmic": "好事近"
  }, 
  {
    "author": "朱敦儒", 
    "paragraphs": [
      "漁父長身來，只共釣竿相識。", 
      "隨意轉船回棹，似飛空無跡。", 
      "蘆花開落任浮生，長醉是良策。", 
      "昨夜一江風雨，都不曾聽得。"
    ], 
    "rhythmic": "好事近"
  }, 
  {
    "author": "朱敦儒", 
    "paragraphs": [
      "撥轉釣魚船，江海盡爲吾宅。", 
      "恰向洞庭沽酒，卻錢塘橫笛。", 
      "醉顏禁冷更添紅，潮落下前磧。", 
      "經過子陵灘畔，得梅花消息。"
    ], 
    "rhythmic": "好事近", 
    "tags": [
      "洞庭湖"
    ]
  }, 
  {
    "author": "朱敦儒", 
    "paragraphs": [
      "短棹釣船輕，江上晚煙籠碧。", 
      "塞雁海鷗分路，佔江天秋色。", 
      "錦鱗撥刺滿藍魚，取酒價相敵。", 
      "風順片帆歸去，有何人留得。"
    ], 
    "rhythmic": "好事近"
  }, 
  {
    "author": "朱敦儒", 
    "paragraphs": [
      "猛向這邊來，得個信音端的。", 
      "天與一輪釣線，領煙波千億。", 
      "紅塵今古轉船頭，鷗鷺已陳跡。", 
      "不受世間拘束，任東西南北。"
    ], 
    "rhythmic": "好事近"
  }, 
  {
    "author": "朱敦儒", 
    "paragraphs": [
      "綠泛一甌雲，留住欲飛胡蝶。", 
      "相對夜深花下，洗蕭蕭風月。", 
      "從容言笑醉還醒，爭忍便輕別。", 
      "只願主人留客，更重斟金葉。"
    ], 
    "rhythmic": "好事近"
  }, 
  {
    "author": "朱敦儒", 
    "paragraphs": [
      "失卻故山雲，索手指空爲客。", 
      "蓴菜鱸魚留我，住鴛鴦湖側。", 
      "偶然添酒舊壺盧，小醉度朝夕。", 
      "吹笛月波樓下，有何人相識。"
    ], 
    "rhythmic": "好事近"
  }, 
  {
    "author": "朱敦儒", 
    "paragraphs": [
      "深住小溪春，好在柳枝桃葉。", 
      "風澹水軒人靜，數雙飛胡蝶。", 
      "日長時有一鶯啼，蘭佩爲誰結。", 
      "銷散舊愁新恨，泛琴心三疊。"
    ], 
    "rhythmic": "好事近"
  }, 
  {
    "author": "朱敦儒", 
    "paragraphs": [
      "我不是神仙，不會煉丹燒藥。", 
      "只是愛閒耽酒，畏浮名拘縛。", 
      "種成桃李一園花，真處怕人覺。", 
      "受用現前活計，且行歌行樂。"
    ], 
    "rhythmic": "好事近"
  }, 
  {
    "author": "朱敦儒", 
    "paragraphs": [
      "昨日晴。", 
      "今日陰。", 
      "樓下飛花樓上雲。", 
      "闌干雙淚痕。", 
      "江南人。", 
      "江北人。", 
      "一樣春風兩樣情。", 
      "晚寒潮未平。"
    ], 
    "rhythmic": "長相思"
  }, 
  {
    "author": "朱敦儒", 
    "paragraphs": [
      "海雲黃。", 
      "橘洲霜。", 
      "如箭灘流石似羊。", 
      "溪船十丈長。", 
      "人難量。", 
      "水難量。", 
      "過險方知著甚忙。", 
      "歸休老醉鄉。"
    ], 
    "rhythmic": "長相思"
  }, 
  {
    "author": "朱敦儒", 
    "paragraphs": [
      "翦勝迎春後，和風入律頻催。", 
      "前回下葉飛霜處，紅綻一枝梅。", 
      "正遇時調玉燭，須添酒滿金盃。", 
      "尋芳伴侶休閒過，排日有花開。"
    ], 
    "rhythmic": "烏夜啼"
  }, 
  {
    "author": "朱敦儒", 
    "paragraphs": [
      "萬里飄零南越，山引淚、酒添愁。", 
      "不見鳳樓龍闕、又驚秋。", 
      "九日江亭閒望，蠻樹繞，瘴雲浮。", 
      "腸斷紅蕉花晚、水西流。"
    ], 
    "rhythmic": "沙塞子"
  }, 
  {
    "author": "朱敦儒", 
    "paragraphs": [
      "蠻徑尋春春早，千點雪，已飛梅。", 
      "席地插花傳酒、日西催。", 
      "莫作楚囚相泣，傾銀漢，洗瑤池。", 
      "看盡人間桃李、拂衣歸。"
    ], 
    "rhythmic": "沙塞子"
  }, 
  {
    "author": "朱敦儒", 
    "paragraphs": [
      "澹澹薰風庭院，青青過雨園林。", 
      "銅駝陌上舊鶯聲。", 
      "今日江邊重聽。", 
      "落帽酒中有趣，題橋琴裏無心。", 
      "香殘瀋水縷煙輕。", 
      "花影闌干人靜。"
    ], 
    "rhythmic": "西江月"
  }, 
  {
    "author": "朱敦儒", 
    "paragraphs": [
      "琴上金星正照，硯中鸖眼相青。", 
      "閒來自覺有精神。", 
      "心海風恬浪靜。", 
      "且喜面前花好，更聽林外鶯新。", 
      "甕頭清辣洞庭春。", 
      "醉裏徐行路穩。"
    ], 
    "rhythmic": "西江月", 
    "tags": [
      "洞庭湖"
    ]
  }, 
  {
    "author": "朱敦儒", 
    "paragraphs": [
      "元是西都散漢，江南今日衰翁。", 
      "從來顛怪更心風。", 
      "做盡百般無用。", 
      "屈指八旬將到，回頭萬事皆空。", 
      "雲間鴻雁草間蟲。", 
      "共我一般做夢。"
    ], 
    "rhythmic": "西江月"
  }, 
  {
    "author": "朱敦儒", 
    "paragraphs": [
      "窮後常如囚繫，老來半似心風。", 
      "飢蚊餓蚤不相容。", 
      "一夜何曾做夢。", 
      "被我不扇不捉，廓然總是虛空。", 
      "寺鐘官角任西東。", 
      "別弄些兒骨董。"
    ], 
    "rhythmic": "西江月"
  }, 
  {
    "author": "朱敦儒", 
    "paragraphs": [
      "世事短如春夢，人情薄似秋雲。", 
      "不須計較苦勞心。", 
      "萬事原來有命。", 
      "幸遇三杯酒好，況逢一朵花新。", 
      "片時歡笑且相親。", 
      "明日陰晴未定。"
    ], 
    "rhythmic": "西江月"
  }, 
  {
    "author": "朱敦儒", 
    "paragraphs": [
      "日日深杯酒滿，朝朝小圃花開。", 
      "自歌自舞自開懷。", 
      "且喜無拘無礙。", 
      "青史幾番春夢，黃泉多少奇才。", 
      "不須計較與安排。", 
      "領取而今現在。"
    ], 
    "rhythmic": "西江月"
  }, 
  {
    "author": "朱敦儒", 
    "paragraphs": [
      "正月天饒陰雨，江南寒在晨朝。", 
      "嬌鶯聲嫋杏花梢。", 
      "暗澹綠窗春曉。", 
      "好夢空留被在，新愁不共香銷。", 
      "小樓簾卷路迢迢。", 
      "望斷天涯芳草。"
    ], 
    "rhythmic": "西江月"
  }, 
  {
    "author": "朱敦儒", 
    "paragraphs": [
      "織素休尋往恨，攀條幸有前緣。", 
      "隔河彼此事經年。", 
      "且說蓬萊清淺。", 
      "障面重新團扇，傾鬟再整花鈿。", 
      "歌雲舞雪畫堂前。", 
      "長共阿郎相見。"
    ], 
    "rhythmic": "西江月"
  }, 
  {
    "author": "朱敦儒", 
    "paragraphs": [
      "挼花弄扇。", 
      "碧鬥遙山眉黛晚。", 
      "白玉闌干。", 
      "倚遍春風翠袖寒。", 
      "難尋可見。", 
      "何似一雙青翅燕。", 
      "人瘦春殘。", 
      "芳草連雲日下山。"
    ], 
    "rhythmic": "減字木蘭花"
  }, 
  {
    "author": "朱敦儒", 
    "paragraphs": [
      "尋花攜李。", 
      "紅漾輕舟汀柳外。", 
      "小簇春山。", 
      "溪雨巖雲不飽帆。", 
      "相逢心醉。", 
      "容易堆盤銀燭淚。", 
      "痛飲何言。", 
      "犀箸敲殘玉酒船。"
    ], 
    "rhythmic": "減字木蘭花"
  }, 
  {
    "author": "朱敦儒", 
    "paragraphs": [
      "東風桃李。", 
      "春水綠波花影外。", 
      "載酒胥山。", 
      "祓禊相期落錦帆。", 
      "吾曹一醉。", 
      "卻笑新亭人有淚。", 
      "相對清言。", 
      "不覺黃昏雨打船。"
    ], 
    "rhythmic": "減字木蘭花"
  }, 
  {
    "author": "朱敦儒", 
    "paragraphs": [
      "閒人行李。", 
      "羽扇芒鞋塵世外。", 
      "一疊溪山。", 
      "也解分風送客帆。", 
      "時平易醉。", 
      "無復驚心並濺淚。", 
      "長揖忘言。", 
      "回棹桃花插滿船。"
    ], 
    "rhythmic": "減字木蘭花"
  }, 
  {
    "author": "朱敦儒", 
    "paragraphs": [
      "劉郎已老。", 
      "不管桃花依舊笑。", 
      "要聽琵琶。", 
      "重院鶯啼覓謝家。", 
      "曲終人醉。", 
      "多似潯陽江上淚。", 
      "萬里東風。", 
      "國破山河落照紅。"
    ], 
    "rhythmic": "減字木蘭花"
  }, 
  {
    "author": "朱敦儒", 
    "paragraphs": [
      "慵歌怕酒。", 
      "今日春衫驚著瘦。", 
      "雙燕簾櫳。", 
      "金鴨香沈客淚中。", 
      "琵琶重聽。", 
      "誰信人間多少恨。", 
      "落日東風。", 
      "吹得桃花滿院紅。"
    ], 
    "rhythmic": "減字木蘭花"
  }, 
  {
    "author": "朱敦儒", 
    "paragraphs": [
      "古人誤我。", 
      "獨舞西風雙淚墮。", 
      "鶴去無蹤。", 
      "木落西陵返照紅。", 
      "人間難住。", 
      "擲下酒杯何處去。", 
      "樓鎖鍾殘。", 
      "山北山南兩點菸。"
    ], 
    "rhythmic": "減字木蘭花"
  }, 
  {
    "author": "朱敦儒", 
    "paragraphs": [
      "無知老子。", 
      "元住漁舟樵舍裏。", 
      "暫借權監。", 
      "持節紆朱我甚慚。", 
      "不能者止。", 
      "免苦龜腸憂虎尾。", 
      "身退心閒。", 
      "剩向人間活幾年。"
    ], 
    "rhythmic": "減字木蘭花"
  }, 
  {
    "author": "朱敦儒", 
    "paragraphs": [
      "斫魚作鮓。", 
      "酒面打開香可醡。", 
      "相喚同來。", 
      "草草杯盤飲幾杯。", 
      "人生虛假。", 
      "昨日梅花今日謝。", 
      "不醉何爲。", 
      "從古英雄總是癡。"
    ], 
    "rhythmic": "減字木蘭花"
  }, 
  {
    "author": "朱敦儒", 
    "paragraphs": [
      "今年梅晚。", 
      "懶趁壽陽釵上燕。", 
      "月喚霜催。", 
      "不肯人間取次開。", 
      "低鬟掩袂。", 
      "愁寄玉闌金井外。", 
      "粉瘦香寒。", 
      "獨抱深心一點酸。"
    ], 
    "rhythmic": "減字木蘭花"
  }, 
  {
    "author": "朱敦儒", 
    "paragraphs": [
      "無人惜我。", 
      "我自殷勤憐這個。", 
      "恧峭惺惺。", 
      "不肯隨人獨自行。", 
      "乾坤許大。", 
      "只在棘針尖上坐。", 
      "依舊多情。", 
      "摟著虛空睡到明。"
    ], 
    "rhythmic": "減字木蘭花"
  }, 
  {
    "author": "朱敦儒", 
    "paragraphs": [
      "年衰人老。", 
      "矍鑠支離君莫笑。", 
      "白日青天。", 
      "我自心情勝少年。", 
      "超凡入妙。", 
      "遊戲神通隨意到。", 
      "酒聖詩仙。", 
      "舞棹虛空駕鐵船。"
    ], 
    "rhythmic": "減字木蘭花"
  }, 
  {
    "author": "朱敦儒", 
    "paragraphs": [
      "虛空無礙。", 
      "你自癡迷不自在。", 
      "撒手遊行。", 
      "到處笙歌擁路迎。", 
      "天然美滿。", 
      "不用些兒心計算。", 
      "莫聽先生。", 
      "引入深山百丈坑。"
    ], 
    "rhythmic": "減字木蘭花"
  }, 
  {
    "author": "朱敦儒", 
    "paragraphs": [
      "無人請我。", 
      "我自鋪氈松下坐。", 
      "酌酒栽詩。", 
      "調弄梅花作侍兒。", 
      "心歡易醉。", 
      "明月飛來花下睡。", 
      "醉舞誰知。", 
      "花滿紗巾月滿懷。"
    ], 
    "rhythmic": "減字木蘭花"
  }, 
  {
    "author": "朱敦儒", 
    "paragraphs": [
      "花隨人去。", 
      "今夜錢塘江上雨。", 
      "宿酒殘更。", 
      "潮過西窗不肯明。", 
      "小羅金縷。", 
      "結盡同心留不住。", 
      "何處長亭。", 
      "繡被春寒掩翠屏。"
    ], 
    "rhythmic": "減字木蘭花", 
    "tags": [
      "錢塘江"
    ]
  }, 
  {
    "author": "朱敦儒", 
    "paragraphs": [
      "有何不可。", 
      "依舊一枚閒底我。", 
      "飯飽茶香。", 
      "瞌睡之時便上牀。", 
      "百般經過。", 
      "且喜青鞋踏不破。", 
      "小院低窗。", 
      "桃李花開春晝長。"
    ], 
    "rhythmic": "減字木蘭花"
  }, 
  {
    "author": "朱敦儒", 
    "paragraphs": [
      "江南春水。", 
      "羅幕黃昏寒未退。", 
      "好個相知。", 
      "唱到姮娥斂黛眉。", 
      "夜闌人醉。", 
      "風露無情花有淚。", 
      "畫角殘時。", 
      "一片參旗紅杏西。"
    ], 
    "rhythmic": "減字木蘭花"
  }, 
  {
    "author": "朱敦儒", 
    "paragraphs": [
      "淮海秋風，冶城飛下揚州葉。", 
      "畫船催發。", 
      "傾酒留君別。", 
      "臥倒金壺，相對天涯客。", 
      "陽關徹。", 
      "大江橫絕。", 
      "淚溼杯中月。"
    ], 
    "rhythmic": "點絳脣"
  }, 
  {
    "author": "朱敦儒", 
    "paragraphs": [
      "客夢初回，臥聽吳語開帆索。", 
      "護霜雲薄。", 
      "澹澹芙蓉落。", 
      "畫舫無情，人去天涯角。", 
      "思量著。", 
      "翠蟬金雀。", 
      "別後新梳掠。"
    ], 
    "rhythmic": "點絳脣"
  }, 
  {
    "author": "朱敦儒", 
    "paragraphs": [
      "至日春雲，萬般祥瑞朝來奏。", 
      "太平時候。", 
      "樂事家家有。", 
      "玉指呵寒，酥點梅花瘦。", 
      "金盃酒。", 
      "與君爲壽。", 
      "只願人長久。"
    ], 
    "rhythmic": "點絳脣"
  }, 
  {
    "author": "朱敦儒", 
    "paragraphs": [
      "春雨春風，問誰染就江南草。", 
      "燕嬌鶯巧。", 
      "只是參軍老。", 
      "今古紅塵，愁了人多少。", 
      "尊前好。", 
      "緩歌低笑。", 
      "醉向花間倒。"
    ], 
    "rhythmic": "點絳脣"
  }, 
  {
    "author": "朱敦儒", 
    "paragraphs": [
      "緣徑朱闌，暖煙晴日春來早。", 
      "自家亭沼。", 
      "不問人尋討。", 
      "攜酒提籃，兒女相隨到。", 
      "風光好。", 
      "醉敧紗帽。", 
      "索共梅花笑。"
    ], 
    "rhythmic": "點絳脣"
  }, 
  {
    "author": "朱敦儒", 
    "paragraphs": [
      "狂蹤怪跡。", 
      "誰料年老，天涯爲客。", 
      "帆展霜風，船隨江月，山寒波碧。", 
      "如今著處添愁，怎忍看、參西雁北。", 
      "洛浦鶯花，伊川雲水，何時歸得。"
    ], 
    "rhythmic": "柳梢青"
  }, 
  {
    "author": "朱敦儒", 
    "paragraphs": [
      "松江勝集。", 
      "中秋載酒，幽人閒客。", 
      "雲將遲疑，桂娥羞澀，一歡難得。", 
      "天憐我輩淒涼，借萬里、晴空湛碧。", 
      "浩浩煙波，堂堂風月，今夕何夕。"
    ], 
    "rhythmic": "柳梢青"
  }, 
  {
    "author": "朱敦儒", 
    "paragraphs": [
      "紅分翠別。", 
      "宿酒半醒，徵鞍將發。", 
      "樓外殘鍾，帳前殘燭，窗邊殘月。", 
      "想伊繡枕無眠，記行客、如今去也。", 
      "心下難拚，眼前難覓，口頭難說。"
    ], 
    "rhythmic": "柳梢青"
  }, 
  {
    "author": "朱敦儒", 
    "paragraphs": [
      "梅蒸乍熱。", 
      "無處散策，芳菲初歇。", 
      "席展涼莞，帳垂黃草，天然奇絕。", 
      "披襟永晝清風，更薦枕、良宵皓月。", 
      "一夢遊仙，軟雲推倒，廣寒宮闕。"
    ], 
    "rhythmic": "柳梢青"
  }, 
  {
    "author": "朱敦儒", 
    "paragraphs": [
      "秋光正潔。", 
      "仙家瑞草，黃花初發。", 
      "物外高情，天然雅緻，清標偏別。", 
      "仙翁笑酌金盃，慶兒女、團圓喜悅。", 
      "嫁與蕭郎，鳳凰臺上，長生風月。"
    ], 
    "rhythmic": "柳梢青"
  }, 
  {
    "author": "朱敦儒", 
    "paragraphs": [
      "水雲晚照。", 
      "浮生了了，霜風衰草。", 
      "日月金梭，江山春夢，天多人少。", 
      "赤松認得虛空，便一向、飛騰縹緲。", 
      "直上蓬瀛，回看滄海，悽然長嘯。"
    ], 
    "rhythmic": "柳梢青"
  }, 
  {
    "author": "朱敦儒", 
    "paragraphs": [
      "扁舟去作江南客，旅雁孤雲。", 
      "萬里煙塵。", 
      "回首中原淚滿巾。", 
      "碧山對晚汀洲冷，楓葉蘆根。", 
      "日落波平。", 
      "愁損辭鄉去國人。"
    ], 
    "rhythmic": "採桑子"
  }, 
  {
    "author": "朱敦儒", 
    "paragraphs": [
      "天高風勁塵寰靜，佳節重陽。", 
      "葉下瀟湘。", 
      "碧海晴空一陳霜。", 
      "安排弦管傾芳醞，報答秋光。", 
      "晝短歌長。", 
      "紅燭黃花夜未央。"
    ], 
    "rhythmic": "採桑子"
  }, 
  {
    "author": "朱敦儒", 
    "paragraphs": [
      "一番海角淒涼夢，卻到長安。", 
      "翠帳犀簾。", 
      "依舊屏斜十二山。", 
      "玉人爲我調琴瑟，顰黛低鬟。", 
      "雲散香殘。", 
      "風雨蠻溪半夜寒。"
    ], 
    "rhythmic": "採桑子"
  }, 
  {
    "author": "朱敦儒", 
    "paragraphs": [
      "西江碧。", 
      "江亭夜燕天涯客。", 
      "天涯客。", 
      "一杯相屬，此夕何夕。", 
      "燭殘花冷歌聲急。", 
      "秦關漢苑無消息。", 
      "無消息。", 
      "戍樓吹角，故人難得。"
    ], 
    "rhythmic": "憶秦娥"
  }, 
  {
    "author": "朱敦儒", 
    "paragraphs": [
      "霜風急。", 
      "江南路上梅花白。", 
      "梅花白。", 
      "寒溪殘月，冷村深雪。", 
      "洛陽醉裏曾同摘。", 
      "水西竹外常相憶。", 
      "常相憶。", 
      "寶釵雙鳳，鬢邊春色。"
    ], 
    "rhythmic": "憶秦娥"
  }, 
  {
    "author": "朱敦儒", 
    "paragraphs": [
      "吳船窄。", 
      "吳江岸下長安客。", 
      "長安客。", 
      "驚塵心緒，轉蓬蹤跡。", 
      "徵鴻也是關河隔。", 
      "孤飛萬里誰相識。", 
      "誰相識。", 
      "三更月落，鬥橫西北。"
    ], 
    "rhythmic": "憶秦娥"
  }, 
  {
    "author": "朱敦儒", 
    "paragraphs": [
      "歌鍾列。", 
      "公堂盛會酬佳節。", 
      "酬佳節。", 
      "皇恩宣佈，早梅爭發。", 
      "舞場椎鼓催迴雪。", 
      "金壺鏇酒瓊酥熱。", 
      "瓊酥熱。", 
      "今朝不飲，幾時歡悅。"
    ], 
    "rhythmic": "憶秦娥"
  }, 
  {
    "author": "朱敦儒", 
    "paragraphs": [
      "江上見新年，年夜聽春雨。", 
      "有個人人領略春，粉澹紅輕注。", 
      "深勸玉東西，低唱黃金縷。", 
      "拈底梅花總是愁，酒盡人歸去。"
    ], 
    "rhythmic": "卜算子"
  }, 
  {
    "author": "朱敦儒", 
    "paragraphs": [
      "陌上雪銷初，才得江梅信。", 
      "翦綵盤金院落香，便覺燒燈近。", 
      "樂事眼前多，春酒今年勝。", 
      "好趁迎梅接柳時，滿引金盃飲。"
    ], 
    "rhythmic": "卜算子"
  }, 
  {
    "author": "朱敦儒", 
    "paragraphs": [
      "碧瓦小紅樓，芳草江南岸。", 
      "雨後紗窗幾陣寒，零落梨花晚。", 
      "看到水如雲，送盡鴉成點。", 
      "南北東西處處愁，獨倚闌干遍。"
    ], 
    "rhythmic": "卜算子"
  }, 
  {
    "author": "朱敦儒", 
    "paragraphs": [
      "古澗一枝梅，免被園林鎖。", 
      "路遠山深不怕寒，似共春相趓。", 
      "幽思有誰知，託契都難可。", 
      "獨自風流獨自香，明月來尋我。"
    ], 
    "rhythmic": "卜算子"
  }, 
  {
    "author": "朱敦儒", 
    "paragraphs": [
      "灼灼一枝桃，粉豔天然好。", 
      "只被春風擺撼多，顏色凋零早。", 
      "結子未爲遲，悔恨隨芳草。", 
      "不下山來不出溪，待守劉郎老。"
    ], 
    "rhythmic": "卜算子"
  }, 
  {
    "author": "朱敦儒", 
    "paragraphs": [
      "旅雁向南飛，風雨羣初失。", 
      "飢渴辛勤兩翅垂，獨下寒汀立。", 
      "鷗鷺苦難親，矰繳憂相逼。", 
      "雲海茫茫無處歸，誰聽哀鳴急。"
    ], 
    "rhythmic": "卜算子"
  }, 
  {
    "author": "朱敦儒", 
    "paragraphs": [
      "山曉鷓鴣啼，雲暗瀧州路。", 
      "榕葉陰濃荔子青，百尺桄榔樹。", 
      "盡日不逢人，猛地風吹雨。", 
      "慘黯蠻溪鬼峒寒，隱隱聞銅鼓。"
    ], 
    "rhythmic": "卜算子"
  }, 
  {
    "author": "朱敦儒", 
    "paragraphs": [
      "亂紅深翠。", 
      "樓閣春風外。", 
      "胡蝶成團飛照水。", 
      "睡鴨無人驚起。", 
      "身閒更覺身輕。", 
      "酒壺歌扇隨行。", 
      "芳草綠楊堤畔，一聲初聽啼鶯。"
    ], 
    "rhythmic": "清平樂"
  }, 
  {
    "author": "朱敦儒", 
    "paragraphs": [
      "人間花少。", 
      "菊小芙蓉老。", 
      "冷澹仙人偏得道。", 
      "買定西風一笑。", 
      "前身原是疏梅。", 
      "黃姑點碎冰肌。", 
      "惟有暗香長在，飽參清露霏微。"
    ], 
    "rhythmic": "清平樂"
  }, 
  {
    "author": "朱敦儒", 
    "paragraphs": [
      "相留不住。", 
      "又趁東風去。", 
      "樓外夕陽芳草路。", 
      "今夜短亭何處。", 
      "杏花斜壓闌干。", 
      "朱簾不卷春寒。", 
      "惆悵黃昏前後，離愁酒病厭厭。"
    ], 
    "rhythmic": "清平樂"
  }, 
  {
    "author": "朱敦儒", 
    "paragraphs": [
      "多寒易雨。", 
      "春事都相誤。", 
      "愁過黃昏無著處。", 
      "寶篆燒殘香縷。", 
      "低鬟暗摘明璫。", 
      "羅巾挹損殘妝。", 
      "檐外幾聲風玉，丁東敲斷人腸。"
    ], 
    "rhythmic": "清平樂"
  }, 
  {
    "author": "朱敦儒", 
    "paragraphs": [
      "春寒雨妥。", 
      "花萼紅難破。", 
      "繡線金針慵不作。", 
      "要見鞦韆無那。", 
      "西鄰姊妹丁寧。", 
      "尋芳更約清明。", 
      "畫個丙丁帖子，前階後院求晴。"
    ], 
    "rhythmic": "清平樂"
  }, 
  {
    "author": "朱敦儒", 
    "paragraphs": [
      "當初相見。", 
      "君恨相逢晚。", 
      "一曲秦箏彈未遍。", 
      "無奈昭陽人怨。", 
      "便教恩淺情疏。", 
      "隔花空望金輿。", 
      "春晚不拈紅粉，碧窗自錄仙書。"
    ], 
    "rhythmic": "清平樂"
  }, 
  {
    "author": "朱敦儒", 
    "paragraphs": [
      "朧月黃昏亭榭。", 
      "池上鞦韆初架。", 
      "燕子說春寒。", 
      "杏花殘。", 
      "淚斷愁腸難斷。", 
      "往事總成幽怨。", 
      "幽怨幾時休。", 
      "淚還流。"
    ], 
    "rhythmic": "昭君怨"
  }, 
  {
    "author": "朱敦儒", 
    "paragraphs": [
      "折桂歸來懶覓官。", 
      "十年風月醉家山。", 
      "有人挾瑟伴清閒。", 
      "楚畹飛香蘭結佩，藍田生暖玉連環。", 
      "擁書萬卷看雙鸞。"
    ], 
    "rhythmic": "浣溪沙"
  }, 
  {
    "author": "朱敦儒", 
    "paragraphs": [
      "西塞山邊白鷺飛。", 
      "吳興江上綠楊低。", 
      "桃花流水鱖魚肥。", 
      "青箬笠將風裏戴，短蓑衣向雨中披。", 
      "斜風細雨不須歸。"
    ], 
    "rhythmic": "浣溪沙"
  }, 
  {
    "author": "朱敦儒", 
    "paragraphs": [
      "銀海清泉洗玉杯。", 
      "恰篘白酒冷偏宜。", 
      "水林檎嫩折青枝。", 
      "爭看使君長壽曲，旋教法部太平詞。", 
      "快風涼雨火雲摧。"
    ], 
    "rhythmic": "浣溪沙"
  }, 
  {
    "author": "朱敦儒", 
    "paragraphs": [
      "碧玉欄干白玉人。", 
      "倚花吹葉忍黃昏。", 
      "蕭郎一去又經春。", 
      "眉澹翠峯愁易聚，臉殘紅雨淚難勻。", 
      "纖腰減半綠羅裙。"
    ], 
    "rhythmic": "浣溪沙"
  }, 
  {
    "author": "朱敦儒", 
    "paragraphs": [
      "雨溼清明香火殘。", 
      "碧溪橋外燕泥寒。", 
      "日長獨自倚闌干。", 
      "脫籜修篁初散綠，褪花新杏未成酸。", 
      "江南春好與誰看。"
    ], 
    "rhythmic": "浣溪沙"
  }, 
  {
    "author": "朱敦儒", 
    "paragraphs": [
      "風落芙蓉畫扇閒。", 
      "涼隨春色到人間。", 
      "乍垂羅幕乍飛鸞。", 
      "好把深杯添綠酒，休拈明鏡照蒼顏。", 
      "浮生難得是清歡。"
    ], 
    "rhythmic": "浣溪沙"
  }, 
  {
    "author": "朱敦儒", 
    "paragraphs": [
      "才子佳人相見難。", 
      "舞收歌罷又更闌。", 
      "密將春恨系幽歡。", 
      "結子同心香佩帶，帕兒雙字玉連環。", 
      "酒醒燈暗忍重看。"
    ], 
    "rhythmic": "浣溪沙"
  }, 
  {
    "author": "朱敦儒", 
    "paragraphs": [
      "晚菊花前斂翠蛾。", 
      "採花傳酒緩聲歌。", 
      "柳枝團扇別離多。", 
      "擁髻淒涼論舊事，曾隨織女度銀梭。", 
      "當年今夕奈愁何。"
    ], 
    "rhythmic": "浣溪沙"
  }, 
  {
    "author": "朱敦儒", 
    "paragraphs": [
      "柳花陌上拈明璫。", 
      "嬌紅新樣妝。", 
      "匆匆曾貯一襟香。", 
      "月痕金縷涼。", 
      "分淚扇，掩離觴。", 
      "春殘人斷腸。", 
      "錦書難寄雁飛忙。", 
      "池塘芳草長。"
    ], 
    "rhythmic": "阮郎歸"
  }, 
  {
    "author": "朱敦儒", 
    "paragraphs": [
      "臥病獨眠人，無月中秋節。", 
      "澹照碧紗燈，冷看銀屏雪。", 
      "風露轉蕭寒，砧杵添悽切。", 
      "伏枕漫書空，到曉愁難說。"
    ], 
    "rhythmic": "生查子"
  }, 
  {
    "author": "朱敦儒", 
    "paragraphs": [
      "青錦成幃瑞香濃。", 
      "雅稱小簾櫳。", 
      "主人好事，金盃留客，共倚春風。", 
      "不知因甚來塵世，香似舊曾逢。", 
      "江梅退步，幽蘭偷眼，迴避芳叢。"
    ], 
    "rhythmic": "眼兒媚"
  }, 
  {
    "author": "朱敦儒", 
    "paragraphs": [
      "疊翠闌紅鬥纖濃。", 
      "雲雨綺爲櫳。", 
      "只憂謝了，偏須著意，障雨遮風。", 
      "瑞雲香霧雖難覓，驀地有時逢。", 
      "不妨守定，從他人笑，老入花叢。"
    ], 
    "rhythmic": "眼兒媚"
  }, 
  {
    "author": "朱敦儒", 
    "paragraphs": [
      "紫帔紅襟豔爭濃。", 
      "光彩爍疏櫳。", 
      "香爲小字，瑞爲高姓，道骨仙風。", 
      "此花合向瑤池種，可惜未遭逢。", 
      "阿環見了，羞回眼尾，愁聚眉叢。"
    ], 
    "rhythmic": "眼兒媚"
  }, 
  {
    "author": "朱敦儒", 
    "paragraphs": [
      "青垂柳線水平池。", 
      "芳徑燕初飛。", 
      "日長事少人靜，山繭換單衣。", 
      "簫鼓遠，篆香遲。", 
      "捲簾低。", 
      "半牀花影，一枕松風，午醉醒時。"
    ], 
    "rhythmic": "訴衷情"
  }, 
  {
    "author": "朱敦儒", 
    "paragraphs": [
      "老人無復少年歡。", 
      "嫌酒倦吹彈。", 
      "黃昏又是風雨，樓外角聲殘。", 
      "悲故國，念塵寰。", 
      "事難言。", 
      "下了紙帳，曳上青氈，一任霜寒。"
    ], 
    "rhythmic": "訴衷情"
  }, 
  {
    "author": "朱敦儒", 
    "paragraphs": [
      "青旗綵勝又迎春。", 
      "暖律應祥雲。", 
      "金盤內家生菜，宮院遍承恩。", 
      "時節好，管絃新。", 
      "度昇平。", 
      "惠風遲日，柳眼梅心，任醉芳尊。"
    ], 
    "rhythmic": "訴衷情"
  }, 
  {
    "author": "朱敦儒", 
    "paragraphs": [
      "月中玉兔日中鴉。", 
      "隨我度年華。", 
      "不管寒暄風雨，飽飯熱煎茶。", 
      "居士竹，故侯瓜。", 
      "老生涯。", 
      "自然天地，本分雲山，到處爲家。"
    ], 
    "rhythmic": "訴衷情"
  }, 
  {
    "author": "朱敦儒", 
    "paragraphs": [
      "老人諳盡人間苦。", 
      "近來恰似心頭悟。", 
      "九九是重陽。", 
      "重陽菊散芳。", 
      "出門何處去。", 
      "對面誰相語。", 
      "枕臂臥南窗。", 
      "銅爐柏子香。"
    ], 
    "rhythmic": "菩薩蠻"
  }, 
  {
    "author": "朱敦儒", 
    "paragraphs": [
      "芭蕉葉上秋風碧。", 
      "晚來小雨流蘇溼。", 
      "新窨木樨沈。", 
      "香遲斗帳深。", 
      "無人同向夕。", 
      "還是愁成憶。", 
      "憶昔結同心。", 
      "鴛鴦何處尋。"
    ], 
    "rhythmic": "菩薩蠻"
  }, 
  {
    "author": "朱敦儒", 
    "paragraphs": [
      "風流才子傾城色。", 
      "紅纓翠幰長安陌。", 
      "夜飲小平康。", 
      "暖生銀字簧。", 
      "持杯留上客。", 
      "私語眉峯側。", 
      "半冷水沈香。", 
      "羅帷宮漏長。"
    ], 
    "rhythmic": "菩薩蠻"
  }, 
  {
    "author": "朱敦儒", 
    "paragraphs": [
      "鄉關散盡當年客。", 
      "春風寂寞花無色。", 
      "長日掩重門。", 
      "江山眼外昏。", 
      "畫圖高掛壁。", 
      "嵩少參差碧。", 
      "想見臥雲人。", 
      "鬆黃落洞門。"
    ], 
    "rhythmic": "菩薩蠻"
  }, 
  {
    "author": "朱敦儒", 
    "paragraphs": [
      "芙蓉紅落秋風急。", 
      "夜寒紙帳霜華溼。", 
      "枕畔木瓜香。", 
      "曉來清興長。", 
      "輕舟青箬笠。", 
      "短棹溪光碧。", 
      "去覓謝三郎。", 
      "蘆花何處藏。"
    ], 
    "rhythmic": "菩薩蠻"
  }, 
  {
    "author": "朱敦儒", 
    "paragraphs": [
      "拂破秋江煙碧。", 
      "一對雙飛鸂鶒。", 
      "應是遠來無力。", 
      "捎下相偎沙磧。", 
      "小艇誰吹橫笛。", 
      "驚起不知消息。", 
      "悔不當時描得。", 
      "如今何處尋覓。"
    ], 
    "rhythmic": "雙"
  }, 
  {
    "author": "朱敦儒", 
    "paragraphs": [
      "紙帳綢衾忒暖。", 
      "儘自由、橫翻倒轉。", 
      "睡覺西窗燈一盞。", 
      "恰聽打、三更三點。", 
      "殘夢不須深念。", 
      "這些個、光陰煞短。", 
      "解散繮繩休系絆。", 
      "把從前、一筆句斷。"
    ], 
    "rhythmic": "鼓笛令"
  }, 
  {
    "author": "朱敦儒", 
    "paragraphs": [
      "今冬寒早風光好。", 
      "休怪攙先敧絮帽。", 
      "蟹肥一個可稱斤，酒美三杯真合道。", 
      "年年閒夢垂垂了。", 
      "且喜風鬆吹不倒。", 
      "平分兩月是新春，卻共梅花依舊笑。"
    ], 
    "rhythmic": "西湖曲・玉樓春"
  }, 
  {
    "author": "朱敦儒", 
    "paragraphs": [
      "試看何時有，元來總是空。", 
      "丹砂只在酒杯中。", 
      "看取乃公雙頰、照人紅。", 
      "花外莊周蝶，鬆間禦寇風。", 
      "古人漫爾說西東。", 
      "何似自家識取、賣油翁。"
    ], 
    "rhythmic": "風蝶令・南歌子"
  }, 
  {
    "author": "朱敦儒", 
    "paragraphs": [
      "春怎戀。", 
      "樓外綠催紅殿。", 
      "短袖迎風愁半卷。", 
      "手寒無處暖。", 
      "目斷蓬萊宮殿。", 
      "引去誰憐誰怨。", 
      "相見不如青翅燕。", 
      "舉頭長安遠。"
    ], 
    "rhythmic": "謁金門"
  }, 
  {
    "author": "朱敦儒", 
    "paragraphs": [
      "拾翠當年延佇。", 
      "解佩感君誠素。", 
      "微步過南岡。", 
      "獻明璫。", 
      "襟上淚難再會。", 
      "惆悵幽蘭心事。", 
      "心事永難忘。", 
      "寄君王。"
    ], 
    "rhythmic": "洛妃怨・昭君怨"
  }, 
  {
    "author": "朱敦儒", 
    "paragraphs": [
      "帳掩秋風一半開。", 
      "閒將玉笛吹。", 
      "過雲微雨散輕雷。", 
      "夜參差、認樓臺。", 
      "暗香移枕新涼住，竹外漏聲催。", 
      "放教明月上牀來。", 
      "共清夢、兩徘徊。"
    ], 
    "rhythmic": "燕歸樑"
  }, 
  {
    "author": "朱敦儒", 
    "paragraphs": [
      "瀧州幾番清秋。", 
      "許多愁。", 
      "嘆我等閒白了、少年頭。", 
      "人間事。", 
      "如何是。", 
      "去來休。", 
      "自是不歸歸去、有誰留。"
    ], 
    "rhythmic": "相見歡"
  }, 
  {
    "author": "朱敦儒", 
    "paragraphs": [
      "東風吹盡江梅。", 
      "橘花開。", 
      "舊日吳王宮殿、長青苔。", 
      "今古事。", 
      "英雄淚。", 
      "老相催。", 
      "長恨夕陽西去、晚潮回。"
    ], 
    "rhythmic": "相見歡"
  }, 
  {
    "author": "朱敦儒", 
    "paragraphs": [
      "金陵城上西樓。", 
      "倚清秋。", 
      "萬里夕陽垂地、大江流。", 
      "中原亂。", 
      "簪纓散。", 
      "幾時收。", 
      "試倩悲風吹淚、過揚州。"
    ], 
    "rhythmic": "相見歡"
  }, 
  {
    "author": "朱敦儒", 
    "paragraphs": [
      "秋風又到人間。", 
      "葉珊珊。", 
      "四望煙波無盡、欠青山。", 
      "浮生事。", 
      "長江水。", 
      "幾時閒。", 
      "幸是古來如此、且開顏。"
    ], 
    "rhythmic": "相見歡", 
    "tags": [
      "長江"
    ]
  }, 
  {
    "author": "朱敦儒", 
    "paragraphs": [
      "吟蛩作盡秋聲。", 
      "月西沈。", 
      "悽斷餘香殘夢、下層城。", 
      "人不見。", 
      "屏空掩。", 
      "數殘更。", 
      "還自搴帷獨坐、看青燈。"
    ], 
    "rhythmic": "相見歡"
  }, 
  {
    "author": "朱敦儒", 
    "paragraphs": [
      "當年兩上蓬瀛。", 
      "燕殊庭。", 
      "曾共羣仙攜手、鬥吹笙。", 
      "雲濤晚。", 
      "霓旌散。", 
      "海鷗輕。", 
      "卻釣松江煙月、醉還醒。"
    ], 
    "rhythmic": "相見歡"
  }, 
  {
    "author": "朱敦儒", 
    "paragraphs": [
      "深秋庭院初涼。", 
      "近重陽。", 
      "籬畔一枝金菊、露微黃。", 
      "鱸膾韻。", 
      "橙齏品。", 
      "酒新香。", 
      "我是昇平閒客、醉何妨。"
    ], 
    "rhythmic": "相見歡"
  }, 
  {
    "author": "朱敦儒", 
    "paragraphs": [
      "一夜新秋風雨。", 
      "客恨客愁無數。", 
      "我是臥雲人，悔到紅塵深處。", 
      "難住。", 
      "難住。", 
      "拂袖青山歸去。"
    ], 
    "rhythmic": "如夢令"
  }, 
  {
    "author": "朱敦儒", 
    "paragraphs": [
      "好個中秋時節。", 
      "莫恨今宵無月。", 
      "巖壑一燈青，寒浸水香留客。", 
      "留客。", 
      "留客。", 
      "相對無言無說。"
    ], 
    "rhythmic": "如夢令"
  }, 
  {
    "author": "朱敦儒", 
    "paragraphs": [
      "盞底一盤金鳳。", 
      "滿泛酒光浮動。", 
      "引我上煙霞，智力一時無用。", 
      "無用。", 
      "無用。", 
      "蹋破十洲三洞。"
    ], 
    "rhythmic": "如夢令"
  }, 
  {
    "author": "朱敦儒", 
    "paragraphs": [
      "真個先生愛睡。", 
      "睡裏百般滋味。", 
      "轉面又翻身，隨意十方遊戲。", 
      "遊戲。", 
      "遊戲。", 
      "到了元無一事。"
    ], 
    "rhythmic": "如夢令"
  }, 
  {
    "author": "朱敦儒", 
    "paragraphs": [
      "莫恨中秋無月。", 
      "月又不甜不辣。", 
      "幸有甕頭春，閒坐暖雲香雪。", 
      "香雪。", 
      "香雪。", 
      "滿引水晶蕉葉。"
    ], 
    "rhythmic": "如夢令"
  }, 
  {
    "author": "朱敦儒", 
    "paragraphs": [
      "莫恨中秋無月。", 
      "多點金缸紅蠟。", 
      "取酒擁絲簧，迎取輕盈桃葉。", 
      "桃葉。", 
      "桃葉。", 
      "唱我新歌白雪。"
    ], 
    "rhythmic": "如夢令"
  }, 
  {
    "author": "朱敦儒", 
    "paragraphs": [
      "一夜蟠桃吹坼。", 
      "剛道有人偷折。", 
      "幸自沒蹤由，無奈蝶蜂胡說。", 
      "胡說。", 
      "胡說。", 
      "方朔不須耳熱。"
    ], 
    "rhythmic": "如夢令"
  }, 
  {
    "author": "朱敦儒", 
    "paragraphs": [
      "好笑山翁年紀。", 
      "不覺七十有四。", 
      "生日近元宵，佔早燒燈歡會。", 
      "歡會。", 
      "歡會。", 
      "坐上人人千歲。"
    ], 
    "rhythmic": "如夢令"
  }, 
  {
    "author": "朱敦儒", 
    "paragraphs": [
      "西樓落月雞聲急。", 
      "夜浸疏香寒淅瀝。", 
      "玉人酒渴嚼春冰。", 
      "曉色入簾橫寶瑟。"
    ], 
    "rhythmic": "春曉曲"
  }, 
  {
    "author": "朱敦儒", 
    "paragraphs": [
      "江南岸。", 
      "江北岸。", 
      "折送行人無盡時。", 
      "恨分離。", 
      "酒一杯。", 
      "淚雙垂。", 
      "君到長安百事違。", 
      "幾時歸。"
    ], 
    "rhythmic": "柳枝・楊柳枝"
  }, 
  {
    "author": "朱敦儒", 
    "paragraphs": [
      "別離情緒，奈一番好景，一番悲慼。", 
      "燕語鶯啼人乍遠，還是他鄉寒食。", 
      "桃李無言，不堪攀折，總是風流客。", 
      "東君也自，怪人冷淡蹤跡。", 
      "花豔草草春工，酒隨花意薄，疏狂何益。", 
      "除卻清風並皓月，脈脈此情誰識。", 
      "料得文君，重簾不卷，且等閒消息。", 
      "不如歸去，受他真個憐惜。"
    ], 
    "rhythmic": "念奴嬌"
  }, 
  {
    "author": "孫覿", 
    "paragraphs": [
      "弱骨輕肌不耐春。", 
      "一枝江路玉梅新。", 
      "巡檐索笑爲何人。", 
      "素影徘徊波上月，醉香搖盪竹間雲。", 
      "酒醒人散夢仙村。"
    ], 
    "rhythmic": "浣溪沙"
  }, 
  {
    "author": "慕容卿妻", 
    "paragraphs": [
      "滿目江山憶舊遊。", 
      "汀洲花草弄春柔。", 
      "長亭艤住木蘭舟。", 
      "好夢易隨流水去，芳心空逐曉雲愁。", 
      "行人莫上望京樓。"
    ], 
    "rhythmic": "浣溪沙"
  }, 
  {
    "author": "周紫芝", 
    "paragraphs": [
      "黃金雙闕橫空，望中隱約三山眇。", 
      "春皇欲降，渚煙收盡，青虹正繞。", 
      "日到層宵，九枝光滿，普天俱照。", 
      "看海中桃熟，雲幡絳節，冉冉度、滄波渺。", 
      "遙想建章宮闕，□薰風、月寒清曉。", 
      "紅鸞影上，雲韶聲裏，蒙天一笑。", 
      "萬國朝元，百蠻款塞，太平多少。", 
      "聽堯雲深處，人人盡祝，似天難老。"
    ], 
    "rhythmic": "水龍吟"
  }, 
  {
    "author": "周紫芝", 
    "paragraphs": [
      "楚山千疊浮空，楚雲只在巫山往。", 
      "鸞飛鳳舞，當時空記，夢中奇語。", 
      "曉日瞳曨，夕陽零亂，嫋紅縈素。", 
      "問如今依舊，霏霏冉冉，知他爲、誰朝暮。", 
      "玉佩煙鬟飛動，炯星眸、人間相遇。", 
      "嫣然一笑，陽城下蔡，盡成驚顧。", 
      "蕙帳春濃，蘭衾日暖，未成行雨。", 
      "但丁寧莫似，陽臺夢斷，又隨風去。"
    ], 
    "rhythmic": "水龍吟"
  }, 
  {
    "author": "周紫芝", 
    "paragraphs": [
      "楚山木落風高，暮雲黯黯孤容瘦。", 
      "天晴似洗，明霞消盡，玉巒排秀。", 
      "九鳳飛來，五雲深處，一時輕矯。", 
      "恨三山不見，六鰲去後，天空遠，人將老。", 
      "堪笑此生如寄，信扁舟、朅來江表。", 
      "望中愁眼，依稀猶認，數峯林杪。", 
      "萬里東南，跨江雲夢，此情多少。", 
      "問何時還我，千巖萬壑，臥霜天曉。"
    ], 
    "rhythmic": "水龍吟"
  }, 
  {
    "author": "周紫芝", 
    "paragraphs": [
      "近臘風光一半休。", 
      "南枝未動北枝愁。", 
      "嫦娥莫是見人羞。", 
      "麼鳳不傳蓬島信，杜鵑空辦鶴林秋。", 
      "便須千杖打梁州。"
    ], 
    "rhythmic": "浣溪沙"
  }, 
  {
    "author": "周紫芝", 
    "paragraphs": [
      "欲醉江梅興未休。", 
      "待篘春甕洗春愁。", 
      "不成歡緒卻成羞。", 
      "天意若教花似雪，客情寧恨鬢如秋。", 
      "趁他何遜在揚州。"
    ], 
    "rhythmic": "浣溪沙"
  }, 
  {
    "author": "周紫芝", 
    "paragraphs": [
      "無限春情不肯休。", 
      "江梅未動使人愁。", 
      "東昏覷得玉奴羞。", 
      "對酒情懷疑是夢，憶花天氣黯如秋。", 
      "喚春雲夢澤南州。"
    ], 
    "rhythmic": "浣溪沙"
  }, 
  {
    "author": "周紫芝", 
    "paragraphs": [
      "水上鳴榔不繫船。", 
      "醉來深閉短篷眠。", 
      "潮生潮落自年年。", 
      "一尺鱸魚新活計，半蓑煙雨舊衣冠。", 
      "廟堂空有畫圖看。"
    ], 
    "rhythmic": "浣溪沙"
  }, 
  {
    "author": "周紫芝", 
    "paragraphs": [
      "多病嫌秋怕上樓。", 
      "苦無情緒懶擡頭。", 
      "雁來不寄小銀鉤。", 
      "一點離情深似海，萬重悽恨黯如秋。", 
      "怎生禁得許多愁。"
    ], 
    "rhythmic": "浣溪沙"
  }, 
  {
    "author": "周紫芝", 
    "paragraphs": [
      "醽醁新翻碧玉壺。", 
      "水精釵嫋絳紗符。", 
      "吳姬親手碎菖蒲。", 
      "彩索系時新睡起，榴花剪處要人扶。", 
      "心情還似去年無。"
    ], 
    "rhythmic": "浣溪沙"
  }, 
  {
    "author": "周紫芝", 
    "paragraphs": [
      "學畫雙蛾苦未成。", 
      "鬢雲新結翠鬟輕。", 
      "伴人歌笑已多情。", 
      "飛絮亂花閒院宇，舞鸞歌鳳小娉婷。", 
      "陽關休唱斷腸聲。"
    ], 
    "rhythmic": "浣溪沙"
  }, 
  {
    "author": "周紫芝", 
    "paragraphs": [
      "江北上歸舟，再見江南岸。", 
      "江北江南幾度秋，夢裏朱顏換。", 
      "人是嶺頭雲，聚散天誰管。", 
      "君似孤雲何處歸，我似離羣雁。"
    ], 
    "rhythmic": "卜算子"
  }, 
  {
    "author": "周紫芝", 
    "paragraphs": [
      "霜葉下孤篷，船在垂楊岸。", 
      "早是淒涼惜別時，更惜年華換。", 
      "別酒解留人，拚醉君休管。", 
      "醉裏朱弦莫謾彈，愁入參差雁。"
    ], 
    "rhythmic": "卜算子"
  }, 
  {
    "author": "周紫芝", 
    "paragraphs": [
      "絮盡柳成空，春去花如掃。", 
      "窗外枝枝海石榴，特爲幽人好。", 
      "密葉過疏籬，薄豔明芳草。", 
      "剪得花時卻倚闌，樓上人垂手。"
    ], 
    "rhythmic": "卜算子"
  }, 
  {
    "author": "周紫芝", 
    "paragraphs": [
      "嫦娥天上人誰識。", 
      "家在蓬山煙水隔。", 
      "不應著意眼前人，便是登瀛當日客。", 
      "雙眸炯炯秋波滴。", 
      "也解人間青與白。", 
      "檀郎未摘月邊枝，枉是不教花愛惜。"
    ], 
    "rhythmic": "木蘭花・玉樓春"
  }, 
  {
    "author": "周紫芝", 
    "paragraphs": [
      "江頭雨後山如髻。", 
      "催送新涼風有意。", 
      "月來楊柳綠陰中，秋在梧桐疏影外。", 
      "小窗紋簟涼如水。", 
      "歲歲年年同此味。", 
      "眼前不忍對西風，夢裏是堪追往事。"
    ], 
    "rhythmic": "木蘭花・玉樓春"
  }, 
  {
    "author": "周紫芝", 
    "paragraphs": [
      "春閒晝永。", 
      "城下江深山倒影。", 
      "淨掃風埃。", 
      "收拾煙光入句來。", 
      "短窗閒倚。", 
      "身似浮雲門似水。", 
      "誰伴餘年。", 
      "結得青山一個緣。"
    ], 
    "rhythmic": "減字木蘭花"
  }, 
  {
    "author": "周紫芝", 
    "paragraphs": [
      "蓬萊三島。", 
      "上有青青千歲草。", 
      "玉佩煙鬟。", 
      "來作人間一笑歡。", 
      "麻姑行酒。", 
      "萼綠華歌清韻嫋。", 
      "玉秀蘭芳。", 
      "醉舞東風彩袖長。"
    ], 
    "rhythmic": "減字木蘭花"
  }, 
  {
    "author": "周紫芝", 
    "paragraphs": [
      "西山岩桂。", 
      "常恨香聞煙雨外。", 
      "何似君家。", 
      "戲彩堂前早試花。", 
      "黃金千粟。", 
      "風撼芳條香馥馥。", 
      "一剪無多。", 
      "桃李漫山奈俗何。"
    ], 
    "rhythmic": "減字木蘭花"
  }, 
  {
    "author": "周紫芝", 
    "paragraphs": [
      "當年文伯。", 
      "曾是東坡門下客。", 
      "文采風流。", 
      "奕葉傳芳總未休。", 
      "爲公持酒。", 
      "願祝綵衣無限壽。", 
      "歸覲楓宸。", 
      "剩醉長安幾度春。"
    ], 
    "rhythmic": "減字木蘭花"
  }, 
  {
    "author": "周紫芝", 
    "paragraphs": [
      "蒼璧新敲小鳳團。", 
      "赤泥開印煮清泉。", 
      "醉捧纖纖雙玉筍，鷓鴣斑。", 
      "雪浪濺翻金縷袖，松風吹醒玉酡顏。", 
      "更待微甘回齒頰，且留連。"
    ], 
    "rhythmic": "攤破浣溪沙・山花子"
  }, 
  {
    "author": "周紫芝", 
    "paragraphs": [
      "門外青驄月下嘶。", 
      "映階籠燭畫簾垂。", 
      "一曲陽關聲欲盡，不多時。", 
      "鳳餅未殘雲腳乳，水沈催注玉花瓷。", 
      "忍看捧甌春筍露，翠鬟低。"
    ], 
    "rhythmic": "減字木蘭花"
  }, 
  {
    "author": "周紫芝", 
    "paragraphs": [
      "白髮三千丈，雙鬢不勝垂。", 
      "人間憂喜如夢，老矣更何之。", 
      "蘧玉行年過了，未必如今俱是，五十九年非。", 
      "擬把彭殤夢，分付與癡兒。", 
      "君莫羨，客起舞，壽瓊卮。", 
      "此生但願，長遣猿鶴共追隨。", 
      "金印借令如鬥，富貴那能長久，不飲竟何爲。", 
      "莫問蓬萊路，從古少人知。"
    ], 
    "rhythmic": "水調歌頭"
  }, 
  {
    "author": "周紫芝", 
    "paragraphs": [
      "濯錦橋邊月，幾度照中秋。", 
      "年年此夜清景，伴我與君遊。", 
      "萬里相隨何處，看盡吳波越嶂，更向古徐州。", 
      "應爲霜髯老，西望倚黃樓。", 
      "天如水，雲似掃，素魂流。", 
      "不知今夕何夕，相對語羈愁。", 
      "故國歸來何事，記易南枝驚鵲，還對玉蟾羞。", 
      "踏盡疏桐影，更復爲君留。"
    ], 
    "rhythmic": "水調歌頭"
  }, 
  {
    "author": "周紫芝", 
    "paragraphs": [
      "歲晚念行役，江闊渺風煙。", 
      "六朝文物何在，回首更悽然。", 
      "倚盡危樓傑觀，暗想瓊枝璧月，羅襪步承蓮。", 
      "桃葉山前鷺，無語下寒灘。", 
      "潮寂寞，浸孤壘，漲平川。", 
      "莫愁艇子何處，煙樹杳無邊。", 
      "王謝堂前雙燕，空繞烏衣門巷，斜日草連天。", 
      "只有臺城月，千古照嬋娟。"
    ], 
    "rhythmic": "水調歌頭"
  }, 
  {
    "author": "周紫芝", 
    "paragraphs": [
      "落日在煙樹，雲水兩空濛。", 
      "澹霞消盡，何事依約有微紅。", 
      "湖上晚來風細，吹盡一天殘雨，蒼翠溼千峯。", 
      "誰遣長空月，冷浸玉壺中。", 
      "問明月，應解笑，白頭翁。", 
      "不堪老去，依舊臨水照衰容。", 
      "良夜幾橫煙棹，獨倚危牆西望，目斷遠山重。", 
      "但恨故人遠，此樂與誰同。"
    ], 
    "rhythmic": "水調歌頭"
  }, 
  {
    "author": "周紫芝", 
    "paragraphs": [
      "秋雲微淡月微羞。", 
      "雲黯黯、月彩難留。", 
      "只應是、嫦娥心裏，也似人愁。", 
      "幾時回步玉移鉤。", 
      "人共月、同上南樓。", 
      "卻重聽、畫闌西角，月下輕謳。"
    ], 
    "rhythmic": "沙塞子"
  }, 
  {
    "author": "周紫芝", 
    "paragraphs": [
      "玉溪秋月浸寒波。", 
      "忍持酒、重聽驪歌。", 
      "不堪對、綠陰飛閣，月下羞蛾。", 
      "夜深驚鵲轉南柯。", 
      "慘別意、無奈愁何。", 
      "他年事、不須重問，轉更愁多。"
    ], 
    "rhythmic": "沙塞子"
  }, 
  {
    "author": "周紫芝", 
    "paragraphs": [
      "荷氣吹涼到枕邊。", 
      "薄紗如霧亦如煙。", 
      "清泉浴後花垂雨，白酒傾時玉滿船。", 
      "釵欲溜，髻微偏。", 
      "卻尋霜粉撲香綿。", 
      "冰肌近著渾無暑，小扇頻搖最可憐。"
    ], 
    "rhythmic": "鷓鴣天"
  }, 
  {
    "author": "周紫芝", 
    "paragraphs": [
      "烏鵲橋邊河漢流。", 
      "洗車微雨溼清秋。", 
      "相逢不似長相憶，一度相逢一度愁。", 
      "雲卻靜，月垂鉤。", 
      "金針穿得喜回頭。", 
      "只應人倚闌干處，便似天孫梳洗樓。"
    ], 
    "rhythmic": "鷓鴣天"
  }, 
  {
    "author": "周紫芝", 
    "paragraphs": [
      "尊酒年年樂事多。", 
      "古銅猶得幾摩挲。", 
      "他時人物君須記，玉筍班中李泰和。", 
      "煩翠袖，把金荷。", 
      "功名餘事且高歌。", 
      "新來學得長生訣，寫就黃庭不換鵝。"
    ], 
    "rhythmic": "鷓鴣天"
  }, 
  {
    "author": "周紫芝", 
    "paragraphs": [
      "名在休文季孟間。", 
      "一時風味更蕭然。", 
      "瓊林不逐春風老，安用丹砂巧駐顏。", 
      "春入戶，酒吹瀾。", 
      "小桃枝上錦闌斑。", 
      "明年欲與君爲壽，無路相從入道山。"
    ], 
    "rhythmic": "鷓鴣天"
  }, 
  {
    "author": "周紫芝", 
    "paragraphs": [
      "嫋嫋雲梳曉髻堆。", 
      "涓涓秋淨眼波回。", 
      "舊家十二峯前住，偶爲襄王下楚臺。", 
      "閒院靜，小桃開。", 
      "劉郎前度幾回來。", 
      "東風易行雲散，花裏傳觴莫謾催。"
    ], 
    "rhythmic": "鷓鴣天"
  }, 
  {
    "author": "周紫芝", 
    "paragraphs": [
      "晴日烘簾暖似春。", 
      "菊回霜暈淺仍深。", 
      "誰知此地栽花手，便是當時嗅蕊人。", 
      "秋渺渺，夜沈沈。", 
      "一聲清唱嫋殘音。", 
      "嬌癡應挽香羅比，六幅雙裙染鬱金。"
    ], 
    "rhythmic": "鷓鴣天"
  }, 
  {
    "author": "周紫芝", 
    "paragraphs": [
      "一點殘紅欲盡時。", 
      "乍涼秋氣滿屏幃。", 
      "梧桐葉上三更雨，葉葉聲聲是別離。", 
      "調寶瑟，撥金猊。", 
      "那時同唱鷓鴣詞。", 
      "如今風雨西樓夜，不聽清歌也淚垂。"
    ], 
    "rhythmic": "鷓鴣天", 
    "tags": [
      "宋詞三百首"
    ]
  }, 
  {
    "author": "周紫芝", 
    "paragraphs": [
      "年少登高意氣多。", 
      "黃花壓帽醉嵯峨。", 
      "如今滿眼看華髮，強拈茱萸奈老何。", 
      "千壘岫，萬重波。", 
      "一時分付與秦娥。", 
      "明年身健君休問，且對秋風卷翠螺。"
    ], 
    "rhythmic": "鷓鴣天"
  }, 
  {
    "author": "周紫芝", 
    "paragraphs": [
      "終日看山不厭山。", 
      "尋思百計不如閒。", 
      "何時得到重陽日，醉把茱萸仔細看。", 
      "敧醉帽，倚雕闌。", 
      "偶然攜酒卻成歡。", 
      "籬邊黃菊關心事，觸誤愁人到酒邊。"
    ], 
    "rhythmic": "鷓鴣天"
  }, 
  {
    "author": "周紫芝", 
    "paragraphs": [
      "讀盡牙籤玉軸書。", 
      "不知門外有園蔬。", 
      "借令未解鑾坡去，也合讎書在石渠。", 
      "微雨後，小寒初。", 
      "滿斟長壽碧琳腴。", 
      "不須更問荊州路，便上追鋒御府車。"
    ], 
    "rhythmic": "鷓鴣天"
  }, 
  {
    "author": "周紫芝", 
    "paragraphs": [
      "樓上緗桃一萼紅。", 
      "別來開謝幾東風。", 
      "武陵春盡無人處，猶有劉郎去後蹤。", 
      "香閣小，翠簾重。", 
      "今宵何事偶相逢。", 
      "行雲又被風吹散，見了依前是夢中。"
    ], 
    "rhythmic": "鷓鴣天"
  }, 
  {
    "author": "周紫芝", 
    "paragraphs": [
      "彩鷁雙飛雪浪翻。", 
      "楚歌聲轉綠楊灣。", 
      "一川紅旆初銜日，兩岸朱樓不下簾。", 
      "闌倚處，玉垂纖。", 
      "白團扇底藕絲衫。", 
      "未成密約回秋水，看得羞時隔畫檐。"
    ], 
    "rhythmic": "鷓鴣天"
  }, 
  {
    "author": "周紫芝", 
    "paragraphs": [
      "花褪殘紅綠滿枝。", 
      "嫩寒猶透薄羅衣。", 
      "池塘雨細雙鴛睡，楊柳風輕小燕飛。", 
      "人別後，酒醒時。", 
      "午窗殘夢子規啼。", 
      "尊前心事人誰問，花底閒愁春又歸。"
    ], 
    "rhythmic": "鷓鴣天"
  }, 
  {
    "author": "周紫芝", 
    "paragraphs": [
      "跳珠雨罷風初靜，闌檻憑虛。", 
      "絳闕清都。", 
      "只在仙人碧玉壺。", 
      "九原喚起王摩詰，畫作新圖。", 
      "十城芙蕖。", 
      "乞與知章老鑑湖。"
    ], 
    "rhythmic": "採桑子"
  }, 
  {
    "author": "周紫芝", 
    "paragraphs": [
      "畫幕燈前細雨，垂蓮盞裏清歌。", 
      "玉纖持板隔香羅。", 
      "不放行雲飛過。", 
      "今夜塵生洛浦，明朝雨在巫山。", 
      "羞蛾且莫鬥彎環。", 
      "不似司空見慣。"
    ], 
    "rhythmic": "西江月"
  }, 
  {
    "author": "周紫芝", 
    "paragraphs": [
      "池面風翻弱絮，樹頭雨退嫣紅。", 
      "撲花蝴蝶杳無蹤。", 
      "又做一場春夢。", 
      "便是一成去了，不成沒個來時。", 
      "眼前無處說相思。", 
      "要說除非夢裏。"
    ], 
    "rhythmic": "西江月"
  }, 
  {
    "author": "周紫芝", 
    "paragraphs": [
      "羅袖雲輕霧薄，醉肌玉軟花柔。", 
      "相逢不道有春愁。", 
      "只道春來微瘦。", 
      "一點人間深意，數聲柳下輕謳。", 
      "帶將離恨上歸舟。", 
      "腸斷月斜時候。"
    ], 
    "rhythmic": "西江月"
  }, 
  {
    "author": "周紫芝", 
    "paragraphs": [
      "發白猶敧旅枕，溪深未掛煙莎。", 
      "往來苕霅意如何。", 
      "應有輕鷗笑我。", 
      "細算年來活計，只消一個漁舟。", 
      "金魚無分不須求。", 
      "只乞鱸魚換酒。"
    ], 
    "rhythmic": "西江月"
  }, 
  {
    "author": "周紫芝", 
    "paragraphs": [
      "連理枝頭並蒂，同心帶上雙垂。", 
      "背燈偷贈語低低。", 
      "一點濃情先寄。", 
      "翡翠釵頭摘處，鴛鴦枕上醒時。", 
      "酸甜紅顆阿誰知。", 
      "別是人間滋味。"
    ], 
    "rhythmic": "西江月"
  }, 
  {
    "author": "周紫芝", 
    "paragraphs": [
      "天意未教秋老，花容剗地宜霜。", 
      "酒肌紅軟玉肌香。", 
      "不與梨花同樣。", 
      "來伴孫郎小宴，臨風爲舞霓裳。", 
      "更深綠水照紅妝。", 
      "便是採蓮船上。"
    ], 
    "rhythmic": "西江月"
  }, 
  {
    "author": "周紫芝", 
    "paragraphs": [
      "誰把藍揉翡翠，天將蠟做梅花。", 
      "晚來秋水映殘霞。", 
      "水墨新描圖畫。", 
      "紙上寫將心去，眼邊送卻愁來。", 
      "今回相見比前回。", 
      "心下忡忡越㬠。"
    ], 
    "rhythmic": "西江月"
  }, 
  {
    "author": "周紫芝", 
    "paragraphs": [
      "溪上晴山簇翠螺。", 
      "曉來霜葉醉，小池荷。", 
      "瑣窗秋意苦無多。", 
      "簾繡卷，黃菊兩三窠。", 
      "小睡擁香羅。", 
      "起來勻醉粉，玉垂梭。", 
      "只愁無奈夜長何。", 
      "你去也，今夜早來麼。"
    ], 
    "rhythmic": "小重山"
  }, 
  {
    "author": "周紫芝", 
    "paragraphs": [
      "碧玉山圍十里湖。", 
      "水雲天共遠，戲雙鳧。", 
      "河陽花縣錦屏鋪。", 
      "人不老，長日在蓬壺。", 
      "一笑且踟躕。", 
      "會騎箕尾去，上雲衢。", 
      "十分深注碧琳腴。", 
      "休惜醉，醉後有人扶。"
    ], 
    "rhythmic": "小重山"
  }, 
  {
    "author": "周紫芝", 
    "paragraphs": [
      "秋意還深，漸銀牀露冷，梧葉風高。", 
      "嬋娟也應爲我，羞照霜毛。", 
      "流年老盡，漫銀蟾、冷浸香醪。", 
      "除盡把，平生怨感，一時分付離騷。", 
      "傷心故人千里，問陰晴何處，還記今宵。", 
      "樓高共誰同看，玉桂煙梢。", 
      "南枝鵲繞，嘆此生、飄轉江皋。", 
      "須更約，他年清照，爲人常到寒霄。"
    ], 
    "rhythmic": "漢宮春"
  }, 
  {
    "author": "周紫芝", 
    "paragraphs": [
      "香滿箱奩，看沈犀弄水，濃麝含薰。", 
      "荀郎一時舊事，盡屬王孫。", 
      "殘膏剩馥，須傾囊、乞與蘭蓀。", 
      "金獸暖，雲窗霧閣，爲人洗盡餘醺。", 
      "依稀雪梅風味，似孤山盡處，馬上煙村。", 
      "從來甲煎淺俗，那忍重聞。", 
      "蘇臺燕寢，下重幃、深閉孤雲。", 
      "都佔得，橫斜亂影，伴他月下黃昏。"
    ], 
    "rhythmic": "漢宮春"
  }, 
  {
    "author": "周紫芝", 
    "paragraphs": [
      "江天雲薄。", 
      "江頭雪似楊花落。", 
      "寒燈不管人離索。", 
      "照得人來，真個睡不著。", 
      "歸期已負梅花約。", 
      "又還春動空飄泊。", 
      "曉寒誰看伊梳掠。", 
      "雪滿西樓，人在闌干角。"
    ], 
    "rhythmic": "醉落魄・一斛珠"
  }, 
  {
    "author": "周紫芝", 
    "paragraphs": [
      "柳邊池閣。", 
      "晚來卷地東風惡。", 
      "人生不解頻行樂。", 
      "昨日花開，今日風吹落。", 
      "楊花卻似人飄泊。", 
      "春雲更似人情薄。", 
      "如今始信從前錯。", 
      "爲個蠅頭，輕負青山約。"
    ], 
    "rhythmic": "醉落魄・一斛珠"
  }, 
  {
    "author": "周紫芝", 
    "paragraphs": [
      "薰風池閣。", 
      "小紅橋下荷花薄。", 
      "沙平水淺山如削。", 
      "水上鴛鴦，何處風吹落。", 
      "今朝端午新梳掠。", 
      "錦絲圍腕花柔弱。", 
      "人生只有尊前樂。", 
      "前度劉郎，莫負重來約。"
    ], 
    "rhythmic": "醉落魄・一斛珠"
  }, 
  {
    "author": "周紫芝", 
    "paragraphs": [
      "雲深海闊。", 
      "天風吹上黃金闕。", 
      "酒醒不記歸時節。", 
      "三十年來，往事無人說。", 
      "浮生正似風中雪。", 
      "丹砂豈是神仙訣。", 
      "世間生死無休歇。", 
      "長伴君閒，只有山中月。"
    ], 
    "rhythmic": "醉落魄・一斛珠"
  }, 
  {
    "author": "周紫芝", 
    "paragraphs": [
      "酴醿花謝日遲遲。", 
      "楊花無數飛。", 
      "章臺側畔盡風吹。", 
      "飄零無定期。", 
      "煙漠漠，草萋萋。", 
      "江南春盡時。", 
      "可憐蹤跡尚東西。", 
      "故園何日歸。"
    ], 
    "rhythmic": "阮郎歸"
  }, 
  {
    "author": "周紫芝", 
    "paragraphs": [
      "月櫺疏影照嬋娟。", 
      "閒臨小玉盤。", 
      "棗花金釧出纖纖。", 
      "棋聲敲夜寒。", 
      "飛雹冷，水精圓。", 
      "夜深人未眠。", 
      "笑催爐獸暖衾鴛。", 
      "莫教銀漏殘。"
    ], 
    "rhythmic": "阮郎歸"
  }, 
  {
    "author": "周紫芝", 
    "paragraphs": [
      "西湖山下水潺潺。", 
      "滿山風雨寒。", 
      "枝頭紅日曉斕斑。", 
      "越梅催曉丹。", 
      "連翠葉，擁金盤。", 
      "玉池生乳泉。", 
      "此生三度試甘酸。", 
      "欲歸歸尚難。"
    ], 
    "rhythmic": "阮郎歸", 
    "tags": [
      "西湖"
    ]
  }, 
  {
    "author": "周紫芝", 
    "paragraphs": [
      "青鞋忍踏江沙路。", 
      "恨人已、騎鯨去。", 
      "筆底驊騮誰與度。", 
      "西州重到，可憐不見，華屋生存處。", 
      "秋江渺渺高臺暮。", 
      "滿壁棲鴉醉時句。", 
      "飛上金鸞人漫許。", 
      "清歌低唱，小蠻猶在，空溼梨花雨。"
    ], 
    "rhythmic": "青玉案"
  }, 
  {
    "author": "周紫芝", 
    "paragraphs": [
      "梅花落盡人誰管。", 
      "暗悽斷、傷春眼。", 
      "雪後平蕪春尚淺。", 
      "一簪華髮，滿襟離恨，羞作東風伴。", 
      "鬥花小斛蘭芽短。", 
      "猶是當時舊庭院。", 
      "擬把新愁憑酒遣。", 
      "春衫重看，酒痕猶在，忍放金盃滿。"
    ], 
    "rhythmic": "青玉案"
  }, 
  {
    "author": "周紫芝", 
    "paragraphs": [
      "翠蛾懶畫妝痕淺。", 
      "香肌得酒花柔軟。", 
      "粉汗溼吳綾。", 
      "玉釵敲枕稜。", 
      "鬢絲雲卸膩。", 
      "羅帶還重系。", 
      "含笑出房櫳。", 
      "羞隨臉上紅。"
    ], 
    "rhythmic": "菩薩蠻"
  }, 
  {
    "author": "周紫芝", 
    "paragraphs": [
      "風頭不定雲來去。", 
      "天教月到湖心住。", 
      "遙夜一襟愁。", 
      "水風渾似秋。", 
      "藕花迎露笑。", 
      "暗水飛螢照。", 
      "漁笛莫頻吹。", 
      "客愁人不知。"
    ], 
    "rhythmic": "菩薩蠻"
  }, 
  {
    "author": "周紫芝", 
    "paragraphs": [
      "寶薰拂拂濃如霧。", 
      "暗驚梅蕊風前度。", 
      "依約似江村。", 
      "餘香馬上聞。", 
      "畫橋風雨暮。", 
      "零落知無數。", 
      "收拾小窗春。", 
      "金爐檀炷深。"
    ], 
    "rhythmic": "菩薩蠻"
  }, 
  {
    "author": "周紫芝", 
    "paragraphs": [
      "雨細欲收還滴。", 
      "滿一庭秋色。", 
      "闌干獨倚，無人共說，這些愁寂。", 
      "手把玉郎書跡。", 
      "怎不教人憶。", 
      "看看又是黃昏也，斂眉峯輕碧。"
    ], 
    "rhythmic": "西地錦"
  }, 
  {
    "author": "周紫芝", 
    "paragraphs": [
      "春雨細。", 
      "開盡一番桃李。", 
      "柳暗曲闌花滿地。", 
      "日高人睡起。", 
      "綠浸小池春水。", 
      "沙暖鴛鴦雙戲。", 
      "薄倖更無書一紙。", 
      "畫樓愁獨倚。"
    ], 
    "rhythmic": "謁金門"
  }, 
  {
    "author": "周紫芝", 
    "paragraphs": [
      "春寒入翠帷，月淡雲來去。", 
      "院落半晴天，風撼梨花樹。", 
      "人醉掩金鋪，閒倚鞦韆柱。", 
      "滿眼是相思，無說相思處。"
    ], 
    "rhythmic": "生查子"
  }, 
  {
    "author": "周紫芝", 
    "paragraphs": [
      "青絲結曉鬟，臨鏡心情懶。", 
      "知爲曉愁濃，畫得雙蛾淺。", 
      "柳困玉樓空，花落紅窗暖。", 
      "相對語春愁，只有春閨燕。"
    ], 
    "rhythmic": "生查子"
  }, 
  {
    "author": "周紫芝", 
    "paragraphs": [
      "新歡君未成，往事無人記。", 
      "行雨共行雲，如夢還如醉。", 
      "相見又難言，欲住渾無計。", 
      "眉翠莫頻低，我已無多淚。"
    ], 
    "rhythmic": "生查子"
  }, 
  {
    "author": "周紫芝", 
    "paragraphs": [
      "清歌憶去年，共唱秦樓曲。", 
      "門外月橫波，帳里人如玉。", 
      "秋風吹彩雲，夢斷驚難續。", 
      "別調不堪聞，紅淚銷殘燭。"
    ], 
    "rhythmic": "生查子"
  }, 
  {
    "author": "周紫芝", 
    "paragraphs": [
      "金鞍欲別時，芳草溪邊渡。", 
      "不忍上西樓，怕看來時路。", 
      "簾幕卷東風，燕子雙雙語。", 
      "薄倖不歸來，冷落春情緒。"
    ], 
    "rhythmic": "生查子"
  }, 
  {
    "author": "周紫芝", 
    "paragraphs": [
      "輕雲淺護霜，曉日紅生砌。", 
      "煙共寶薰濃，人與山長翠。", 
      "銀浪酒杯濃，錦幄雙鸞戲。", 
      "庭下彩衣郎，共祝千千歲。"
    ], 
    "rhythmic": "生查子"
  }, 
  {
    "author": "周紫芝", 
    "paragraphs": [
      "滿院融融花氣。", 
      "紅繡一簾垂地。", 
      "往事憶年時。", 
      "只春知。", 
      "風又暖。", 
      "花漸滿。", 
      "人似行雲不見。", 
      "無計奈離情。", 
      "惡銷凝。"
    ], 
    "rhythmic": "昭君怨"
  }, 
  {
    "author": "周紫芝", 
    "paragraphs": [
      "東風歇。", 
      "香塵滿院花如雪。", 
      "花如雪。", 
      "看看又是，黃昏時節。", 
      "無言獨自添香鴨。", 
      "相思情緒無人說。", 
      "無人說。", 
      "照人只有，西樓斜月。"
    ], 
    "rhythmic": "秦樓月・憶秦娥"
  }, 
  {
    "author": "周紫芝", 
    "paragraphs": [
      "雪似楊花飛不定。", 
      "枝上凍禽昏欲暝。", 
      "寒窗相對話分飛，簫鼓靜。", 
      "燈炯炯。", 
      "一曲陽關和淚聽。", 
      "酒入離腸愁欲凝。", 
      "往事不堪重記省。", 
      "勸君莫上玉樓梯，風力勁。", 
      "山色暝。", 
      "忍看去時樓下徑。"
    ], 
    "rhythmic": "天仙子"
  }, 
  {
    "author": "周紫芝", 
    "paragraphs": [
      "遇坎乘流隨分了。", 
      "雞蟲得失能多少。", 
      "兒輩雌黃堪一笑。", 
      "堪一笑。", 
      "鶴長鳧短從他道。", 
      "幾度秋風吹夢到。", 
      "花姑溪上人空老。", 
      "喚取扁舟歸去好。", 
      "歸去好。", 
      "孤篷一枕秋江曉。"
    ], 
    "rhythmic": "漁家傲"
  }, 
  {
    "author": "周紫芝", 
    "paragraphs": [
      "月黑波翻江浩渺。", 
      "扁舟繫纜垂楊杪。", 
      "漁網橫江燈火鬧。", 
      "紅影照。", 
      "分明赤壁回驚棹。", 
      "風靜雲收天似掃。", 
      "夢疑身在三山島。", 
      "浮世功名何日了。", 
      "從醉倒。", 
      "柁樓紅日千巖曉。"
    ], 
    "rhythmic": "漁家傲"
  }, 
  {
    "author": "周紫芝", 
    "paragraphs": [
      "休惜騎鯨人已遠。", 
      "風流都被仍雲佔。", 
      "腰下錦絛纏寶劍。", 
      "光閃焰。", 
      "人間莫作牛刀看。", 
      "見說河陽花滿縣。", 
      "相邀更約疏狂伴。", 
      "幸有小蠻開小燕。", 
      "須少款。", 
      "玉堂此去知非晚。"
    ], 
    "rhythmic": "漁家傲"
  }, 
  {
    "author": "周紫芝", 
    "paragraphs": [
      "路入雲巖山窈窕。", 
      "巖花滴露花頭小。", 
      "香共西風吹得到。", 
      "秋欲杪。", 
      "天還未放秋容老。", 
      "誰道水南花不好。", 
      "猶勝金蕊渾如掃。", 
      "留取光陰重一笑。", 
      "須是早。", 
      "黃花更惜重陽帽。"
    ], 
    "rhythmic": "漁家傲"
  }, 
  {
    "author": "周紫芝", 
    "paragraphs": [
      "月黑天寒花欲睡。", 
      "移燈影落清尊裏。", 
      "喚醒妖紅明晚翠。", 
      "如有意。", 
      "嫣然一笑知誰會。", 
      "露溼柔柯紅壓地。", 
      "羞容似替人垂淚。", 
      "著意西風吹不起。", 
      "空繞砌。", 
      "明年花共誰同醉。"
    ], 
    "rhythmic": "漁家傲"
  }, 
  {
    "author": "周紫芝", 
    "paragraphs": [
      "蟬薄輕梳鬢，螺香淺畫眉。", 
      "西湖人道似西施。", 
      "人似西施濃淡、更相宜。", 
      "畫燭催歌板，飛花上舞衣。", 
      "殷勤猶勸玉東西。", 
      "不道使君腸斷、已多時。"
    ], 
    "rhythmic": "南柯子・南歌子", 
    "tags": [
      "西湖"
    ]
  }, 
  {
    "author": "周紫芝", 
    "paragraphs": [
      "霧帳蘭衾暖，薰爐寶篆濃。", 
      "眼波猶帶睡朦朧。", 
      "臥聽曉來雙燕、語春風。", 
      "螺淺歡餘黛，霞銷枕處紅。", 
      "斷雲飛雨怕匆匆。", 
      "欲去且留情緒、兩沖沖。"
    ], 
    "rhythmic": "南柯子・南歌子"
  }, 
  {
    "author": "周紫芝", 
    "paragraphs": [
      "白羽傳觴急，金鞍躍馬遲。", 
      "雲間綵鳳看雙飛。", 
      "飛上碧梧枝上、穩雙棲。", 
      "林下風流女，堂東坦腹兒。", 
      "此郎標韻世間稀。", 
      "好爲伯鸞舉案、又齊眉。"
    ], 
    "rhythmic": "南柯子・南歌子"
  }, 
  {
    "author": "周紫芝", 
    "paragraphs": [
      "西湖煙盡水溶溶。", 
      "一笑與誰同。", 
      "多謝湖邊霜菊，伴人三見秋風。", 
      "兩高南北，天教看盡，吳越西東。", 
      "趁取老來猶健，登臨莫放杯空。"
    ], 
    "rhythmic": "朝中措", 
    "tags": [
      "西湖"
    ]
  }, 
  {
    "author": "周紫芝", 
    "paragraphs": [
      "大江流處是廬峯。", 
      "蒼玉照晴空。", 
      "何事淺鬟濃黛，卻成煙雨溟濛。", 
      "如今縱有，雲濤萬頃，翠巘千重。", 
      "傳語云間五老，一尊須要君同。"
    ], 
    "rhythmic": "朝中措"
  }, 
  {
    "author": "周紫芝", 
    "paragraphs": [
      "雨餘庭院冷蕭蕭。", 
      "簾幕度微飆。", 
      "鳥語喚回殘夢，春寒勒住花梢。", 
      "無憀睡起，新愁黯黯，歸路迢迢。", 
      "又是夕陽時候，一爐瀋水煙銷。"
    ], 
    "rhythmic": "朝中措"
  }, 
  {
    "author": "周紫芝", 
    "paragraphs": [
      "小桃花動著枝濃。", 
      "移得伴衰翁。", 
      "多謝天公憐我，一時染就輕紅。", 
      "春光猶在，花枝未老，莫放尊空。", 
      "休倚半巖煙樹，能消幾度東風。"
    ], 
    "rhythmic": "朝中措"
  }, 
  {
    "author": "周紫芝", 
    "paragraphs": [
      "黃昏樓閣亂棲鴉。", 
      "天末淡微霞。", 
      "風裏一池楊柳，月邊滿樹梨花。", 
      "陽臺路遠，魚沈尺素，人在天涯。", 
      "想得小窗遙夜，哀弦撥斷琵琶。"
    ], 
    "rhythmic": "朝中措"
  }, 
  {
    "author": "周紫芝", 
    "paragraphs": [
      "短牆梅粉香初透。", 
      "削約寒枝瘦。", 
      "惱人知爲阿誰開。", 
      "還伴冷煙疏雨、做愁媒。", 
      "飄零苦恨春情薄。", 
      "不管花開落。", 
      "小池疏影弄寒沙。", 
      "何似玉臺鸞鏡、對橫斜。"
    ], 
    "rhythmic": "虞美人"
  }, 
  {
    "author": "周紫芝", 
    "paragraphs": [
      "西園摘處香和露。", 
      "洗盡南軒暑。", 
      "莫嫌坐上適來蠅。", 
      "只恐怕寒、難近玉壺冰。", 
      "井花浮翠金盆小。", 
      "午夢初回後。", 
      "詩翁自是不歸來。", 
      "不是青門、無地可移栽。"
    ], 
    "rhythmic": "虞美人"
  }, 
  {
    "author": "周紫芝", 
    "paragraphs": [
      "癡雲壓地風塵卷。", 
      "雪共春寒淺。", 
      "山城寒夜不燒燈。", 
      "時見竹籬茅舍、兩三星。", 
      "九衢風裏香塵擁。", 
      "十載鰲山夢。", 
      "如今獨自倚冰檐。", 
      "落盡短檠紅灺、不成眠。"
    ], 
    "rhythmic": "虞美人"
  }, 
  {
    "author": "周紫芝", 
    "paragraphs": [
      "夕陽低盡柳如煙。", 
      "淡平川。", 
      "斷腸天。", 
      "今夜十分，霜月更娟娟。", 
      "怎得人如天上月，雖暫缺，有時圓。", 
      "斷雲飛雨又經年。", 
      "思悽然。", 
      "淚涓涓。", 
      "且做如今，要見也無緣。", 
      "因甚江頭來處雁，飛不到，小樓邊。"
    ], 
    "rhythmic": "江城子"
  }, 
  {
    "author": "周紫芝", 
    "paragraphs": [
      "碧梧和露滴清秋。", 
      "小庭幽。", 
      "翠煙流。", 
      "羞帶一襟，明月上危樓。", 
      "苦恨秋江風與月，偏管斷，這些愁。", 
      "此情空道兩綢繆。", 
      "信悠悠。", 
      "幾時休。", 
      "到得如今，剗地見無由。", 
      "擬待不能思想得，無限事，在心頭。"
    ], 
    "rhythmic": "江城子"
  }, 
  {
    "author": "周紫芝", 
    "paragraphs": [
      "樓上寒深，江邊雪滿，楚臺煙靄空濛。", 
      "一天飛絮，零亂點孤篷。", 
      "似我華顛雪領，渾無定、漂泊孤蹤。", 
      "空悽黯，江天又晚，風袖倚蒙茸。", 
      "吾廬，猶記得，波橫素練，玉做寒峯。", 
      "更短坡煙竹，聲碎玲瓏。", 
      "擬問山陰舊路，家何在、水遠山重。", 
      "漁蓑冷，扁舟夢斷，燈暗小窗中。"
    ], 
    "rhythmic": "瀟湘夜雨・滿庭芳"
  }, 
  {
    "author": "周紫芝", 
    "paragraphs": [
      "曉色凝暾，霜痕猶淺，九天春意將回。", 
      "隔年花信，先已到江梅。", 
      "瀋水煙濃如霧，金波滿、紅袖雙垂。", 
      "仙翁醉，問春何處，春在玉東西。", 
      "瑤臺。", 
      "人不老，還從東壁，來步天墀。", 
      "且細看八磚，花影遲遲。", 
      "會見朱顏綠鬢，家長近、咫尺天威。", 
      "君知否，天教雨露，常滿歲寒枝。"
    ], 
    "rhythmic": "瀟湘夜雨・滿庭芳"
  }, 
  {
    "author": "周紫芝", 
    "paragraphs": [
      "江繞淮城，雲昏楚觀，一枝煙笛誰橫。", 
      "曉風吹帽，霜日照人明。", 
      "暗惱潘郎舊恨，應追念、菊老殘英。", 
      "秋空晚，茱萸細拈，醽醁爲誰傾。", 
      "人間，真夢境，新愁未了，綠鬢星星。", 
      "問明年此會，誰寄幽情。", 
      "倚盡一樓殘照，何妨更、月到簾旌。", 
      "憑闌久，歌君妙曲，誰是米嘉榮。"
    ], 
    "rhythmic": "瀟湘夜雨・滿庭芳"
  }, 
  {
    "author": "周紫芝", 
    "paragraphs": [
      "楚尾江橫，斗南山秀，輞川誰畫新圖。", 
      "幾時天際，平地出方壺。", 
      "應念江南倦客，家何在、飄泊江湖。", 
      "天教共，銀濤翠壁，相伴老人娛。", 
      "長淮，看不盡，風帆落處，天在平蕪。", 
      "算人間此地，豈是窮途。", 
      "好與婆娑盡日，應須待、月到金樞。", 
      "山中飲，從教笑我，白首醉模糊。"
    ], 
    "rhythmic": "瀟湘夜雨・滿庭芳"
  }, 
  {
    "author": "周紫芝", 
    "paragraphs": [
      "簾幕疏疏風透。", 
      "庭下月寒花瘦。", 
      "寬盡沈郎衣，方寸不禁僝僽。", 
      "難受。", 
      "難受。", 
      "燈暗月斜時候。"
    ], 
    "rhythmic": "宴桃源・如夢令"
  }, 
  {
    "author": "周紫芝", 
    "paragraphs": [
      "林外野塘煙膩。", 
      "衣上落梅香細。", 
      "瘦馬步凌兢，人在亂山叢裏。", 
      "憔悴。", 
      "憔悴。", 
      "回望小樓千里。"
    ], 
    "rhythmic": "宴桃源・如夢令"
  }, 
  {
    "author": "周紫芝", 
    "paragraphs": [
      "綠盡小池芳草。", 
      "門外柳垂春晝。", 
      "花上雨廉纖，簾幕燕來時候。", 
      "消瘦。", 
      "消瘦。", 
      "依約粉香襟袖。"
    ], 
    "rhythmic": "宴桃源・如夢令"
  }, 
  {
    "author": "周紫芝", 
    "paragraphs": [
      "舊日荼䕷時候。", 
      "酒涴粉香襟袖。", 
      "老去惜春心，試問孫郎知否。", 
      "花瘦。", 
      "花瘦。", 
      "剪取一枝重嗅。"
    ], 
    "rhythmic": "宴桃源・如夢令"
  }, 
  {
    "author": "周紫芝", 
    "paragraphs": [
      "寂寂江天，雪又滿、晚來風急。", 
      "空懊恨、散鹽飛絮，未成輕集。", 
      "萬里長空飛不到，珠簾卷盡還羞入。", 
      "問向晚、誰欲畫漁莎，寒江立。", 
      "天黯淡，催殘日。", 
      "波浩渺，添寒力。", 
      "又何如聊遣，舞衣紅溼。", 
      "好與月娥臨晚砌，莫教先放梅花拆。", 
      "便準擬、一醉廣寒宮，千山白。"
    ], 
    "rhythmic": "滿江紅"
  }, 
  {
    "author": "周紫芝", 
    "paragraphs": [
      "梅粉梢頭雨未乾。", 
      "淡煙疏日帶春寒。", 
      "暝鴉啼處，人在小樓邊。", 
      "芳草只隨春恨長，塞鴻空傍碧雲還。", 
      "斷霞銷盡，新月又嬋娟。"
    ], 
    "rhythmic": "定風波令・定風波"
  }, 
  {
    "author": "周紫芝", 
    "paragraphs": [
      "天意才晴風又雨。", 
      "催得風前，日日吹輕絮。", 
      "燕子不飛鶯不語。", 
      "滿庭芳草空無數。", 
      "春去可堪人去也。", 
      "枝上殘紅，不忍擡頭覷。", 
      "假使留春春肯住。", 
      "喚誰相伴春同處。"
    ], 
    "rhythmic": "蝶戀花"
  }, 
  {
    "author": "周紫芝", 
    "paragraphs": [
      "槐幄如雲，燕泥猶溼，雨餘清暑。", 
      "細草搖風，小荷擎雨，時節還端午。", 
      "碧羅窗底，依稀記得，閒系翠絲煙縷。", 
      "到如今、前歡如夢，還對彩絛無語。", 
      "榴花半吐，金刀猶在，往事更堪重數。", 
      "艾虎釵頭，菖蒲酒裏，舊約渾無據。", 
      "輕衫如霧，玉肌似削，人在畫樓深處。", 
      "想靈符、無人共帶，翠眉暗聚。"
    ], 
    "rhythmic": "永遇樂"
  }, 
  {
    "author": "周紫芝", 
    "paragraphs": [
      "月眉星眼，閬苑真仙侶。", 
      "嬌小正笄年，每當筵、愁歌怕舞。", 
      "水亭煙樹，春去已無蹤，桃源路。", 
      "知何處。", 
      "往事如風絮。", 
      "如今聞道，誤剪香雲縷，閒系小烏紗，更無心、淺勻深注。", 
      "三山路杳，終不是人間，知誰與。", 
      "吹簫女。", 
      "共駕青鸞去。"
    ], 
    "rhythmic": "驀山溪"
  }, 
  {
    "author": "周紫芝", 
    "paragraphs": [
      "西風持酒。", 
      "誚不做、愁時候。", 
      "機雲兄弟，坐中玉樹，瓊枝高秀。", 
      "且莫勸人歸去，坐來未久。", 
      "甘泉書奏。", 
      "報幽障、沈烽後。", 
      "明朝重九，茱萸休惱，淚沾襟袖。", 
      "怕衰黃花，也解笑人白首。"
    ], 
    "rhythmic": "品令"
  }, 
  {
    "author": "周紫芝", 
    "paragraphs": [
      "霜蓬零亂。", 
      "笑綠鬢、光陰晚。", 
      "紫茱時節，小樓長醉，一川平遠。", 
      "休說龍山佳會，此情不淺。", 
      "黃花香滿。", 
      "記白苧、吳歌軟。", 
      "如今卻向，亂山叢裏，一枝重看。", 
      "對著西風搔首，爲誰腸斷。"
    ], 
    "rhythmic": "品令"
  }, 
  {
    "author": "周紫芝", 
    "paragraphs": [
      "蘆州晚淨。", 
      "雨罷江如鏡。", 
      "屬玉雙飛棲不定。", 
      "數點晚來煙艇。", 
      "夢迴滿眼淒涼。", 
      "一成無奈思量。", 
      "舟在綠楊堤下，蟬嘶欲盡斜陽。"
    ], 
    "rhythmic": "清平樂"
  }, 
  {
    "author": "周紫芝", 
    "paragraphs": [
      "煙鬟斂翠。", 
      "柳下門初閉。", 
      "門外一川風細細。", 
      "沙上暝禽飛起。", 
      "今宵水畔樓邊。", 
      "風光宛似當年。", 
      "月到舊時明處，共誰同倚闌干。"
    ], 
    "rhythmic": "清平樂"
  }, 
  {
    "author": "周紫芝", 
    "paragraphs": [
      "青春欲暮。", 
      "柳下將飛絮。", 
      "月到階前梅子樹。", 
      "啼得杜鵑飛去。", 
      "人歸不掩朱門。", 
      "一成過了黃昏。", 
      "只有瑣窗紅蠟，照人猶自銷魂。"
    ], 
    "rhythmic": "清平樂"
  }, 
  {
    "author": "周紫芝", 
    "paragraphs": [
      "團欒小樹。", 
      "天與香無數。", 
      "薄豔不盡風日苦。", 
      "剩著紅油遮護。", 
      "移栽未到江南。", 
      "香山鼻觀先參。", 
      "勾引老情偏醉，錦薰籠暖春酣。"
    ], 
    "rhythmic": "清平樂"
  }, 
  {
    "author": "周紫芝", 
    "paragraphs": [
      "淺妝勻靚。", 
      "一點閒心性。", 
      "臉上羞紅凝不定。", 
      "惱亂酒愁花病。", 
      "晚來淚搵殘霞。", 
      "墜鬟小玉釵斜。", 
      "細雨一簾春恨，東風滿地桃花。"
    ], 
    "rhythmic": "清平樂"
  }, 
  {
    "author": "周紫芝", 
    "paragraphs": [
      "東風庭戶。", 
      "紅滿桃花樹。", 
      "準擬踏青南陌路。", 
      "雙鳳繡鞋新做。", 
      "鞦韆月掛黃昏。", 
      "畫堂深掩朱門。", 
      "立盡花陰歸去，此時別是銷魂。"
    ], 
    "rhythmic": "清平樂"
  }, 
  {
    "author": "周紫芝", 
    "paragraphs": [
      "江上送年歸。", 
      "還似年時。", 
      "屠蘇休恨到君遲。", 
      "覓得醉鄉無事處，莫放愁知。", 
      "紅灺一燈垂。", 
      "應笑人衰。", 
      "鶴長鳧短怨他誰。", 
      "明日江樓春到也，且醉南枝。"
    ], 
    "rhythmic": "浪淘沙"
  }, 
  {
    "author": "周紫芝", 
    "paragraphs": [
      "落日在闌干。", 
      "風滿晴川。", 
      "坐來高浪擁銀山。", 
      "白鷺欲棲飛不下，卻入蒼煙。", 
      "千里水雲寒。", 
      "正繞煙鬟。", 
      "拍浮須要酒杯寬。", 
      "天與吾曹供一醉，不是人間。"
    ], 
    "rhythmic": "浪淘沙"
  }, 
  {
    "author": "周紫芝", 
    "paragraphs": [
      "風翠輕翻，霧紅深注。", 
      "鴛鴦池畔雙魚樹。", 
      "合歡鳳子也多情，飛來連理枝頭住。", 
      "欲付濃愁，深憑尺素。", 
      "戲魚波上無尋處。", 
      "教誰試與問花看，如何寄得香箋去。"
    ], 
    "rhythmic": "踏莎行"
  }, 
  {
    "author": "周紫芝", 
    "paragraphs": [
      "燕子歸來，梅花又落。", 
      "緗桃雨後燕支薄。", 
      "眼前先自許多愁，斜陽更在春池閣。", 
      "夢裏新歡，年時舊約。", 
      "日長院靜空簾幕。", 
      "幾回猛待不思量，擡頭又是思量著。"
    ], 
    "rhythmic": "踏莎行"
  }, 
  {
    "author": "周紫芝", 
    "paragraphs": [
      "鵲報寒枝，魚傳尺素。", 
      "晴香暗與風微度。", 
      "故人還寄隴頭梅，憑誰爲作梅花賦。", 
      "柳外朱橋，竹邊深塢。", 
      "何時卻向君家去。", 
      "便須倩月與徘徊，無人留得花常住。"
    ], 
    "rhythmic": "踏莎行"
  }, 
  {
    "author": "周紫芝", 
    "paragraphs": [
      "情似遊絲，人如飛絮。", 
      "淚珠閣定空相覷。", 
      "一溪煙柳萬絲垂，無因系得蘭舟住。", 
      "雁過斜陽，草迷煙渚。", 
      "如今已是愁無數。", 
      "明朝且做莫思量，如何過得今宵去。"
    ], 
    "rhythmic": "踏莎行", 
    "tags": [
      "宋詞三百首"
    ]
  }, 
  {
    "author": "周紫芝", 
    "paragraphs": [
      "山雨細、泉生幽谷，水滿平田。", 
      "雪繭紅蠶熟後，黃雲隴麥秋間。", 
      "武陵煙暖，數聲雞犬，別是山川。", 
      "嗟老去、倦遊蹤跡，長恨華顛。", 
      "行盡吳頭楚尾，空慚萬壑千巖。", 
      "不如休也，一庵歸去，依舊雲山。"
    ], 
    "rhythmic": "雨中花令"
  }, 
  {
    "author": "周紫芝", 
    "paragraphs": [
      "燕子風高，小桃枝上花無數。", 
      "亂溪深處。", 
      "滿地飛紅雨。", 
      "喚得春來，又送春歸去。", 
      "渾無緒。", 
      "劉郎前度。", 
      "空記來時路。"
    ], 
    "rhythmic": "點絳脣"
  }, 
  {
    "author": "周紫芝", 
    "paragraphs": [
      "人道長生，算來世上何曾有。", 
      "玉尊長倒。", 
      "早是人間少。", 
      "四十年來，歷盡閒煩惱。", 
      "如今老。", 
      "大家開口。", 
      "贏得花前笑。"
    ], 
    "rhythmic": "點絳脣"
  }, 
  {
    "author": "周紫芝", 
    "paragraphs": [
      "水遠山長何處去，欲行人似孤雲。", 
      "十分瘦損沈休文。", 
      "忍將秋水鏡，容易與君分。", 
      "試問梨花枝上雨，爲誰彈滿清尊。", 
      "一江風月黯離魂。", 
      "平波催短棹，小立送黃昏。"
    ], 
    "rhythmic": "臨江仙"
  }, 
  {
    "author": "周紫芝", 
    "paragraphs": [
      "記得武陵相見日，六年往事堪驚。", 
      "回頭雙鬢已星星。", 
      "誰知江上酒，還與故人傾。", 
      "鐵馬紅旗寒日暮，使君猶寄邊城。", 
      "只愁飛詔下青冥。", 
      "不應霜塞晚，橫槊看詩成。"
    ], 
    "rhythmic": "臨江仙"
  }, 
  {
    "author": "周紫芝", 
    "paragraphs": [
      "江路繞青山，山翠撲衣輕溼。", 
      "誰釀晚來雲意，做一天愁色。", 
      "竹溪斜度盡籃輿，疏梅暗香入。", 
      "何處最關心事，恨落梅風急。"
    ], 
    "rhythmic": "好事近"
  }, 
  {
    "author": "周紫芝", 
    "paragraphs": [
      "香蠟染宮黃，不屬世間風月。", 
      "分我照寒金蕊，伴小窗愁絕。", 
      "高標獨步本無雙，一枝爲誰折。", 
      "壓盡半春桃李，任滿山如雪。"
    ], 
    "rhythmic": "好事近"
  }, 
  {
    "author": "周紫芝", 
    "paragraphs": [
      "簾外一聲歌，傾盡滿城風月。", 
      "看到酒闌羞處，想多情難說。", 
      "周郎元是個中人，如今鬢如雪。", 
      "自恨老來腸肚，誚不堪摧折。"
    ], 
    "rhythmic": "好事近"
  }, 
  {
    "author": "周紫芝", 
    "paragraphs": [
      "雨後欲斜陽，紅滿井梧風葉。", 
      "還是夜來時候，共小軒明月。", 
      "不關纖手與調冰，消除這些熱。", 
      "自是月娥肌骨，似玉壺香雪。"
    ], 
    "rhythmic": "好事近"
  }, 
  {
    "author": "周紫芝", 
    "paragraphs": [
      "春似酒杯濃，醉得海棠無力。", 
      "誰染玉肌豐臉，做燕支顏色。", 
      "送春風雨最無情，吹殘也堪惜。", 
      "何似且留花住，喚小鬟催拍。"
    ], 
    "rhythmic": "好事近"
  }, 
  {
    "author": "周紫芝", 
    "paragraphs": [
      "秋意總關愁，那更與君輕別。", 
      "從此共誰同醉，恨老來風月。", 
      "遙知手板笑看雲，江邊醉時節，應爲老人回首，記白頭如雪。"
    ], 
    "rhythmic": "好事近"
  }, 
  {
    "author": "周紫芝", 
    "paragraphs": [
      "冰輪飛上，正金波翻動，玉壺新綠。", 
      "風帽還猗清露滴，凜凜微生寒粟。", 
      "白玉樓高，水精簾卷，十里堆瓊屋。", 
      "千山人靜，怒龍聲噴蘄竹。", 
      "夜久鬥落天高，銀河還對瀉，冷懸雙瀑。", 
      "此地人間何處有，難買明珠千斛。", 
      "弄影人歸，錦袍何在，更誰知鴻鵠。", 
      "素光如練，滿天空掛寒玉。"
    ], 
    "rhythmic": "酹江月・念奴嬌"
  }, 
  {
    "author": "周紫芝", 
    "paragraphs": [
      "楚山無盡，看西來新擁，石城雙旆。", 
      "立馬花邊金鐙暖，遙想元戎小隊。", 
      "白雪歌成，莫愁去後，往事空千載。", 
      "一時吟嘯，風流不減前輩。", 
      "聞道夢澤南州，日高初睡足，雅宜高會。", 
      "老去愁多誰念我，空對雲山蒼翠。", 
      "南雁歸時，白頭應記得，尊前傾蓋。", 
      "送君南浦，無情空恨江水。"
    ], 
    "rhythmic": "酹江月・念奴嬌"
  }, 
  {
    "author": "周紫芝", 
    "paragraphs": [
      "殘月掛徵鞍，路長山繞。", 
      "獨擁寒貂犯霜曉。", 
      "水邊林下，孤負此生多少。", 
      "星星空滿鬢，因誰有。", 
      "不如辦個，短蓑長釣。", 
      "喚取輕鷗伴人老。", 
      "思量也勝，看人眉頭眼腦。", 
      "世間渾是夢，何時了。"
    ], 
    "rhythmic": "感皇恩"
  }, 
  {
    "author": "周紫芝", 
    "paragraphs": [
      "玉箸點椒花，年華又杪。", 
      "絳蠟燒殘暗催曉。", 
      "小窗醒處，夢斷月斜江悄。", 
      "故山春欲動，歸程杳。", 
      "天意不放，人生長少。", 
      "富貴應須致身早。", 
      "此宵長願，贏取一尊娛老。", 
      "假饒真百歲，能多少。"
    ], 
    "rhythmic": "感皇恩"
  }, 
  {
    "author": "周紫芝", 
    "paragraphs": [
      "無事小神仙，世人誰會。", 
      "著甚來由自縈繫。", 
      "人生須是，做些閒中活計。", 
      "百年能幾許，無多子。", 
      "近日謝天，與片閒田地。", 
      "作個茅堂待打睡。", 
      "酒兒熟也，贏取山中一醉。", 
      "人間如意事，只此是。"
    ], 
    "rhythmic": "感皇恩"
  }, 
  {
    "author": "周紫芝", 
    "paragraphs": [
      "江上一山橫，偶來同住。", 
      "山北山南共來去。", 
      "今朝何事，目送徵鴻輕舉。", 
      "可堪吹不斷，梨花雨。", 
      "千里莫厭，重霄雲路。", 
      "飛下彤庭伴鵷鷺。", 
      "紫騮烏帽，看盡章臺風絮。", 
      "故人應問我，今何處。"
    ], 
    "rhythmic": "感皇恩"
  }, 
  {
    "author": "周紫芝", 
    "paragraphs": [
      "何處是雲庵，本來無住。", 
      "雲共誰來共誰去。", 
      "菊籬杯酒，聊爲淵明頻舉。", 
      "幅巾應屢溼，斜川雨。", 
      "此去常恨，相從無路。", 
      "記取孤飛水邊鷺。", 
      "重來一笑，又是柳飛殘絮。", 
      "夢魂飛不到，君閒處。"
    ], 
    "rhythmic": "感皇恩"
  }, 
  {
    "author": "周紫芝", 
    "paragraphs": [
      "江梅吹盡，更幽蘭香度。", 
      "可惜濃春爲誰住。", 
      "最嫌他、無數輕薄桃花，推不去，偏守定、東風一處。", 
      "病來應怕酒，□眼常醒，老去羞春似無語。", 
      "準擬強追隨，管領風光，人生只、歡期難預。", 
      "縱留得、梨花做寒食，怎吃他朝來，這般風雨。"
    ], 
    "rhythmic": "洞仙歌"
  }, 
  {
    "author": "周紫芝", 
    "paragraphs": [
      "白首歸何晚。", 
      "笑一椽、天教負與，楚江南岸。", 
      "門外春山晚無數，只有匡廬似染。", 
      "但想像、紅妝不見。", 
      "誰念香山當日事，漫青衫、淚溼人誰管。", 
      "歌舊曲，空悽怨。", 
      "將軍未老身歸漢。", 
      "算功名、過了唯有，古詞塵滿。", 
      "誰似淵明拚得老，飽看雲山萬點。", 
      "況此老、斜川不遠。", 
      "終待我他年自，剪黃花、一酹重陽盞。", 
      "君爲我，休辭勸。"
    ], 
    "rhythmic": "賀新郎", 
    "tags": [
      "廬山"
    ]
  }, 
  {
    "author": "周紫芝", 
    "paragraphs": [
      "水傍邊，山盡處。", 
      "喚取雲來，共我山頭住。", 
      "分得一江風共雨。", 
      "滿院芙蓉，更聽紅妝舞。", 
      "趁霜晴，閒獨步。", 
      "那裏煙村，有個梅花樹。", 
      "小徑斜穿來又去。", 
      "醉後知他，有甚青雲路。"
    ], 
    "rhythmic": "蘇幕遮"
  }, 
  {
    "author": "周紫芝", 
    "paragraphs": [
      "老相邀，山作伴。", 
      "千里西來，始識廬山面。", 
      "愛酒揚雄渾不管。", 
      "天與鄰翁，來慰窮愁眼。", 
      "似驚鴻，吹又散。", 
      "畫柯橫江，望斷江南岸。", 
      "地角天涯無盡遠。", 
      "一闋清歌，且放梨花滿。"
    ], 
    "rhythmic": "蘇幕遮", 
    "tags": [
      "廬山"
    ]
  }, 
  {
    "author": "周紫芝", 
    "paragraphs": [
      "無限江山無限愁。", 
      "兩岸斜陽，人上扁舟。", 
      "闌干吹浪不多時，酒在離尊，情滿滄洲。", 
      "早是霜華兩鬢秋。", 
      "目送飛鴻，那更難留。", 
      "問君尺素幾時來，莫道長江，不解西流。"
    ], 
    "rhythmic": "一剪梅・一翦梅", 
    "tags": [
      "長江"
    ]
  }, 
  {
    "author": "周紫芝", 
    "paragraphs": [
      "小春時候。", 
      "晴日吳山秀。", 
      "霜尚淺，梅先透。", 
      "波翻醽醁盞，霧暖芙蓉繡。", 
      "持壽酒。", 
      "仙娥特地回雙袖。", 
      "試問春多少。", 
      "恩入芝蘭厚。", 
      "鬆不老，山長久。", 
      "星佔南極遠，家是椒房舊。", 
      "君一笑。", 
      "金鸞看取人歸後。"
    ], 
    "rhythmic": "千秋歲"
  }, 
  {
    "author": "周紫芝", 
    "paragraphs": [
      "當年文焰。", 
      "蜀錦詞華爛。", 
      "年正少，聲初遠。", 
      "手攀天上桂，書奏蓬萊殿。", 
      "人盡道，洛陽盛事今重見。", 
      "千尺青蒼幹。", 
      "直節凌霄漢。", 
      "天未識，應嗟晚。", 
      "飲殘長壽盞，歸奉春皇燕。", 
      "金葉滿。", 
      "擗麟且受麻姑勸。"
    ], 
    "rhythmic": "千秋歲"
  }, 
  {
    "author": "周紫芝", 
    "paragraphs": [
      "送春歸去。", 
      "說與愁無數。", 
      "君去後，歸何處。", 
      "人應空懊惱，春亦無言語。", 
      "寒日暮，騰騰醉夢隨風絮。", 
      "盡日間庭雨。", 
      "紅溼鞦韆柱。", 
      "人恨切，鶯聲苦。", 
      "擬傾澆悶酒，留取殘紅樹。", 
      "春去也，不成不爲愁人住。"
    ], 
    "rhythmic": "千秋歲"
  }, 
  {
    "author": "周紫芝", 
    "paragraphs": [
      "禁菸過後落花天。", 
      "無奈輕寒。", 
      "東風不管春歸去，共殘紅、飛上鞦韆。", 
      "看盡天涯芳草，春愁堆在闌干。", 
      "楚江橫斷夕陽邊。", 
      "無限青煙。", 
      "舊時雲去今何處，山無數、柳漲平川。", 
      "與問風前回雁，甚時吹過江南。"
    ], 
    "rhythmic": "風入松"
  }, 
  {
    "author": "周紫芝", 
    "paragraphs": [
      "梅子生時春漸老。", 
      "紅滿地、落花誰掃。", 
      "舊年池館不歸來，又綠盡、今年草。", 
      "思量千里鄉關道。", 
      "山共水、幾時得到。", 
      "杜鵑只解怨殘春，也不管、人煩惱。"
    ], 
    "rhythmic": "憶王孫"
  }, 
  {
    "author": "周紫芝", 
    "paragraphs": [
      "快風消暑。", 
      "門近雨邊梅子樹。", 
      "晝夢騰騰。", 
      "急雨聲中喚不醒。", 
      "輕衫短箑。", 
      "林下日長聊散發。", 
      "無計醫貧。", 
      "長作雲山高臥人。"
    ], 
    "rhythmic": "減字木蘭花"
  }, 
  {
    "author": "周紫芝", 
    "paragraphs": [
      "雲蹤老去渾無定，飄泊寒空。", 
      "又被東風。", 
      "吹過江南第幾峯。", 
      "長安市上看花眼，不到衰翁。", 
      "好趁歸鴻。", 
      "家在西巖碧桂叢。"
    ], 
    "rhythmic": "採桑子"
  }, 
  {
    "author": "周紫芝", 
    "paragraphs": [
      "好個神仙張志和。", 
      "平生只是一漁蓑。", 
      "和月醉，棹船歌。", 
      "樂在江湖可奈何。"
    ], 
    "rhythmic": "漁父詞・漁父"
  }, 
  {
    "author": "周紫芝", 
    "paragraphs": [
      "禁中圖畫訪玄真。", 
      "晚得歌詞獻紫宸。", 
      "天一笑，物皆春。", 
      "依舊扁舟釣白蘋。"
    ], 
    "rhythmic": "漁父詞・漁父"
  }, 
  {
    "author": "周紫芝", 
    "paragraphs": [
      "解印歸來暫結廬。", 
      "有時同釣水西魚。", 
      "閒著屐，醉騎驢。", 
      "分明人在輞川圖。"
    ], 
    "rhythmic": "漁父詞・漁父"
  }, 
  {
    "author": "周紫芝", 
    "paragraphs": [
      "趁梅尋得水邊枝。", 
      "獨棹漁船卻過溪。", 
      "人似玉，醉如泥。", 
      "閒歌五色線中詩。"
    ], 
    "rhythmic": "漁父詞・漁父"
  }
]