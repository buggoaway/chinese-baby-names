[
  {
    "author": "周紫芝", 
    "paragraphs": [
      "人間何物是窮通。", 
      "終向煙波作釣翁。", 
      "江不動，月橫空。", 
      "漫郎船過小回中。"
    ], 
    "rhythmic": "漁父詞・漁父"
  }, 
  {
    "author": "李彌遜", 
    "paragraphs": [
      "水館風亭，晚香濃、一番荷芰經雨。", 
      "簟枕乍閒，襟裾初試，散盡滿軒袢暑。", 
      "斷雲卻送輕雷去，疏林外、玉鉤微吐。", 
      "夜未闌，秋生敗葉，暗催庭樹。", 
      "天上佳期久阻。", 
      "星河畔，仙車縹緲雲路。", 
      "舊恨未平，幽歡難駐，灑落半天風露。", 
      "綺羅人散金猊冷，醉魂到、華胥深處。", 
      "洞戶悄，南樓畫角自語。"
    ], 
    "rhythmic": "花心動"
  }, 
  {
    "author": "李彌遜", 
    "paragraphs": [
      "仙李盤根，自有云仍靄芳裔。", 
      "更留雨霜皮，臨風玉樹，紫髯丹頰，長生久視。", 
      "鶴帳琅書至。", 
      "長庚夢、當年暗記。", 
      "佳辰近，回首西風，漸喜秋英弄霜蕊。", 
      "暫卷雙旌，鳴金吹竹，萱堂伴新戲。", 
      "對璧月流光，屏山供翠，碧雲乍合，飛觴如綴。", 
      "早晚巖廊侍。", 
      "終不負、黃樓一醉。", 
      "丹青手、先與翻階，萬葉增春媚。"
    ], 
    "rhythmic": "一寸金"
  }, 
  {
    "author": "李彌遜", 
    "paragraphs": [
      "百尺遊絲當秀戶。", 
      "不繫春暉，只系閒愁住。", 
      "拾翠歸來芳草路。", 
      "避人蝴蝶雙飛去。", 
      "困臉羞眉無意緒。", 
      "陌上行人，記得清明否。", 
      "消息未來池閣暮。", 
      "濛濛一餉梨花雨。"
    ], 
    "rhythmic": "蝶戀花"
  }, 
  {
    "author": "李彌遜", 
    "paragraphs": [
      "足力窮時山已晦。", 
      "卻上輕舟，急棹穿沙背。", 
      "雲影漸隨風力退。", 
      "一川月白寒光碎。", 
      "喚客主人陶謝輩。", 
      "拂石移尊，不管遊人醉。", 
      "羅綺叢中無此會。", 
      "只疑身在煙霞外。"
    ], 
    "rhythmic": "蝶戀花"
  }, 
  {
    "author": "李彌遜", 
    "paragraphs": [
      "清曉天容爭顯晦。", 
      "溪上羣山，戢戢分駝背。", 
      "誰似浮雲知進退。", 
      "疏林嫩日黃金碎。", 
      "夜枕不眠憎鼠輩。", 
      "困眼貪晴，拚被風煙醉。", 
      "天意有情人不會。", 
      "分明置我風波外。"
    ], 
    "rhythmic": "蝶戀花"
  }, 
  {
    "author": "李彌遜", 
    "paragraphs": [
      "百疊青山江一縷。", 
      "十里人家，路繞南臺去。", 
      "榕葉滿川飛白鷺。", 
      "疏簾半卷黃昏雨。", 
      "樓閣崢嶸天尺五。", 
      "荷芰風清，習習消袢暑。", 
      "老子人間無著處。", 
      "一尊來作橫山主。"
    ], 
    "rhythmic": "蝶戀花"
  }, 
  {
    "author": "李彌遜", 
    "paragraphs": [
      "小小芙蕖紅半展。", 
      "佔早爭先，不奈腰肢軟。", 
      "羅襪凌波嬌欲顫。", 
      "向人如訴閨中怨。", 
      "把酒與君成眷戀。", 
      "約束新荷，四面低歌扇。", 
      "不放遊人偷眼盼。", 
      "鴛鴦葉底潛窺見。"
    ], 
    "rhythmic": "蝶戀花"
  }, 
  {
    "author": "李彌遜", 
    "paragraphs": [
      "上陽遲日千門鎖。", 
      "花外流鶯過。", 
      "一番春去又經秋。", 
      "惟有深宮明月、照人愁。", 
      "暗中白髮隨芳草。", 
      "卻恨容顏好。", 
      "更無魂夢到昭陽。", 
      "腸斷一雙飛燕、在雕粱。"
    ], 
    "rhythmic": "虞美人"
  }, 
  {
    "author": "李彌遜", 
    "paragraphs": [
      "海棠開後春誰主。", 
      "日日催花雨。", 
      "可憐新綠遍殘枝。", 
      "不見香腮和粉、暈燕脂。", 
      "去年攜手聽金縷。", 
      "正是花飛處。", 
      "老來先自不禁愁。", 
      "這樣愁來欺老、幾時休。"
    ], 
    "rhythmic": "虞美人"
  }, 
  {
    "author": "李彌遜", 
    "paragraphs": [
      "金泥捍撥春聲碎。", 
      "恨入相思淚。", 
      "醉欺秋水綠雲斜。", 
      "渾似夢中重到、阿環家。", 
      "主人著意留春住。", 
      "不醉無歸去。", 
      "只愁銀燭曉生寒。", 
      "明日落花飛絮、滿長安。"
    ], 
    "rhythmic": "虞美人"
  }, 
  {
    "author": "李彌遜", 
    "paragraphs": [
      "年年江上清秋節。", 
      "盞面分霜月。", 
      "不堪對月已傷離。", 
      "那更梅花開後、海棠時。", 
      "劍溪難駐仙遊路。", 
      "直上雲霄去。", 
      "藕花恰莫礙行舟。", 
      "要趁潮頭八月、到揚州。"
    ], 
    "rhythmic": "虞美人"
  }, 
  {
    "author": "李彌遜", 
    "paragraphs": [
      "方壺小有人誰到。", 
      "底事春知早。", 
      "使君和氣粲如花。", 
      "更築百花深處、駐春華。", 
      "雲關遠枕苕溪淺。", 
      "未放歸懷展。", 
      "看殘紅紫綠陰斜。", 
      "鸞鳳幹霄卻上、玉皇家。"
    ], 
    "rhythmic": "虞美人"
  }, 
  {
    "author": "李彌遜", 
    "paragraphs": [
      "楊花盡做難拘管。", 
      "也解趁、飛紅伴。", 
      "驄馬無情人漸遠。", 
      "沙平淺渡，雨溼孤村，何處長亭晚。", 
      "欲憑桃葉傳春怨。", 
      "算不似、斜風倩雙燕。", 
      "縱得書來春又換。", 
      "只將心事，分付眉尖，寂寞梨花院。"
    ], 
    "rhythmic": "青玉案"
  }, 
  {
    "author": "李彌遜", 
    "paragraphs": [
      "小山嬌翠低歌扇。", 
      "雛鶯學語春猶淺。", 
      "無力響方檀。", 
      "聲隨玉筍翻。", 
      "垂鬟雲乍染。", 
      "媚靨香微點。", 
      "未解作輕顰。", 
      "凝情已動人。"
    ], 
    "rhythmic": "菩薩蠻"
  }, 
  {
    "author": "李彌遜", 
    "paragraphs": [
      "涼飆輕散餘霞綺。", 
      "疏星冷浸明河水。", 
      "敧枕畫檐風。", 
      "秋生草際蛩。", 
      "雁門離塞晚。", 
      "不道衡陽遠。", 
      "歸恨隔重山。", 
      "樓高莫憑欄。"
    ], 
    "rhythmic": "菩薩蠻"
  }, 
  {
    "author": "李彌遜", 
    "paragraphs": [
      "風庭瑟瑟燈明滅。", 
      "碧梧枝上蟬聲歇。", 
      "枕冷夢魂驚。", 
      "一階寒水明。", 
      "鳥飛人未起。", 
      "月露清如洗。", 
      "無語聽殘更。", 
      "愁從兩鬢生。"
    ], 
    "rhythmic": "菩薩蠻"
  }, 
  {
    "author": "李彌遜", 
    "paragraphs": [
      "餘霞收盡寒煙綠。", 
      "江山一片團明玉。", 
      "敧枕畫樓風。", 
      "愁生草際蛩。", 
      "金莖秋未老。", 
      "兩鬢吳霜早。", 
      "忍負廣寒期。", 
      "清尊對語誰。"
    ], 
    "rhythmic": "菩薩蠻"
  }, 
  {
    "author": "李彌遜", 
    "paragraphs": [
      "小小茅茨隱翠微。", 
      "橋平雙手弄漣漪。", 
      "好風還動去年枝。", 
      "得雨疏梅肥欲展，人家次第有芳菲。", 
      "惜花恰莫探春遲。"
    ], 
    "rhythmic": "浣溪沙"
  }, 
  {
    "author": "李彌遜", 
    "paragraphs": [
      "簫鼓哀吟樂楚臣。", 
      "牙檣錦纜簇江漘。", 
      "調高彩筆逞尖新。", 
      "海角逢時傷老大，莫辭卮酒話情親。", 
      "與君同是異鄉人。"
    ], 
    "rhythmic": "浣溪沙"
  }, 
  {
    "author": "李彌遜", 
    "paragraphs": [
      "向日南枝不奈晴。", 
      "無風絳雪自飄零。", 
      "畫樓更作斷腸聲。", 
      "小側金荷迎落蕊，高燒銀燭照殘英。", 
      "生愁斜月酒初醒。"
    ], 
    "rhythmic": "浣溪沙"
  }, 
  {
    "author": "李彌遜", 
    "paragraphs": [
      "枝上子規催去旆，柳條偏系離情。", 
      "片雲留雨鎖愁城。", 
      "不堪明月夜，寂寞照南榮。", 
      "莫作東山今日計，風雷已促鵬程。", 
      "功成來伴赤松行。", 
      "卻尋鴻雁侶，尊酒會如星。"
    ], 
    "rhythmic": "臨江仙"
  }, 
  {
    "author": "李彌遜", 
    "paragraphs": [
      "燕去鶯來昏又曉，勞生莫負心期。", 
      "菊花何必待開時。", 
      "十分浮玉蟻，一拍貫珠詞。", 
      "少借筆端煙雨力，不須露染風披。", 
      "芳心微露定因誰。", 
      "風流今太傅，蕭灑古東籬。"
    ], 
    "rhythmic": "臨江仙"
  }, 
  {
    "author": "李彌遜", 
    "paragraphs": [
      "多病淵明剛止酒，不禁秋蕊浮香。", 
      "飲船歌板已兼忘。", 
      "吳霜羞鬢改，無語對紅妝。", 
      "小拈青枝撩鼻觀，絕勝嬌額塗黃。", 
      "獨醒滋味怕新涼。", 
      "歸來燭影亂，敧枕聽更長。"
    ], 
    "rhythmic": "臨江仙"
  }, 
  {
    "author": "李彌遜", 
    "paragraphs": [
      "一片花飛春已減，那堪萬點愁人。", 
      "可能春便負閒身。", 
      "細思愁不飲，卻是自辜春。", 
      "且共一尊追落蕊，猶勝陌上成塵。", 
      "杯行到手莫辭頻。", 
      "杏花須記取，曾與此翁鄰。"
    ], 
    "rhythmic": "臨江仙"
  }, 
  {
    "author": "李彌遜", 
    "paragraphs": [
      "試問花枝餘幾許，捲簾細雨隨人。", 
      "風光猶戀苦吟身。", 
      "海棠渾怯冷，爲我強留春。", 
      "細聽惜花歌白雪，不知盞面生塵。", 
      "吹開吹謝漫驚頻。", 
      "少陵真有味，愛酒覓南鄰。"
    ], 
    "rhythmic": "臨江仙"
  }, 
  {
    "author": "李彌遜", 
    "paragraphs": [
      "翠箔陰陰籠畫閣。", 
      "昨夜東風惡。", 
      "香逕慢春泥，南陌東郊，惆悵妨行樂。", 
      "傷春比似年時覺。", 
      "潘鬢新來薄。", 
      "何處不禁愁，雨滴花腮，和淚胭脂落。"
    ], 
    "rhythmic": "醉花陰"
  }, 
  {
    "author": "李彌遜", 
    "paragraphs": [
      "紫菊紅萸開犯早。", 
      "獨佔秋光老。", 
      "醞造一般清，比著芝蘭，猶自爭多少。", 
      "霜刀翦葉呈纖巧。", 
      "手拈迎人笑。", 
      "雲鬢一枝斜，小閣幽窗，是處都香了。"
    ], 
    "rhythmic": "醉花陰"
  }, 
  {
    "author": "李彌遜", 
    "paragraphs": [
      "燭花催曉。", 
      "醉玉頹春酒。", 
      "一騎東風消息到。", 
      "佔得鱉頭龍首。", 
      "長安去路駸駸。", 
      "明朝躍馬芳陰。", 
      "應是花繁鶯巧，東君著意瓊林。"
    ], 
    "rhythmic": "清平樂"
  }, 
  {
    "author": "李彌遜", 
    "paragraphs": [
      "一簾紅雨。", 
      "飄蕩誰家去。", 
      "門外垂楊千萬縷。", 
      "不把東風留住。", 
      "舊巢燕子來遲。", 
      "故園綠暗殘枝。", 
      "腸斷畫橋煙水，此情不許春知。"
    ], 
    "rhythmic": "清平樂"
  }, 
  {
    "author": "李彌遜", 
    "paragraphs": [
      "把酒挽芳時。", 
      "醉袖淋漓。", 
      "多情楚客爲秋悲。", 
      "未抵香飄紅褪也，獨繞空枝。", 
      "天女寶刀遲。", 
      "露染風披。", 
      "翠雲疊疊擁銖衣。", 
      "知道筠溪春寂寞，來慰相思。"
    ], 
    "rhythmic": "浪淘沙"
  }, 
  {
    "author": "李彌遜", 
    "paragraphs": [
      "樂事信難逢。", 
      "莫放匆匆。", 
      "飛紅撩亂減春容。", 
      "臨水不禁頻送客，風袖龍鍾。", 
      "小閣畫堂東。", 
      "綺繡相重。", 
      "尊前誰唱夏雲峯。", 
      "醒後欲尋溪上路，煙水無窮。"
    ], 
    "rhythmic": "浪淘沙"
  }, 
  {
    "author": "李彌遜", 
    "paragraphs": [
      "春又老。", 
      "愁似落花難掃。", 
      "一醉一回才忘了。", 
      "醒來還滿抱。", 
      "此恨欲憑誰道。", 
      "柳外數聲啼鳥。", 
      "只恐春風吹不到。", 
      "斷雲連碧草。"
    ], 
    "rhythmic": "謁金門"
  }, 
  {
    "author": "李彌遜", 
    "paragraphs": [
      "廣平未拚心如鐵。", 
      "恨梅花、隔年別。", 
      "化工翦水斗春風，似南枝和月。", 
      "長鯨一飲寧論石。", 
      "想高歌、醉瑤席。", 
      "幾時歸去共尊罍，看寒花連陌。"
    ], 
    "rhythmic": "滴滴金"
  }, 
  {
    "author": "李彌遜", 
    "paragraphs": [
      "小桃初破兩三花。", 
      "深淺散餘霞。", 
      "東君也解人意，次第到山家。", 
      "臨水岸，一枝斜。", 
      "照籠紗。", 
      "可憐何事，苦愛施朱，減盡容華。"
    ], 
    "rhythmic": "訴衷情"
  }, 
  {
    "author": "李彌遜", 
    "paragraphs": [
      "春苑雜花芳，詩老剩誇梅格。", 
      "誰道武陵深處，便不如姑射。", 
      "莫分紅淺與紅深，點點是春色。", 
      "生怕一番風雨，半飄零江國。"
    ], 
    "rhythmic": "好事近"
  }, 
  {
    "author": "李彌遜", 
    "paragraphs": [
      "篘玉液，釀花光。", 
      "來趁北窗涼。", 
      "爲君小摘蜀葵黃。", 
      "一似嗅枝香。", 
      "飲中仙，山中相。", 
      "也道十分宮樣。", 
      "一般時候最宜嘗。", 
      "竹院月侵牀。"
    ], 
    "rhythmic": "鶴沖天"
  }, 
  {
    "author": "李彌遜", 
    "paragraphs": [
      "飛蓋追春春約佇。", 
      "繁杏枝頭紅未雨。", 
      "小樓翠幕不禁風，芳草路。", 
      "無塵處。", 
      "明月滿庭人慾去。", 
      "一醉鄰翁須記取。", 
      "見說新妝桃葉女。", 
      "明年卻對此花時，留不住。", 
      "花前語。", 
      "總向似花人付與。"
    ], 
    "rhythmic": "天仙子"
  }, 
  {
    "author": "李彌遜", 
    "paragraphs": [
      "斷橋缺月。", 
      "點點枝頭雪。", 
      "畫角吹殘聲未歇。", 
      "早是一年春別。", 
      "壽陽弄粉成妝。", 
      "柔腸結結丁香。", 
      "可怕真梅輕妒，遊蜂說與何妨。"
    ], 
    "rhythmic": "清平樂"
  }, 
  {
    "author": "李彌遜", 
    "paragraphs": [
      "推愁何計。", 
      "車下忘乘墜。", 
      "日上南枝春有意。", 
      "已訝紅酥如綴。", 
      "兒童緩整餘杯。", 
      "芒鞋午夜重來。", 
      "素面應憎月冷，真香不逐風回。"
    ], 
    "rhythmic": "清平樂"
  }, 
  {
    "author": "李彌遜", 
    "paragraphs": [
      "長紅小白。", 
      "何處尋梅格。", 
      "日日南山雲滿額。", 
      "暗老一分春色。", 
      "廣平賦罷瑤香。", 
      "細□花蕊商量。", 
      "留得筆端雨露，後來收拾羣芳。"
    ], 
    "rhythmic": "清平樂"
  }, 
  {
    "author": "李彌遜", 
    "paragraphs": [
      "翦翦疏花，託根宛在長鬆底。", 
      "蔓柯相倚。", 
      "便有凌霄志。", 
      "丹鳳忽來，小隊迎秋起。", 
      "留無計。", 
      "待公歸侍。", 
      "重與分紅翠。"
    ], 
    "rhythmic": "點絳脣"
  }, 
  {
    "author": "李彌遜", 
    "paragraphs": [
      "梨花院落溶溶雨。", 
      "弱柳低金縷。", 
      "畫檐風露爲誰明。", 
      "青翼來時試問、董雙成。", 
      "去年春酒爲眉壽。", 
      "花影浮金斗。", 
      "不須更覓老人星。", 
      "但願一年一上、一千齡。"
    ], 
    "rhythmic": "虞美人"
  }, 
  {
    "author": "李彌遜", 
    "paragraphs": [
      "池面芙蕖紅散綺。", 
      "鵲噪朱門喜。", 
      "環佩響天風，香靄杯盤，更約麻姑侍。", 
      "塵寰不隔蓬萊水。", 
      "束帶巖廊戲。", 
      "瘦鶴與長鬆，且伴臞仙，久住人間世。"
    ], 
    "rhythmic": "醉花陰"
  }, 
  {
    "author": "李彌遜", 
    "paragraphs": [
      "簾卷西風輕雨外。", 
      "揖數峯橫翠。", 
      "樓上地行仙，壓玉爲醪，旋摘黃金蕊。", 
      "一觴一闋千秋歲。", 
      "不願封侯貴。", 
      "長伴紫髯翁，踏月吹簫，笑詠雲山裏。"
    ], 
    "rhythmic": "醉花陰"
  }, 
  {
    "author": "李彌遜", 
    "paragraphs": [
      "花院小回廊，庭萱成行。", 
      "水面紅妝翠綃帳。", 
      "蓬萊雲近，風露一番清曠。", 
      "星郎來碧落，長庚象。", 
      "素志未酬，丹心益壯。", 
      "且醉真珠小槽釀。", 
      "不須皓齒，拍手狂歌清唱。", 
      "一尊爲壽慶，羲皇上。"
    ], 
    "rhythmic": "感皇恩"
  }, 
  {
    "author": "李彌遜", 
    "paragraphs": [
      "密竹翦輕綃，華堂初建。", 
      "捲上蝦鬚待開宴。", 
      "壽期春聚，芍藥一番開遍。", 
      "砌成錦步帳，籠弦管。", 
      "絳節近頒，丹雛重見。", 
      "花裏雙雙乍歸燕。", 
      "重重樂事，憑仗東風拘管。", 
      "一時分付與，金荷勸。"
    ], 
    "rhythmic": "感皇恩"
  }, 
  {
    "author": "李彌遜", 
    "paragraphs": [
      "鞭鳳驂鸞自斗杓。", 
      "老君親抱送，下層霄。", 
      "人間仙李佔春饒。", 
      "千秋裏，鬆月伴吹簫。", 
      "故國水雲遙。", 
      "謫仙丹荔熟，剝紅綃。", 
      "南山影轉臥金蕉。", 
      "傾寒綠，眉壽比山高。"
    ], 
    "rhythmic": "小重山"
  }, 
  {
    "author": "李彌遜", 
    "paragraphs": [
      "星斗心胸錦繡腸。", 
      "厭隨塵土客，逐炎涼。", 
      "江山風月伴行藏。", 
      "無人識，高臥水雲鄉。", 
      "肘後有仙方。", 
      "假饒丹未就，壽須長。", 
      "儒冠多誤莫思量。", 
      "十分酒，菡萏小池塘。"
    ], 
    "rhythmic": "小重山"
  }, 
  {
    "author": "李彌遜", 
    "paragraphs": [
      "紅日當樓，繡屏開、風裀舞花隨步。", 
      "絳拂佩蘭，香染妝梅，彷佛紫煙真侶。", 
      "雪消池館年年會，玻璃泛、小槽新注。", 
      "弄簫語。", 
      "雲璈未徹，暖回芳樹。", 
      "瑤檢曾攽壽縷。", 
      "好系日縈春，馭鸞深駐。", 
      "桂殿影寒，蓬山波闊，未似綵衣庭戶。", 
      "坐看鶴鬢雲來戲，重重拜、天階雨露。", 
      "縱遊處。", 
      "人間遍尋洞府。"
    ], 
    "rhythmic": "花心動"
  }, 
  {
    "author": "李彌遜", 
    "paragraphs": [
      "海角秋高風力驟。", 
      "樓臺四面山容瘦。", 
      "季子貂裘寒欲透。", 
      "懸弧晝。", 
      "高歌棣萼聊卮酒。", 
      "且共追歡寬白首。", 
      "清閒贏得身長久。", 
      "世上功名翻覆手。", 
      "爲君壽。", 
      "腰間要看懸金斗。"
    ], 
    "rhythmic": "漁家傲"
  }, 
  {
    "author": "李彌遜", 
    "paragraphs": [
      "黃花猶未拆霜枝。", 
      "今年秋較遲。", 
      "六麼催泛玉東西。", 
      "登高慶誕時。", 
      "神仙事，古來稀。", 
      "且爲千歲期。", 
      "戲萊堂上兩龐眉。", 
      "何妨舉案齊。"
    ], 
    "rhythmic": "阮郎歸"
  }, 
  {
    "author": "李彌遜", 
    "paragraphs": [
      "霜林變綠。", 
      "畫簾桂子排香粟。", 
      "一聲檀板驚飛鶩。", 
      "弦管樓高，誰在闌干曲。", 
      "人生一笑難相屬。", 
      "滿堂何必堆金玉。", 
      "但求身健兒孫福。", 
      "鶴髮年年，同泛清尊菊。"
    ], 
    "rhythmic": "醉落托"
  }, 
  {
    "author": "李彌遜", 
    "paragraphs": [
      "壽煙籠席。", 
      "採蓮新按，舞腰無力。", 
      "佔盡風光，人間天上，今夕何夕。", 
      "藍袍換了萊衣，慶歲歲、君恩屢錫。", 
      "連夜歡聲，滿城佳氣，和春留得。"
    ], 
    "rhythmic": "柳梢青"
  }, 
  {
    "author": "李彌遜", 
    "paragraphs": [
      "花信爭先，暗將春意傳桃李。", 
      "壽卿同醉。", 
      "綠野連珠履。", 
      "麟閣丹青，眷注耆英裔。", 
      "眉間喜。", 
      "日邊飛騎。", 
      "來促東山起。"
    ], 
    "rhythmic": "點絳脣"
  }, 
  {
    "author": "李彌遜", 
    "paragraphs": [
      "陌上風光濃處。", 
      "第一寒梅先吐。", 
      "待得春來也，香銷減，態凝佇。", 
      "百花休謾妒。", 
      "陌上風光濃處。", 
      "繁杏枝頭春聚。", 
      "豔態最嬌嬈，堪比並，東鄰女。", 
      "紅梅何足數。", 
      "陌上風光濃處。", 
      "日暖山櫻紅露。", 
      "結子點朱脣，花謝後，君看取。", 
      "流鶯偏囑付。", 
      "陌上風光濃處。", 
      "忘卻桃園歸路。", 
      "洞口水流遲，香風動，紅無數。", 
      "吹愁何處去。", 
      "陌上風光濃處。", 
      "最是海棠風措。", 
      "翠袖襯輕紅，盈盈淚，怨春去。", 
      "黃昏微帶雨。", 
      "陌上風光濃處。", 
      "自有花王爲主。", 
      "富豔壓羣芳，蜂蝶戲，燕鶯語。", 
      "東君都付與。", 
      "陌上風光濃處。", 
      "紅藥一番經雨。", 
      "把酒繞芳叢，花解語。", 
      "勸春住。", 
      "莫教容易去。"
    ], 
    "rhythmic": "十樣花"
  }, 
  {
    "author": "李彌遜", 
    "paragraphs": [
      "江城烽火連三月。", 
      "不堪對酒長亭別。", 
      "休作斷腸聲。", 
      "老來無淚傾。", 
      "風高帆影疾。", 
      "目送舟痕碧。", 
      "錦字幾時來。", 
      "薰風無雁回。"
    ], 
    "rhythmic": "菩薩蠻"
  }, 
  {
    "author": "王以寧", 
    "paragraphs": [
      "歲晚橘洲上，老葉舞愁紅。", 
      "西山光翠，依舊影落酒杯中。", 
      "人在子亭高處，下望長沙城郭，獵獵酒帘風。", 
      "遠水湛寒碧，獨釣綠蓑翁。", 
      "懷往事，追昨夢，轉頭空。", 
      "孫郎前日，豪健頤指五都雄。", 
      "起擁奇才劍客，十萬銀戈赤幘，歌鼓壯軍容。", 
      "何似裴相國，談道老圭峯。"
    ], 
    "rhythmic": "水調歌頭"
  }, 
  {
    "author": "王以寧", 
    "paragraphs": [
      "大別我知友，突兀起西州。", 
      "十年重見，依舊秀色照清眸。", 
      "常記鮚碕狂客，邀我登樓雪霽，杖策擁羊裘。", 
      "山吐月千仞，殘夜水明樓。", 
      "黃粱夢，未覺枕，幾經秋。", 
      "與君邂逅，相逐飛步碧山頭。", 
      "舉酒一觴今古，嘆息英雄骨冷，清淚不能收。", 
      "鸚鵡更誰賦，遺恨滿芳洲。"
    ], 
    "rhythmic": "水調歌頭"
  }, 
  {
    "author": "王以寧", 
    "paragraphs": [
      "山聳方壺，潮通碧海，江東自昔名家。", 
      "玉真仙子，璫佩粲朝霞。", 
      "一種天香勝味，笑楊梅、不數枇杷。", 
      "難模寫，牟尼妙質，光透紫丹砂。", 
      "諮嗟。", 
      "如此輩，不知何爲，留滯天涯。", 
      "料甘心遠引，無意紛華。", 
      "一任姚黃魏紫，供吟賞、銀燭籠紗。", 
      "南遊士，日餐千顆，不願九霞車。"
    ], 
    "rhythmic": "滿庭芳"
  }, 
  {
    "author": "王以寧", 
    "paragraphs": [
      "千古南陽，劉郎鄉國，依約楚俗秦風。", 
      "英姿豪氣，耆舊笑談中。", 
      "璫佩來從帝所，許洲花、潭菊從容。", 
      "霜秋曉，涼生日觀，極目送飛鴻。", 
      "主公。", 
      "天下士，揮豪萬字，一飲千鍾。", 
      "醉高歌起舞，喚醒人龍。", 
      "我自人間漫浪，平生事、南北西東。", 
      "辭公去，寒眸激電，曾識小安豐。"
    ], 
    "rhythmic": "滿庭芳"
  }, 
  {
    "author": "王以寧", 
    "paragraphs": [
      "五十七年，侵尋老矣，小庵初築林坰。", 
      "故人相過，喜雪舞祥霙。", 
      "遍野跳珠淺玉，縱兒童、收滿金瓶。", 
      "明年待，洗光銀海，袖手看昇平。", 
      "先生。", 
      "齊物久，蟻丘罷戰，蝸角休徵。", 
      "趁尊前身健，有酒須傾。", 
      "隨分村歌社舞，何須問、武宿文星。", 
      "忘懷矣，未能忘酒，相與醉忘形。"
    ], 
    "rhythmic": "滿庭芳"
  }, 
  {
    "author": "王以寧", 
    "paragraphs": [
      "千古黃州，雪堂奇勝，名與赤壁齊高。", 
      "竹樓千字，筆勢壓江濤。", 
      "笑問江頭皓月，應曾照、今古英豪。", 
      "菖蒲酒，窊尊無恙，聊共訪臨皋。", 
      "陶陶。", 
      "誰晤對，粲花吐論，宮錦紉袍。", 
      "借銀濤雪浪，一洗塵勞。", 
      "好在江山如畫，人易老、雙鬢難茠。", 
      "昇平代，憑高望遠，當賦反離騷。"
    ], 
    "rhythmic": "滿庭芳"
  }, 
  {
    "author": "王以寧", 
    "paragraphs": [
      "平山堂上，側盞歌南浦。", 
      "醉望五州山，渺千里、銀濤東注。", 
      "錢郎英遠，滿腹貯精神，窺素壁，墨棲鴉，歷歷題詩處。", 
      "風裘雪帽，踏遍荊湘路。", 
      "回首古揚州，沁天外、殘霞一縷。", 
      "德星光次，何日照長沙，漁夫曲，竹枝詞，萬古歌來暮。"
    ], 
    "rhythmic": "驀山溪"
  }, 
  {
    "author": "王以寧", 
    "paragraphs": [
      "雕弓繡帽。", 
      "戲馬秦淮道。", 
      "風入馬啼輕，曾踏遍、淮堤芳草。", 
      "飛英點點，春事已闌珊，風雨橫，別離多，斷送英雄老。", 
      "功名終在，休惜芳尊倒。", 
      "談笑下燕雲，看千里、風驅電掃。", 
      "男兒此事，莫待鬢絲棼，漢都護，萬年觴，玉殿春風早。"
    ], 
    "rhythmic": "驀山溪"
  }, 
  {
    "author": "王以寧", 
    "paragraphs": [
      "天工何意，碎瓊璫玉佩，書空千尺。", 
      "箬笠蓑衫扁舟下，淮口煙林如織。", 
      "飛觀嶙峋，子亭突兀，影浸澄淮碧。", 
      "綸巾鶴氅，是誰獨笑攜策。", 
      "遙想易水燕山，有人方醉賞，六花如席。", 
      "雲重天低酣歌罷，膽壯乾坤猶窄。", 
      "射雉歸來，鐵鱗十萬，踏碎千山白。", 
      "紫簫聲斷，喚回春滿南陌。"
    ], 
    "rhythmic": "念奴嬌"
  }, 
  {
    "author": "王以寧", 
    "paragraphs": [
      "雲收天碧。", 
      "漸風高露冷，羣喧初寂。", 
      "遠浦歸舟荒渡口，搴篷橫棹堤側。", 
      "一帶澄江，十分蟾影，千里寒光白。", 
      "襟懷迎爽，有人獨步攜策。", 
      "遙想簾卷瓊樓，憑闌凝望，此意知何極。", 
      "聲斷琴簫雙鳳駕，凌厲飛仙同籍。", 
      "問漢乘槎，採珠臨海，往事空蹤跡。", 
      "莫辭吟賞，終宵清景難得。"
    ], 
    "rhythmic": "念奴嬌"
  }, 
  {
    "author": "王以寧", 
    "paragraphs": [
      "晚煙凝碧。", 
      "漸漁村山市，人歸寂寂。", 
      "有客飛舟還顧訪，應訝綸巾敧側。", 
      "得意忘年，推誠投分，高論追元白。", 
      "英標逸氣，笑予窮抱真策。", 
      "興盡又復言歸，秋風分袂，浩蕩思無極。", 
      "咫尺昭山明翠壁，那知中隱鹹籍。", 
      "說夢難聽，閉門尋夢，肯念棲萍跡。", 
      "浪吟狂醉，幾時還共重得。"
    ], 
    "rhythmic": "念奴嬌"
  }, 
  {
    "author": "王以寧", 
    "paragraphs": [
      "昔有書生薦壽杯。", 
      "清詞妙絕賀方回。", 
      "黃花也欲爲君壽，先向重陽六日開。", 
      "躋楚俗，上春臺。", 
      "政成歸去位三臺。", 
      "明年壽酒君王勸，知有傳宣敕使來。"
    ], 
    "rhythmic": "鷓鴣天"
  }, 
  {
    "author": "王以寧", 
    "paragraphs": [
      "帝乙何年騎玉龍。", 
      "武夷仙伯笑相從。", 
      "長庚瑞應遊仙夢，碧藕花開解慍風。", 
      "歌既醉，樂元豐。", 
      "明良相悅壽無窮。", 
      "野人更有深深祝，笑指三臺十八公。"
    ], 
    "rhythmic": "鷓鴣天"
  }, 
  {
    "author": "王以寧", 
    "paragraphs": [
      "桃李紛紛春事催。", 
      "桐花風定牡丹開。", 
      "天麟下作人間瑞，玉燕清宵入夢來。", 
      "紅玉酎，紫霞杯。", 
      "五雲深處望三臺。", 
      "君家況有庭前柏，好個擎天八柱材。"
    ], 
    "rhythmic": "鷓鴣天"
  }, 
  {
    "author": "王以寧", 
    "paragraphs": [
      "眼看西園紅與紫，年來幾度芳菲。", 
      "吾生四十漸知非。", 
      "祗思青箬笠，江上雨霏霏。", 
      "飲酒但知尋夏季，不須遠慕安期。", 
      "丹成仙去是何時。", 
      "龜藏何必學，春日正遲遲。"
    ], 
    "rhythmic": "臨江仙"
  }, 
  {
    "author": "王以寧", 
    "paragraphs": [
      "此理循環如引鋸，春來百草菲菲。", 
      "道人一笑悟前非。", 
      "功名真長物，夕靄與朝霏。", 
      "夢褥清孫今綠隱，漫郎自許風期。", 
      "江樓景物得旬時。", 
      "平蕪三百里，天闊夕陽遲。"
    ], 
    "rhythmic": "臨江仙"
  }, 
  {
    "author": "王以寧", 
    "paragraphs": [
      "聞道洛陽花正好，家家遮戶春風。", 
      "道人飲處百壺空。", 
      "年年花下醉，看盡幾番紅。", 
      "此拐又從何處去，飄蓬一任西東。", 
      "語聲雖異笑聲同。", 
      "一輪清夜月，何處不相逢。"
    ], 
    "rhythmic": "臨江仙"
  }, 
  {
    "author": "王以寧", 
    "paragraphs": [
      "起看船頭蜀錦張。", 
      "沙汀紅葉舞斜陽。", 
      "杖拿驚起睡鴛鴦。", 
      "木落羣山雕玉□，霜和冷月浸澄江。", 
      "疏篷今夜夢瀟湘。"
    ], 
    "rhythmic": "浣溪沙"
  }, 
  {
    "author": "呂渭老", 
    "paragraphs": [
      "春風淡淡，清晝永、落英千尺。", 
      "桃杏散平郊，晴蜂來往，妙香飄擲。", 
      "傍畫橋、煮酒青帘，綠楊風外，數聲長笛。", 
      "記去年、紫陌朱門，花下舊相識。", 
      "向寶帕、裁書憑燕翼。", 
      "望翠閣、煙林似織。", 
      "聞道春衣猶未整，過禁菸寒食。", 
      "但記取、角枕情題，東窗休誤，這些端的。", 
      "更莫待、青子綠陰春事寂。"
    ], 
    "rhythmic": "西江月慢"
  }, 
  {
    "author": "呂渭老", 
    "paragraphs": [
      "曾醉揚州十里樓。", 
      "竹西歌吹至今愁。", 
      "燕銜柳絮春心遠，魚入晴江水自流。", 
      "情渺渺，夢悠悠。", 
      "重尋羅帶認銀鉤。", 
      "掛帆欲伴漁人去，只恐桃花誤客舟。"
    ], 
    "rhythmic": "思佳客"
  }, 
  {
    "author": "呂渭老", 
    "paragraphs": [
      "薄薄山雲欲溼花。", 
      "雙雙燕子入簾斜。", 
      "西樓尚記垂垂雪，酌酒猶殘片片霞。", 
      "人已遠，發成華。", 
      "小樓疏竹宅誰家。", 
      "試憑去雁通消息，仙子當乘八月槎。"
    ], 
    "rhythmic": "思佳客"
  }, 
  {
    "author": "呂渭老", 
    "paragraphs": [
      "簾外繁霜未掃。", 
      "樓角動、玉繩橫曉。", 
      "百和交焚瑞煙繞。", 
      "霽霞明，畫屏深，天渺渺。", 
      "喜色連池沼。", 
      "薦眉壽、玉兒嬌小。", 
      "早晚除書下天表。", 
      "日初長，莫等閒，孤一笑。"
    ], 
    "rhythmic": "夜遊宮"
  }, 
  {
    "author": "呂渭老", 
    "paragraphs": [
      "風掃長林雪壓枝。", 
      "紛紛凍鵲傍簾飛。", 
      "一尊聊作破寒威。", 
      "春意正愁梅漏泄，客情尤怕病禁持。", 
      "曲闌干外日初遲。"
    ], 
    "rhythmic": "浣溪沙"
  }, 
  {
    "author": "呂渭老", 
    "paragraphs": [
      "片片雲藏雨，重重霧隱山。", 
      "可憐新月似眉彎。", 
      "今夜斷腸凝望、小樓寒。", 
      "夢斷雲房遠，書長蠟炬殘。", 
      "夜妝應罷短屏間。", 
      "都把一春心事、付梅酸。"
    ], 
    "rhythmic": "南歌子"
  }, 
  {
    "author": "呂渭老", 
    "paragraphs": [
      "珠閣雨簾高卷。", 
      "望斷碧梧牆院。", 
      "短夢有幽尋，曉枕一峯雲亂。", 
      "誰見。", 
      "誰見。", 
      "風散菊英千片。"
    ], 
    "rhythmic": "如夢令"
  }, 
  {
    "author": "呂渭老", 
    "paragraphs": [
      "微綻櫻桃一顆紅。", 
      "斷腸聲裏唱玲瓏。", 
      "輕羅小扇掩酥胸。", 
      "惹鬢蛛絲新有喜，窺窗月彩舊相從。", 
      "清宵一醉許誰同。"
    ], 
    "rhythmic": "浣溪沙"
  }, 
  {
    "author": "呂渭老", 
    "paragraphs": [
      "涼露洗秋空。", 
      "菊徑鳴蛩。", 
      "水晶簾外月玲瓏。", 
      "燭蕊雙懸人似玉，簌簌啼紅。", 
      "宋玉在牆東。", 
      "醉袖搖風。", 
      "心隨月影入簾櫳。", 
      "戲著錦茵天樣遠，一段愁濃。"
    ], 
    "rhythmic": "浪淘沙"
  }, 
  {
    "author": "呂渭老", 
    "paragraphs": [
      "櫺香新染砑紅綾。", 
      "腰肢瘦不勝。", 
      "合歡小幌掩餘酲。", 
      "芙蓉入夢頻。", 
      "山不盡，水無情。", 
      "錦河隔錦茵。", 
      "劉郎仙骨未應輕。", 
      "桃花已誤人。"
    ], 
    "rhythmic": "醉桃源・阮郎歸"
  }, 
  {
    "author": "呂渭老", 
    "paragraphs": [
      "夢裏相逢不記時。", 
      "斷腸多在杏花西。", 
      "微開笑語兜鞋急，遠有燈光掠鬢遲。", 
      "辭永夜，失深期。", 
      "一枝黃菊對傷悲。", 
      "夜涼窗外聞裁剪，應熨沈香制舞衣。"
    ], 
    "rhythmic": "思佳客"
  }, 
  {
    "author": "呂渭老", 
    "paragraphs": [
      "雨洗檐花溼畫簾。", 
      "知他因甚地，瘦厭厭。", 
      "玉人風味似冰蟾。", 
      "愁不見，煙霧曉來添。", 
      "煩惱舊時諳。", 
      "新來一段事，未心甘。", 
      "滿懷離緒過春蠶。", 
      "燈殘也，誰見我眉尖。"
    ], 
    "rhythmic": "小重山"
  }, 
  {
    "author": "呂渭老", 
    "paragraphs": [
      "遠簾籠月。", 
      "誰見南陌，子規啼血。", 
      "萸糝菊英，整冠落帽，一時虛說。", 
      "五湖自有深期，曾指定、燈花細說。", 
      "燕子巢空，秋鴻程遠，音書中絕。"
    ], 
    "rhythmic": "柳梢青"
  }, 
  {
    "author": "呂渭老", 
    "paragraphs": [
      "雲破月高懸，照我雙雙淚。", 
      "人在朱橋轉曲西，翠幕重重閉。", 
      "要見索商量，見了還無計。", 
      "心似長檠一點燈，到曉清清地。"
    ], 
    "rhythmic": "卜算子"
  }, 
  {
    "author": "呂渭老", 
    "paragraphs": [
      "眉爲佔愁多，鎮日長長斂。", 
      "試問心中有底愁，淚早千千點。", 
      "莫唱短因緣，緣短猶傷感。", 
      "誰信蕭郎是路人，常有深深念。"
    ], 
    "rhythmic": "卜算子"
  }, 
  {
    "author": "呂渭老", 
    "paragraphs": [
      "一日抵三秋，半月如千歲。", 
      "自夏經秋到雪飛，一向都無計。", 
      "續續說相思，不盡無窮意。", 
      "若寫幽懷一段愁，應用天爲紙。"
    ], 
    "rhythmic": "卜算子"
  }, 
  {
    "author": "呂渭老", 
    "paragraphs": [
      "得酒解愁煩，多病還疏酒。", 
      "本是多情失意人，此味如何受。", 
      "沈醉且高歌，不飲心常有。", 
      "守著殘燈鬥著眉，怎不腰肢瘦。"
    ], 
    "rhythmic": "卜算子"
  }, 
  {
    "author": "呂渭老", 
    "paragraphs": [
      "多謝西池桃李。", 
      "伴我一春沈醉。", 
      "能有幾多香，陪了一江來淚。", 
      "憔悴。", 
      "憔悴。", 
      "又是落花鋪地。"
    ], 
    "rhythmic": "如夢令"
  }, 
  {
    "author": "呂渭老", 
    "paragraphs": [
      "石榴花謝了，正荷葉、蓋平池。", 
      "試瑪瑙杯深，琅玕簟冷，臨水簾帷。", 
      "知他故人甚處，晚霞明、斷浦柳枝垂。", 
      "唯有松風水月，向人長似當時。", 
      "依依。", 
      "望斷水窮，雲起處、是天涯。", 
      "奈燕子樓高，江南夢斷，虛費相思。", 
      "新愁暗生舊恨，更流螢、弄月入紗衣。", 
      "除卻幽花軟草，此情未許人知。"
    ], 
    "rhythmic": "木蘭花慢"
  }, 
  {
    "author": "呂渭老", 
    "paragraphs": [
      "對修篁萬個，更疏雨、洗琅玕。", 
      "望燕外晴絲，鷗邊水葉，胡蝶成團。", 
      "榴紅勸人把酒，泛菖蒲、對客不成歡。", 
      "金縷新番彩索，始知今歲衣寬。", 
      "年年。", 
      "此日青樓，花缺處、倚闌干。", 
      "記小扇清歌，蠻箋妙墨，不覺更殘。", 
      "可憐舊遊似夢，向人人、未減一枝蘭。", 
      "縱有千金莫惜，大家沈醉花間。"
    ], 
    "rhythmic": "木蘭花慢"
  }, 
  {
    "author": "呂渭老", 
    "paragraphs": [
      "桂鄉雲萬縷，更飛雨、洗香車。", 
      "念密會經年，銀潢浪阻，玉露期賒。", 
      "靈星瑞橋對展，散匆匆、喜色滿天涯。", 
      "回首丁寧曉角，未宜吹動梅花。", 
      "家家。", 
      "竟賞彩茸，穿桂影、醉流霞。", 
      "漸舞袖翻鸞，歌聲綴鳳，釵影交加。", 
      "人間共饒宴樂，算天孫、怎忍遣河斜。", 
      "莫惜西樓剪燭，大家同到啼鴉。"
    ], 
    "rhythmic": "木蘭花慢"
  }, 
  {
    "author": "呂渭老", 
    "paragraphs": [
      "記得花陰同攜手，指定日、許我同歡。", 
      "喚做真成，耳熱心安。", 
      "打疊從來不成器，待做個、平地神仙。", 
      "又卻不成些事，驀地心殘。", 
      "據我如今沒投奔，見著你、淚早偷彈。", 
      "對月臨風，一味埋冤。", 
      "笑則人前不妨笑，行笑裏、鬥覺心煩。", 
      "怎生分得煩惱，兩處勻攤。"
    ], 
    "rhythmic": "戀香衾"
  }, 
  {
    "author": "呂渭老", 
    "paragraphs": [
      "芰荷香外一聲蟬。", 
      "風撼琅玕驚晝眠。", 
      "刻燭題詩花滿箋。", 
      "小神仙。", 
      "對倚闌干月正圓。"
    ], 
    "rhythmic": "豆葉黃・憶王孫"
  }, 
  {
    "author": "呂渭老", 
    "paragraphs": [
      "晚妝新試碧衫涼。", 
      "金鴨猶殘昨夜香。", 
      "柳際風來月滿廊。", 
      "一雙雙。", 
      "人對鴛鴦浴小塘。"
    ], 
    "rhythmic": "豆葉黃・憶王孫"
  }, 
  {
    "author": "呂渭老", 
    "paragraphs": [
      "輕羅團扇掩微羞。", 
      "酒滿玻璃花滿頭。", 
      "小板齊聲唱石州。", 
      "月如鉤。", 
      "一寸橫波入鬢流。"
    ], 
    "rhythmic": "豆葉黃・憶王孫"
  }, 
  {
    "author": "呂渭老", 
    "paragraphs": [
      "林花著雨褪胭脂。", 
      "葉底雙桃結子遲。", 
      "對鏡憑郎略皺眉。", 
      "笑微微。", 
      "燕子羞人必懶歸。"
    ], 
    "rhythmic": "豆葉黃・憶王孫"
  }, 
  {
    "author": "呂渭老", 
    "paragraphs": [
      "玉蕭風外一聲清。", 
      "粉面嬋娟月對明。", 
      "紫府樓臺夜不扃。", 
      "羽衣輕。", 
      "穩駕雙鸞謁帝庭。"
    ], 
    "rhythmic": "豆葉黃・憶王孫"
  }, 
  {
    "author": "呂渭老", 
    "paragraphs": [
      "寶蟾懸鏡。", 
      "露顆傾荷柄。", 
      "飛螢點點明花徑。", 
      "凝愁情不展，宿酒風還醒。", 
      "天似曉，銀河半落星相趁。", 
      "心事都無定。", 
      "才致元相稱。", 
      "春過了，秋將近。", 
      "小窗通竹圃，野色連金井。", 
      "得仗個，多情燕子分明問。"
    ], 
    "rhythmic": "千秋歲"
  }, 
  {
    "author": "呂渭老", 
    "paragraphs": [
      "心事已成空，春盡百花零落。", 
      "誰見黃鸝百囀，索東君評泊。", 
      "曉來枝上語綿蠻，應悔向來錯。", 
      "看則綠陰青子，卻恓惶無託。"
    ], 
    "rhythmic": "好事近"
  }, 
  {
    "author": "呂渭老", 
    "paragraphs": [
      "小雨阻行舟。", 
      "人在煙林古渡頭。", 
      "欲挈一尊相就醉，無由。", 
      "誰見橫波入鬢流。", 
      "百計不遲留。", 
      "明月他時獨上樓。", 
      "水盡又山山又水，溫柔。", 
      "占斷江南萬斛愁。"
    ], 
    "rhythmic": "南鄉子"
  }, 
  {
    "author": "呂渭老", 
    "paragraphs": [
      "樊子喚春歸。", 
      "夢逐楊花滿院飛。", 
      "吹過西家人不見，依依。", 
      "萍點荷錢又滿池。", 
      "屈指數佳期。", 
      "何日憑肩對展眉。", 
      "傾盡十分應不醉，遲遲。", 
      "何惜櫻桃杏子時。"
    ], 
    "rhythmic": "南鄉子"
  }, 
  {
    "author": "呂渭老", 
    "paragraphs": [
      "纖指捧玻璃。", 
      "莫惜重持。", 
      "自離閬苑失回期。", 
      "門掩東風桃著子，簾影遲遲。", 
      "樓上正橫篦。", 
      "荷氣沾衣。", 
      "誰將名玉碾花枝。", 
      "不比尋常紅與紫，取次芳菲。"
    ], 
    "rhythmic": "浪淘沙"
  }, 
  {
    "author": "呂渭老", 
    "paragraphs": [
      "渡口看潮生，水滿蒹葭浦。", 
      "長記扁舟載月明，深入紅雲去。", 
      "荷盡覆平池，忘了歸來路。", 
      "誰信南樓百尺高，不見如蓮步。"
    ], 
    "rhythmic": "卜算子"
  }, 
  {
    "author": "呂渭老", 
    "paragraphs": [
      "雲護柔條雪壓枝。", 
      "斜風吹絳蠟，點胭脂。", 
      "薔薇柔水麝分臍。", 
      "園林晚，脈脈帶斜暉。", 
      "深閣繡簾低。", 
      "寶奩勻淚粉，晚妝遲。", 
      "一枝屏外對依依。", 
      "清宵永，誰伴破寒卮。"
    ], 
    "rhythmic": "小重山"
  }, 
  {
    "author": "呂渭老", 
    "paragraphs": [
      "春將半。", 
      "鶯聲亂。", 
      "柳絲拂馬花迎面。", 
      "小堂風。", 
      "暮樓鍾。", 
      "草色連雲，暝色連空。", 
      "重重。", 
      "鞦韆畔。", 
      "何人見。", 
      "寶釵斜照春妝淺。", 
      "酒霞紅。", 
      "與誰同。", 
      "試問別來，近日情悰。", 
      "忡忡。"
    ], 
    "rhythmic": "惜分釵・擷芳詞"
  }, 
  {
    "author": "呂渭老", 
    "paragraphs": [
      "重簾掛。", 
      "微燈下。", 
      "背蘭同說春風話。", 
      "月盈樓。", 
      "淚盈眸。", 
      "覷著紅裀，無計遲留。", 
      "休休。", 
      "鶯花謝。", 
      "春殘也。", 
      "等閒泣損香羅帕。", 
      "見無由。", 
      "恨難收。", 
      "夢短屏深，清夜悠悠。", 
      "悠悠。"
    ], 
    "rhythmic": "惜分釵・擷芳詞"
  }, 
  {
    "author": "呂渭老", 
    "paragraphs": [
      "花趁清明爭展。", 
      "白白紅紅滿院。", 
      "莫怪淚痕多，愛底不能得見。", 
      "凝戀。", 
      "凝戀。", 
      "門外雨飛簾卷。"
    ], 
    "rhythmic": "如夢令"
  }, 
  {
    "author": "呂渭老", 
    "paragraphs": [
      "年年九月西湖，繡船繼日笙簫擁。", 
      "五雲深處，紅簾一桁，語鶯歌鳳。", 
      "羣玉峯頭，影娥池畔，煙霞飛動。", 
      "認蓬瀛仙子，雲程路遠，貪人世、瑤池夢。", 
      "要看黃塵清海，戲真珠、麻姑清縱。", 
      "曲門自有，菊金芳砌，月篦浮棟。", 
      "子著宮桃，舞翻官柳，霞杯纖捧。", 
      "待明年更把，西風妙曲，按成新弄。"
    ], 
    "rhythmic": "水龍吟", 
    "tags": [
      "西湖"
    ]
  }, 
  {
    "author": "呂渭老", 
    "paragraphs": [
      "西風不落，薄衾孤枕，記起花時些個。", 
      "宿愁新恨兩關心，說道理、分疏不可。", 
      "別愁如絮，佳期何在，古屋蕭蕭燈火。", 
      "打窗風雨又何消，夢未就、依前驚破。"
    ], 
    "rhythmic": "鵲橋仙"
  }, 
  {
    "author": "呂渭老", 
    "paragraphs": [
      "扇列紅鸞，赭黃日色明金殿。", 
      "御香蔥茜。", 
      "寶仗香風暖。", 
      "咫尺天顏，九奏朝陽管。", 
      "羣臣宴。", 
      "醉霞凝面。", 
      "午漏傳宮箭。"
    ], 
    "rhythmic": "點絳脣"
  }, 
  {
    "author": "呂渭老", 
    "paragraphs": [
      "俊眼犀心，尊前如有乘鸞便。", 
      "過愁傳怨。", 
      "只許燈光見。", 
      "見了重休，河漢明遮斷。", 
      "深深院。", 
      "亂風飄霰。", 
      "揉了雙羅燕。"
    ], 
    "rhythmic": "點絳脣"
  }, 
  {
    "author": "呂渭老", 
    "paragraphs": [
      "解衣同一笑，聊復起廚煙。", 
      "醉鄉何處，與君舒嘯入壺天。", 
      "長怪時情狹隘，杯酒豈容我輩，不上謫仙船。", 
      "雅志念湖海，小艇一絲竿。", 
      "夜迢迢，燈燭下，幾心閒。", 
      "平生得處，不在內外及中間。", 
      "點檢春風歡計，惟有詩情宛轉，餘事盡疏殘。", 
      "彩筆題桐葉，佳句問平安。"
    ], 
    "rhythmic": "水調歌頭"
  }, 
  {
    "author": "呂渭老", 
    "paragraphs": [
      "世事莫牽縈，樂取這閒時節。", 
      "且恁醉來醒去，免光陰虛設。", 
      "有則有個潑心兒，不敢被利名啜。", 
      "卻待兩手分付，與風花雪月。"
    ], 
    "rhythmic": "好事近"
  }, 
  {
    "author": "呂渭老", 
    "paragraphs": [
      "長記十年前，彼此玉顏雲發。", 
      "尊酒幾番相對，樂春花秋月。", 
      "而今各自困飄零，憔悴幾年別。", 
      "說著大家煩惱，且大家休說。"
    ], 
    "rhythmic": "好事近"
  }, 
  {
    "author": "呂渭老", 
    "paragraphs": [
      "一尊聊對西風醉。", 
      "況九日、明朝是。", 
      "曾與茱萸論子細。", 
      "江天虛曠，暮林橫遠，人隔銀河水。", 
      "碧雲漸展天無際。", 
      "吹不斷、黃昏淚。", 
      "若作歡期須早計。", 
      "如何得似，鬢邊新菊，雙結黃金蕊。"
    ], 
    "rhythmic": "青玉案"
  }, 
  {
    "author": "林季仲", 
    "paragraphs": [
      "璧月初圓，彩雲輕護，散雪疊冰涼館。", 
      "張眉競巧，趙瑟新成，整頓戲衫歌扇。", 
      "壽酒殷勤，嬌語溫柔，只愁杯淺。", 
      "正連山玉枕，回波瑤席，漏長更款。", 
      "良會久、細擁香肩，瑤庭閒步，共指渡河星點。", 
      "今朝此日，同祝卿卿，福壽祿星齊轉。", 
      "但願與君，歌舞常新，歡娛無算。", 
      "看河橋鵲架，重會雙星燕婉。"
    ], 
    "rhythmic": "傾杯樂"
  }, 
  {
    "author": "王之道", 
    "paragraphs": [
      "曉日彤墀，春風黃傘，天顏咫尺清光。", 
      "恩袍初賜，一時玉質金相。", 
      "濟濟滿廷鵷鷺，月卿映、日尹星郎。", 
      "鳴鞘繞，錦韉歸路，醉舞醒狂。", 
      "追隨寶津瓊苑，看穿花帽側，拂柳鞭長。", 
      "臨流夾徑，參差綠蔭紅芳。", 
      "宴罷西城向晚，歌呼笑語溢平康。", 
      "休相惱，爭揭疏簾，半出新妝。"
    ], 
    "rhythmic": "慶清朝"
  }, 
  {
    "author": "王之道", 
    "paragraphs": [
      "春睡起。", 
      "金鴨暖消沈水。", 
      "笑比梅花鸞鑑裏。", 
      "嗅香還嚼蕊。", 
      "瓊戶倚來重倚。", 
      "又見夕陽西墜。", 
      "門外馬嘶郎且至。", 
      "失驚心暗喜。"
    ], 
    "rhythmic": "謁金門"
  }, 
  {
    "author": "王之道", 
    "paragraphs": [
      "春入花梢紅欲半。", 
      "水外綠楊，掩映笙歌院。", 
      "霽日遲遲風扇暖。", 
      "天光上下青浮岸。", 
      "歸去畫樓煙暝晚。", 
      "步拾梅英，點綴宮妝面。", 
      "美目碧長眉翠淺。", 
      "消魂正值回頭看。"
    ], 
    "rhythmic": "蝶戀花"
  }, 
  {
    "author": "王之道", 
    "paragraphs": [
      "檐溜潺潺朝復暮。", 
      "燕子銜泥，穿幕來還去。", 
      "素錦青袍知有處。", 
      "花光草色迷汀渚。", 
      "春不負人人自負。", 
      "君看流觴，只恁良宵度。", 
      "厭浥小桃如泣訴。", 
      "東風莫漫飄紅雨。"
    ], 
    "rhythmic": "蝶戀花"
  }, 
  {
    "author": "王之道", 
    "paragraphs": [
      "城上春旗催日暮。", 
      "柳絮沾泥，花蕊隨流去。", 
      "記得前時行樂處。", 
      "小橋水淥初平渚。", 
      "玉子紋楸誰勝負。", 
      "不道光陰，暗向閒中度。", 
      "天若有情容我訴。", 
      "春來底事多陰雨。"
    ], 
    "rhythmic": "蝶戀花"
  }, 
  {
    "author": "王之道", 
    "paragraphs": [
      "庭院雨餘秋意晚。", 
      "一陣風來，到處清香遍。", 
      "把酒對花情不淺。", 
      "花前敢避金盃滿。", 
      "薝蔔酴醿雖慣見。", 
      "常恨攙先，不是君徒伴。", 
      "莫把龍涎輕鬥遠。", 
      "流芳肯逐爐煙斷。"
    ], 
    "rhythmic": "蝶戀花"
  }, 
  {
    "author": "王之道", 
    "paragraphs": [
      "碧霧暗消香篆半。", 
      "花影穿簾，厭浥蒼苔院。", 
      "鸂鶒一雙塘水暖。", 
      "浮沈時近垂楊岸。", 
      "雨過不知春事晚。", 
      "但怪朱脣，得酒紅潮面。", 
      "野蔌山餚三四盞。", 
      "攜尊更向花前看。"
    ], 
    "rhythmic": "蝶戀花"
  }, 
  {
    "author": "王之道", 
    "paragraphs": [
      "玉子紋楸頻較路。", 
      "勝負等閒，休冶黃金注。", 
      "黑白斑斑烏間鷺。", 
      "明窗淨几誰知處。", 
      "逼剝聲中人不語。", 
      "見可知難，步武來還去。", 
      "何日掛冠宮一畝。", 
      "相從識取棋中趣。"
    ], 
    "rhythmic": "蝶戀花"
  }, 
  {
    "author": "王之道", 
    "paragraphs": [
      "曾向水邊雲外見。", 
      "爭似霜蕤，照映蒼苔院。", 
      "檀口半開金嫋線。", 
      "端相消得綸巾岸。", 
      "點綴南枝紅旋旋。", 
      "準擬杯盤，日向花前宴。", 
      "飛雪飄飄雲不卷。", 
      "何人覽鏡憑闌看。"
    ], 
    "rhythmic": "蝶戀花"
  }, 
  {
    "author": "王之道", 
    "paragraphs": [
      "杏靨桃腮俱有靦。", 
      "常避孤芳，獨鬥紅深淺。", 
      "犯雪凌霜芳意展。", 
      "玉容似帶春寒怨。", 
      "分得數枝來小院。", 
      "依倚銅瓶，標緻能清遠。", 
      "淡月簾櫳疏影轉。", 
      "騷人爲爾柔腸斷。"
    ], 
    "rhythmic": "蝶戀花"
  }, 
  {
    "author": "王之道", 
    "paragraphs": [
      "寒雨霏霏江上路。", 
      "不見書郵，病目空凝注。", 
      "沙觜盡頭飛白鷺。", 
      "篙師指似人來處。", 
      "自笑自憐還自語。", 
      "鈍滯如君，只合歸田去。", 
      "竹屋數間環甽畝。", 
      "箇中自有無窮趣。"
    ], 
    "rhythmic": "蝶戀花"
  }, 
  {
    "author": "王之道", 
    "paragraphs": [
      "微雨斑斑，暈溼海棠，漸覺燕脂紅褪。", 
      "遲日短垣，嬌怯和風，搖曳一成春困。", 
      "玉軟酴酥，扶不起、晚妝慵整。", 
      "愁恨。", 
      "對佳時媚景，可堪重省。", 
      "曾約小桃新燕，有蜂媒蝶使，爲傳芳信。", 
      "西蜀杜郎，東坡蘇老，道也道應難盡。", 
      "一朵風流，雅稱且、鳳翹雲鬢。", 
      "相映。", 
      "眉拂黛、梅腮弄粉。"
    ], 
    "rhythmic": "宴山亭・燕山亭"
  }, 
  {
    "author": "王之道", 
    "paragraphs": [
      "扁舟南浦岸，分攜處、鳴佩憶珊珊。", 
      "見十里長堤，數聲啼鴂，至今清淚，襟袖斕斑。", 
      "誰信道，沈腰成瘦減，潘鬢就衰殘。", 
      "漫把酒臨風，看花對月，不言拄笏，無緒憑闌。", 
      "相逢復相感，但凝情秋水，送恨春山。", 
      "應念馬催行色，泥濺征衫。", 
      "況芳菲將過，紅英婉娩，追隨正樂，黃鳥間關。", 
      "爭得此心無著，渾似雲閒。"
    ], 
    "rhythmic": "風流子"
  }, 
  {
    "author": "王之道", 
    "paragraphs": [
      "流水細通何處。", 
      "柳溪新雨。", 
      "清風十里送籃輿，行不盡、山無數。", 
      "一簇樓臺窣堵。", 
      "老僧常住。", 
      "懸知俗客不曾來，門外蒼苔如許。"
    ], 
    "rhythmic": "玉連環・解連環"
  }, 
  {
    "author": "王之道", 
    "paragraphs": [
      "新篁初上籜龍陂。", 
      "綠陰稀。", 
      "綠陰稀。", 
      "牆外石榴，花放兩三枝。", 
      "裙褶絳紗還半皺，追往事，惜佳期。", 
      "流鶯嬌婉燕雙飛。", 
      "雨晴時。", 
      "雨晴時。", 
      "盧橘攢金，梅子更紅肥。", 
      "濁酒一杯從徑醉，家縱遠，夢中歸。"
    ], 
    "rhythmic": "江城子"
  }, 
  {
    "author": "王之道", 
    "paragraphs": [
      "寒光凌亂六花纖。", 
      "巧穿簾。", 
      "不鳴檐。", 
      "十里黃壚，遙望辨青帘。", 
      "玉樹參差何處覓，吟雪曲，拈霜髯。", 
      "坐來令我看無厭。", 
      "擬名鹽。", 
      "試嘗甜。", 
      "飛入深潭，應照老蛟潛。", 
      "三白頻佔來歲稔，良可喜，更何嫌。"
    ], 
    "rhythmic": "江城子"
  }, 
  {
    "author": "王之道", 
    "paragraphs": [
      "顥氣遍寰宇，風露逼衣裘。", 
      "中秋昨夜，明月千里滿西樓。", 
      "人道當年今日，海上騎鯨仙客，乘興下瀛州。", 
      "雅志在扶世，來佐紫宸遊。", 
      "廟堂上，須早計，要嘉謀。", 
      "牙牀錦帳，三歲江北嘆淹留。", 
      "好在蟹螯如臂，判取兵廚百斛，與客醉瑤舟。", 
      "待得蟠桃熟，相約訪浮丘。"
    ], 
    "rhythmic": "水調歌頭"
  }, 
  {
    "author": "王之道", 
    "paragraphs": [
      "湖上有佳色，黃菊傲霜秋。", 
      "一尊相屬，談詠彼此得無愁。", 
      "何處鱸魚初薦，錯俎金齏點膾，令我憶東州。", 
      "雙鷺帶斜日，飛下白蘋洲。", 
      "晚風勁，吹殘酒，襲破裘。", 
      "故人俱在，江左底事獨淹留。", 
      "歸去草堂侵夜，一點青熒燈火，得句可忘憂。", 
      "欲識無窮意，終日倚城樓。"
    ], 
    "rhythmic": "水調歌頭"
  }, 
  {
    "author": "王之道", 
    "paragraphs": [
      "斜陽明薄暮，暗雨霽涼秋。", 
      "弱雲狼藉，晚來風起，席捲更無留。", 
      "天外老蟾高掛，皎皎寒光照水，金璧共沈浮。", 
      "賓主一時傑，傾動庾公樓。", 
      "渡銀漢，漙玉露，勢欲流。", 
      "不妨吟賞，坐擁紅袖舞還謳。", 
      "暗祝今宵素魄，助我清才逸氣，穩步上瀛洲。", 
      "欲識瀛洲路，雄據六鰲頭。"
    ], 
    "rhythmic": "水調歌頭"
  }, 
  {
    "author": "王之道", 
    "paragraphs": [
      "瓊樹掛初日，珠箔卷清霜。", 
      "夜來溪上微雨，佳節過重陽。", 
      "共慶當年此際，曾見天麟協夢，華閥掛蓬桑。", 
      "人作魯侯祝，俾爾壽而臧。", 
      "保疲瘵，旌德善，致吉祥。", 
      "會看報政，朝夕芝檢趣徵黃。", 
      "不藉靈丹九轉，不用蟠桃三竊，源遠自流長。", 
      "願借滄溟富，斟酌薦瑤觴。"
    ], 
    "rhythmic": "水調歌頭"
  }, 
  {
    "author": "王之道", 
    "paragraphs": [
      "敗屋擁破衲，驚飆漫颼颸。", 
      "不離當處人見，操慧上藍遊。", 
      "彈指九州四海，浪說其來雲聚，其去等風休。", 
      "莫作袈裟看，吾道慣聃丘。", 
      "齊死生，同寵辱，泯春秋。", 
      "高名厚利，眇若天地一蜉蝣。", 
      "閒舉前人公案，試問把鋤空手，何似步騎牛。", 
      "會得箇中語，淨土在閻浮。"
    ], 
    "rhythmic": "水調歌頭"
  }, 
  {
    "author": "王之道", 
    "paragraphs": [
      "暑雨溼修竹，涼吹入高檐。", 
      "鷺洲鍾阜如畫，霽色爲穠纖。", 
      "檻外藕花無數，妝點休祥嘉應，不覺有秋炎。", 
      "謫仙墮人世，香霧鬱重簾。", 
      "富才藝，強記覽，三萬籤。", 
      "須信公侯有種，道義自相漸。", 
      "此去腰金佩玉，回視依蓮泛水，歲月亦何淹。", 
      "稱觴還戲彩，無惜醉厭厭。"
    ], 
    "rhythmic": "水調歌頭"
  }, 
  {
    "author": "王之道", 
    "paragraphs": [
      "金尊照坐紅裙繞。", 
      "怪一餉、歌聲悄。", 
      "亂撲珠簾風絮曉。", 
      "香薰笑語，酒烘顏色，莫逐流年老。", 
      "詩濤入筆懸河倒。", 
      "快萬里雲天爲君掃。", 
      "檢點春容何處早。", 
      "柳條青眼，梅梢粉面，得恁於人好。"
    ], 
    "rhythmic": "青玉案"
  }, 
  {
    "author": "王之道", 
    "paragraphs": [
      "逢人借問錢塘路。", 
      "我亦欲、西湖去。", 
      "目送蘭橈知幾度。", 
      "鰲峯浮玉，鯨波飛雪，正是潮來處。", 
      "海棠花下春將暮。", 
      "緩唱新詞味佳句。", 
      "見說東君曾夢許。", 
      "柏臺冠豸，金鑾視草，便作商巖雨。"
    ], 
    "rhythmic": "青玉案", 
    "tags": [
      "西湖"
    ]
  }, 
  {
    "author": "王之道", 
    "paragraphs": [
      "半年不踏軒車路。", 
      "彷彿過、長橋去。", 
      "貼水行雲風送度。", 
      "兩行高柳，一坡修竹，是我嘗遊處。", 
      "黃鸝休嘆青春暮。", 
      "出谷遷喬舊家句。", 
      "天意從人還許訴。", 
      "凝寒和氣，沈陰霽色，大旱滂沱雨。"
    ], 
    "rhythmic": "青玉案"
  }, 
  {
    "author": "王之道", 
    "paragraphs": [
      "雨溟濛。", 
      "年年今日，農夫共卜新豐。", 
      "登高隨處好，銀瓶突兀，南峙對三公。", 
      "真珠漙露菊，更芙蓉、照水勻紅。", 
      "但華髮衰顏，不堪頻鑑青銅。", 
      "相逢。", 
      "行藏休借問，且徘徊、目送飛鴻。", 
      "十年湖海，千里雲山，幾番殘照悽風。", 
      "蟹螯粗似臂，金英碎、琥珀香濃。", 
      "請細讀離騷，爲君一飲千鍾。"
    ], 
    "rhythmic": "鳳簫吟・芳草"
  }, 
  {
    "author": "曹勳", 
    "paragraphs": [
      "春待去。", 
      "簾外連天飛絮。", 
      "老大心情慵縱步。", 
      "草迷池上路。", 
      "春去不知何處。", 
      "欲問誰能分付。", 
      "但有清陰遮院宇。", 
      "晚鶯和暮雨。"
    ], 
    "rhythmic": "謁金門"
  }, 
  {
    "author": "曹勳", 
    "paragraphs": [
      "昔年曾到神清洞。", 
      "笑領希夷非夙夢。", 
      "看時須到月邊烏，養處且論鉛與汞。", 
      "土膏仍有黃芽動。", 
      "神水澆香靈氣種。", 
      "夜深誰伴玉琴閒，鶴在九華松露重。"
    ], 
    "rhythmic": "玉樓春"
  }, 
  {
    "author": "曹勳", 
    "paragraphs": [
      "邊頭春未到。", 
      "雪滿交河道。", 
      "暮沙明殘照。", 
      "塞烽雲間小。", 
      "斷鴻悲。", 
      "隴月低。", 
      "淚溼征衣悄。", 
      "歲華老。"
    ], 
    "rhythmic": "飲馬歌"
  }, 
  {
    "author": "曹勳", 
    "paragraphs": [
      "舜德日輝光，正初冬盛期。", 
      "東朝喜、誕生時。", 
      "向彤闈、清淨均化有，自然和氣。", 
      "長生久視，金殿熙熙。", 
      "宴瑤池。", 
      "褘衣俱侍、玳筵啓。", 
      "花如錦、耀朝暉。", 
      "太平際天子，天下養、共瞻誠意。", 
      "南山虔祝，億萬同歲。"
    ], 
    "rhythmic": "長壽仙促拍"
  }, 
  {
    "author": "曹勳", 
    "paragraphs": [
      "絳闕岹嶢，正春光到時。", 
      "當人日、誕芳儀。", 
      "向宮壺、雅著徽譽美，懿德無虧。", 
      "深被恩榮，金殿宴嬉。", 
      "氣融怡。", 
      "賢均樛木，宜頌二南詩。", 
      "天心喜、錦筵啓。", 
      "闔部奏笙簫，祝壽處、願與山齊。", 
      "年年常奉，明主禁掖。"
    ], 
    "rhythmic": "長壽仙促拍"
  }, 
  {
    "author": "曹勳", 
    "paragraphs": [
      "西苑煙光倚檻新。", 
      "桃花豔豔靜無塵。", 
      "照溪紅映一天雲。", 
      "肯放落紅流出水，且尋歌舞賞明春。", 
      "持杯知是洞中人。"
    ], 
    "rhythmic": "浣溪沙"
  }, 
  {
    "author": "曹勳", 
    "paragraphs": [
      "日上龍城散曉陰。", 
      "瓊芳堂下玉成林。", 
      "江梅開未十分深。", 
      "隨處錦亭穹帳暖，冷香邀住入衣襟。", 
      "酒腸判斷付頻斟。"
    ], 
    "rhythmic": "浣溪沙"
  }, 
  {
    "author": "曹勳", 
    "paragraphs": [
      "連面霜風。", 
      "野館山村逢至日，開懷欲殢酒杯空。", 
      "與誰同。", 
      "一緘來信託飛鴻。", 
      "信裏催歸無限意，黃昏應是出房櫳。", 
      "夜香濃。"
    ], 
    "rhythmic": "酒泉子"
  }, 
  {
    "author": "曹勳", 
    "paragraphs": [
      "人情世態飽經過。", 
      "眼也見來多。", 
      "忙中掉得便去，不是有人唆。", 
      "雲似舞，水如歌。", 
      "笑呵呵。", 
      "這回還我，半世偎綏，一味磨跎。"
    ], 
    "rhythmic": "訴衷情"
  }, 
  {
    "author": "曹勳", 
    "paragraphs": [
      "得抽頭處好抽頭。", 
      "等待幾時休。", 
      "賢且廣張四至，我早已優遊。", 
      "黃道服，布錢縐。", 
      "煞風流。", 
      "往來熟後，也沒驚怕，也沒憂愁。"
    ], 
    "rhythmic": "訴衷情"
  }, 
  {
    "author": "曹勳", 
    "paragraphs": [
      "酴醿芳架引繁英。", 
      "香遠透簾清。", 
      "更與洛陽花市，一齊移在宮庭。", 
      "琉璃萬朵，嬌紅嫩紫，總是嘉名。", 
      "殿閣真仙同賞，天顏喜入歡聲。"
    ], 
    "rhythmic": "朝中措"
  }, 
  {
    "author": "曹勳", 
    "paragraphs": [
      "斜斜整整暗江灣。", 
      "蓑笠有無間。", 
      "應與君家卻暑，冷看白滿羣山。", 
      "想來何處，金爐焰獸，玉斝酡顏。", 
      "好是溪涵寒影，山影一棹人還。"
    ], 
    "rhythmic": "朝中措"
  }, 
  {
    "author": "曹勳", 
    "paragraphs": [
      "香乍起。", 
      "滿院垂垂巖桂。", 
      "未卷珠簾香已至。", 
      "酒杯言笑裏。", 
      "葉下茸金繁蕊。", 
      "別是清妍風致。", 
      "更遠隨人聞細細。", 
      "月華天似水。"
    ], 
    "rhythmic": "謁金門"
  }, 
  {
    "author": "曹勳", 
    "paragraphs": [
      "春漸至。", 
      "雪染梅梢輕細。", 
      "試路新蕪殊可喜。", 
      "冷雲閒照水。", 
      "白苧今年不寄。", 
      "最好且尋幽會。", 
      "不怕清寒侵紫綺。", 
      "看燈同晚醉。"
    ], 
    "rhythmic": "謁金門"
  }, 
  {
    "author": "曹勳", 
    "paragraphs": [
      "雨過池臺秋靜，桂影涼清晝。", 
      "槁葉喧空，疏黃滿堤柳。", 
      "風外殘菊枯荷，憑闌一餉，猶喜冷香襟袖。", 
      "少歡偶。", 
      "人道消愁須酒。", 
      "酒又怕醒後。", 
      "這般光景，愁懷煞難受。", 
      "誰念千種秋情，乍涼雖好，還恨夜長時候。"
    ], 
    "rhythmic": "玉蹀躞・解蹀躞"
  }, 
  {
    "author": "曹勳", 
    "paragraphs": [
      "江影浮空闊，江水拍天流。", 
      "山藏地祕，偉觀須是偉人收。", 
      "聞道煙斜雨暗，還留月底風邊，墨客一凝眸。", 
      "闌檻隨指顧，江海還生秋。", 
      "繡簾卷，開綺宴，翠香浮。", 
      "鄒枚賓從俱詠，韻閒出嘉謀。", 
      "點點羣山吳楚，歷歷三州燈火，潮落沒沙鷗。", 
      "老子會心處，應已付南樓。"
    ], 
    "rhythmic": "水調歌頭"
  }, 
  {
    "author": "曹勳", 
    "paragraphs": [
      "記華堂。", 
      "對寶臺絳蠟，紅豔成行。", 
      "嚲烏雲髻映，淺淺宮妝。", 
      "江梅媚，生嫩臉，瑩素質，自有清香。", 
      "歌喉穩，按鏤版緩拍，嬌倚銀牀。", 
      "天外行雲駐，輕塵暗落雕樑。", 
      "似曉鶯歷歷，瓊韻鏘鏘。", 
      "別來久，春將老，但夢裏、也思量。", 
      "仗何人，細說與，爲伊潘鬢成霜。"
    ], 
    "rhythmic": "醉思仙"
  }, 
  {
    "author": "曹勳", 
    "paragraphs": [
      "南豐詩將駐靈江。", 
      "下明光。", 
      "惹天香。", 
      "十雨五風，連歲致豐穰。", 
      "初夏清和才四日，開壽席、宴華堂。", 
      "嚴宸已奏二南章。", 
      "眷循良。", 
      "比龔黃。", 
      "玉筍班聯，宜冠紫微郎。", 
      "從此鋒車宣室召，攄相業、壽而康。"
    ], 
    "rhythmic": "江神子・江城子"
  }, 
  {
    "author": "曹勳", 
    "paragraphs": [
      "老不求名，心惟耽靜，舊緣歷過艱難。", 
      "杜門無事，一味放癡頑。", 
      "只藉爐香上徹，與天地、平直交關。", 
      "真人喜，扶晨遣客，時暫下仙班。", 
      "矜憐。", 
      "身已病，九疑夙駕，來顧台山。", 
      "看神超清境，玉煉朱顏。", 
      "爲向芝田桂圃，收妙有、與作真丹。", 
      "他年報，衝融朝禮，香火紫雲間。"
    ], 
    "rhythmic": "滿庭芳"
  }, 
  {
    "author": "曹勳", 
    "paragraphs": [
      "秋色澄暉，蟾波增瑩，桂華宮殿香凝。", 
      "夜涼天半，橫管度新聲。", 
      "應是齊吹萬指，巖谷震、石裂霜清。", 
      "天如水，飛雲散盡，江月照還明。", 
      "人間，何處有，祥風緩引，飄下層城。", 
      "想廣寒光冷，妙舞輕盈。", 
      "願上君王萬壽，空佇憶、酒海吞鯨。", 
      "歸來也，驚濤隱隱，餘韻入青冥。"
    ], 
    "rhythmic": "滿庭芳"
  }, 
  {
    "author": "曹勳", 
    "paragraphs": [
      "今歲重陽經閏早，金蕊粲繁枝。", 
      "玉殿珠樓步輦隨。", 
      "高興在東籬。", 
      "且泛金英同瀲灩，休與傲霜期。", 
      "只恐秋香一夜衰。", 
      "須插滿頭歸。"
    ], 
    "rhythmic": "武陵春"
  }, 
  {
    "author": "曹勳", 
    "paragraphs": [
      "玉露金風尋勝去，一月看三州。", 
      "紅葉黃花滿意秋。", 
      "真是巧裝愁。", 
      "我在天台山下住，鬆菊佔深幽。", 
      "歸趁梅花映小樓。", 
      "應問久遲留。"
    ], 
    "rhythmic": "武陵春"
  }, 
  {
    "author": "曹勳", 
    "paragraphs": [
      "慘慘江雲渾不動，玉雪耿孤芳。", 
      "萼綠仙人帶暗香。", 
      "風韻冷尤長。", 
      "隴信不來寒日晚，疏影照澄江。", 
      "肯借橫斜伴酒觴。", 
      "應共月商量。"
    ], 
    "rhythmic": "武陵春"
  }, 
  {
    "author": "曹勳", 
    "paragraphs": [
      "春到小園春草綠，煙雨溼雲山。", 
      "池上梅花已半殘。", 
      "無奈晚來寒。", 
      "不怕醉多隻怕醒，花影上闌干。", 
      "人在東風縹緲間。", 
      "誰與伴幽閒。"
    ], 
    "rhythmic": "武陵春"
  }, 
  {
    "author": "曹勳", 
    "paragraphs": [
      "九重盛旦薰風候。", 
      "佳氣氛氳橫永晝。", 
      "眉心煙彩擁羣仙，華宴重開同聖後。", 
      "簫韶宮殿鏘金奏。", 
      "香繞祥雲騰寶獸。", 
      "三千嬪御奉嚴宸，億萬斯年祈聖壽。"
    ], 
    "rhythmic": "玉樓春"
  }, 
  {
    "author": "曹勳", 
    "paragraphs": [
      "佳時莫放遊鞍倦。", 
      "梅潤清薰隨處宴。", 
      "不妨一半雨兼風，況對有情鶯與燕。", 
      "瓊艘百柁花千點。", 
      "肯使笙歌容易轉。", 
      "興來人事酒消磨，誰問蚊雷和蟻戰。"
    ], 
    "rhythmic": "玉樓春"
  }, 
  {
    "author": "曹勳", 
    "paragraphs": [
      "歸意逐飛鴻。", 
      "點點書空。", 
      "愛渠南去曉煙中。", 
      "不似老人塵土裏，一似癡聾。", 
      "庭院晚來風。", 
      "還過秋客。", 
      "舊時與客繞珍叢。", 
      "有酒不曾無客醉，歡與秋濃。"
    ], 
    "rhythmic": "浪淘沙"
  }, 
  {
    "author": "曹勳", 
    "paragraphs": [
      "秋杪喜新涼。", 
      "煙淡池塘。", 
      "團團巖桂作風光。", 
      "多少水雲蕭散意，都付芬芳。", 
      "雨逐漏聲長。", 
      "小院迴廊。", 
      "枕邊清夢幾悠揚。", 
      "只恐四檐聲未斷，洗褪幽香。"
    ], 
    "rhythmic": "浪淘沙"
  }, 
  {
    "author": "曹勳", 
    "paragraphs": [
      "楓落吳江肅曉霜。", 
      "洞庭波靜耿雲光。", 
      "芳苞照眼黃金嫩，纖指開新白玉香。", 
      "鹽勝雪，喜初嘗。", 
      "微酸歷齒助新妝。", 
      "直須滿勸三山酒，更喜持杯雲水鄉。"
    ], 
    "rhythmic": "鷓鴣天", 
    "tags": [
      "洞庭湖"
    ]
  }, 
  {
    "author": "曹勳", 
    "paragraphs": [
      "準擬中秋快客情。", 
      "新亭雨後喜登臨。", 
      "彩蟾特地中宵出，吹散層雲十日陰。", 
      "松露重，月煙深。", 
      "祥雲捧玉到天心。", 
      "金波動是經年別，爲酌金荷醉碧琳。"
    ], 
    "rhythmic": "鷓鴣天"
  }, 
  {
    "author": "曹勳", 
    "paragraphs": [
      "曾到東風最上頭。", 
      "低雲閣雨接溪流。", 
      "只應縞袂閨房秀，尚帶天香汗漫遊。", 
      "當日暇，從賢侯。", 
      "衝寒迎翠小遲留。", 
      "歸驂白鳳來何處，更指玉霄城畔樓。"
    ], 
    "rhythmic": "鷓鴣天"
  }, 
  {
    "author": "曹勳", 
    "paragraphs": [
      "雪後疏香一兩枝。", 
      "高軒乘興訪春時。", 
      "金蕉酌酒應須醉，玉指傳觴豈易辭。", 
      "嗟老大，喜追隨。", 
      "南樓宵漏任遲遲。", 
      "已聞水部神仙語，更誦騎鯨短李詩。"
    ], 
    "rhythmic": "鷓鴣天"
  }, 
  {
    "author": "曹勳", 
    "paragraphs": [
      "花動兩山春，綠繞翠圍時節。", 
      "雨漲曉來湖面，際天光清徹。", 
      "移尊蘭棹壓深波，歌吹與塵絕。", 
      "應向斷雲濃淡，見湖山真色。"
    ], 
    "rhythmic": "好事近"
  }, 
  {
    "author": "曹勳", 
    "paragraphs": [
      "密密偃蜂房，香遠未應時霎。", 
      "薇露紫煙浥盡，任風欺雪壓。", 
      "老人曾飲百川空，相對肯微呷。", 
      "攬取佔先風度，醉高燒紅蠟。"
    ], 
    "rhythmic": "好事近"
  }, 
  {
    "author": "曹勳", 
    "paragraphs": [
      "潮盡海波平，賞盡綠煙涼月。", 
      "羅袂乍迎風快，悄喜歡不徹。", 
      "一年好處記如今，朝暮更無熱。", 
      "庭院晚來些雨，是開尊時節。"
    ], 
    "rhythmic": "好事近"
  }, 
  {
    "author": "曹勳", 
    "paragraphs": [
      "素商吹景，西真賦巧，桂子秋借蟾光。", 
      "層層翠葆，深隱幽豔清香。", 
      "佔得秀巖分種，天教薇露染嬌黃。", 
      "珍庭曉，透肌破鼻，細細芬芳。", 
      "應是月中倒影，喜餘葉婆娑，灝色迎涼。", 
      "移根上苑，雅稱曲檻迴廊。", 
      "趁取蕊珠密綴，與收花霧著宮裳。", 
      "簾櫳靜，好圍四坐，對賞瑤觴。"
    ], 
    "rhythmic": "勝勝慢・聲聲慢"
  }, 
  {
    "author": "曹勳", 
    "paragraphs": [
      "不佔前村佔寶階。", 
      "芳影橫斜積漸開。", 
      "水邊竹外冷搖春，一帶衝寒，香滿襟懷。", 
      "管領東風要有才。", 
      "頻攜歌酒上春臺。", 
      "直須日日玉花前，金殿仙人，同賞同來。"
    ], 
    "rhythmic": "一剪梅・一翦梅"
  }, 
  {
    "author": "曹勳", 
    "paragraphs": [
      "凌寒架雪知春近。", 
      "閒探處、如相問。", 
      "溪流清淺暮雲低，玉蓓橫斜風定。", 
      "晚枝雀啅，幽姿方展，還映疏篁冷。", 
      "鏡鸞妝罷明梢嫩。", 
      "猶記宜相併。", 
      "如今卻月別傳香，知引何人幽興。", 
      "不堪樓上，昭華吹斷，聲與愁腸盡。"
    ], 
    "rhythmic": "御街行"
  }, 
  {
    "author": "曹勳", 
    "paragraphs": [
      "也愛休官。", 
      "也愛清閒。", 
      "謝神天、教我愚頑。", 
      "眼前萬事，都不相干。", 
      "訪好林巒。", 
      "好洞府，好溪山。", 
      "日月如盤。", 
      "缺又還圓。", 
      "自然他、虎踞龍蟠。", 
      "河東上下，一撞三關。", 
      "看也非慳。", 
      "也非易，也非難。"
    ], 
    "rhythmic": "行香子"
  }, 
  {
    "author": "曹勳", 
    "paragraphs": [
      "烏龍雲洞，神護紅塵外。", 
      "金鼎養丹砂，有仙卿、清修名世。", 
      "三千功行，活字少人知，松露閟，紫煙深，知是聃翁裔。", 
      "吹簫後約，豈慕穿青紫。", 
      "八十在人間，比當日、何須指李。", 
      "相逢一笑，酒量海同寬，拔宅隱，玉霄寒，升舉應新歲。"
    ], 
    "rhythmic": "驀山溪"
  }, 
  {
    "author": "曹勳", 
    "paragraphs": [
      "洞房秀韻，結綺臨春後。", 
      "都壓盡，名花柳。", 
      "錦堂籠翡翠，璨枕同清晝。", 
      "誰似得，佳時占斷長歡偶。", 
      "我昔聞名久。", 
      "欲見成消瘦。", 
      "尋不遇，空回首。", 
      "征途難駐馬，坐想冰姿秀。", 
      "憑寄語，南歸更趁酴醿酒。"
    ], 
    "rhythmic": "千秋歲"
  }, 
  {
    "author": "曹勳", 
    "paragraphs": [
      "凍雲閣雨，長風送雪，萬里無凝滯。", 
      "斜斜整整，純白入素，應同太始。", 
      "袁巷蕭條，冷光寒透，有人曾至。", 
      "但圓虛上下，澄明瑩潔，如□□、混元氣。", 
      "時聽鬆篁瀉墜。", 
      "任山川、珠聯玉綴。", 
      "一塵不染，一毫不現，真空妙治。", 
      "祥應三白，潤歸多稼，已成豐歲。", 
      "待收拾大翁，茶鹽賀喜，興村東醉。"
    ], 
    "rhythmic": "水龍吟"
  }, 
  {
    "author": "曹勳", 
    "paragraphs": [
      "烘簾晝暖，正飛花堆錦，風遲煙暮。", 
      "綠葉成陰春又老，甲子誰能重數。", 
      "梅已青圓，雪深猶記，曾拈疏枝否。", 
      "須知物外，這些光景常駐。", 
      "聞道江水東頭，同門相過，不作兒女語。", 
      "醉墨凌波歌數闋，心跡都忘逆旅。", 
      "胸次扶搖，壺中光景，肯與人同趣。", 
      "棲塵功就，浩然俱待飛去。"
    ], 
    "rhythmic": "念奴嬌"
  }, 
  {
    "author": "曹勳", 
    "paragraphs": [
      "半陰未雨，洞房深、門掩清潤芳晨。", 
      "古鼎金爐，煙細細、飛起一縷輕雲。", 
      "羅綺嬌春。", 
      "爭攏翠袖，笑語惹蘭芬。", 
      "歌筵初罷，最宜斗帳黃昏。", 
      "樓上念遠佳人。", 
      "心隨瀋水，學蘭灺俱焚。", 
      "事與人非，爭似此、些子香氣常存。", 
      "記得臨分。", 
      "羅巾餘贈，盡日把濃薰。", 
      "一回開看，一回腸斷重聞。"
    ], 
    "rhythmic": "念奴嬌"
  }, 
  {
    "author": "曹勳", 
    "paragraphs": [
      "濃綠交陰，脆圓經雨，夏景正新。", 
      "遽紫泥封檢，紅幢建鉞，飄然吹起，一片閒雲。", 
      "禁殿趨班，玉音親詔，並遣皇華通寶鄰。", 
      "凌歊去，任重霄溫暑，萬里風薰。", 
      "炎曦正斡天鈞。", 
      "更午氣均齊天地根。", 
      "運至精感化，千和萬合，滌堤旁說，必自成真。", 
      "已約歸期，秋風前後，梨棗黃花滿地勻。", 
      "閶闔晚，待朝元紫府，上達明君。"
    ], 
    "rhythmic": "沁園春"
  }, 
  {
    "author": "曹勳", 
    "paragraphs": [
      "稽山鑑水無寒暑。", 
      "荷香蓮露相傾注。", 
      "堂擬揖樵風。", 
      "山圍晚照紅。", 
      "桃根隨秀葉。", 
      "玉麈頻招客。", 
      "客況不言蓬。", 
      "回船逸興同。"
    ], 
    "rhythmic": "菩薩蠻"
  }, 
  {
    "author": "曹勳", 
    "paragraphs": [
      "蕭蕭還是秋容暮。", 
      "爐薰已冷氳香注。", 
      "猶記踏香塵。", 
      "東風滿院春。", 
      "冷煙迷望處。", 
      "聲斷闌干雨。", 
      "無計問行雲。", 
      "黃昏空掩門。"
    ], 
    "rhythmic": "菩薩蠻"
  }, 
  {
    "author": "曹勳", 
    "paragraphs": [
      "花飛零亂隨風舞。", 
      "花梢猶帶虛檐雨。", 
      "簾幕映黃昏。", 
      "江天日暮雲。", 
      "有人樓上望。", 
      "生怕褰虛幌。", 
      "冷落對爐薰。", 
      "一春常怨春。"
    ], 
    "rhythmic": "菩薩蠻"
  }, 
  {
    "author": "曹勳", 
    "paragraphs": [
      "等閒將度三春景。", 
      "景春三度將閒等。", 
      "愁怕更高樓。", 
      "樓高更怕愁。", 
      "弄花梅已動。", 
      "動已梅花弄。", 
      "梅看幾年催。", 
      "催年幾看梅。"
    ], 
    "rhythmic": "菩薩蠻"
  }, 
  {
    "author": "曹勳", 
    "paragraphs": [
      "雨昏連夜催炎暑。", 
      "暑炎催夜連昏雨。", 
      "長簟水波涼。", 
      "涼波水簟長。", 
      "翠鬟雙倚醉。", 
      "醉倚雙鬟翠。", 
      "香枕印紅妝。", 
      "妝紅印枕香。"
    ], 
    "rhythmic": "菩薩蠻"
  }, 
  {
    "author": "曹勳", 
    "paragraphs": [
      "玉璫搖素腰如束。", 
      "束如腰素搖璫玉。", 
      "宜更醉春期。", 
      "期春醉更宜。", 
      "繡鴛閒永晝。", 
      "晝永閒鴛繡。", 
      "歸念不曾稀。", 
      "稀曾不念歸。"
    ], 
    "rhythmic": "菩薩蠻"
  }, 
  {
    "author": "曹勳", 
    "paragraphs": [
      "秋涼破暑。", 
      "暑氣遲遲去。", 
      "最喜連日風和雨。", 
      "斷送涼生庭戶。", 
      "晚來燈火迴廊。", 
      "有人新酒初嘗。", 
      "且喜薄衾圍暖，卻愁秋月如霜。"
    ], 
    "rhythmic": "清平樂"
  }, 
  {
    "author": "曹勳", 
    "paragraphs": [
      "一春老病。", 
      "空過春光永。", 
      "藥鼎煎爐朝暮景。", 
      "只是醫方藥性。", 
      "經旬日色雲遮。", 
      "山高寒透窗紗。", 
      "常恨檐頭傾雨，猶能枕上看花。"
    ], 
    "rhythmic": "清平樂"
  }, 
  {
    "author": "曹勳", 
    "paragraphs": [
      "趙家燕燕。", 
      "宜在昭陽殿。", 
      "春入館娃深宮宴。", 
      "秀色從來未見。", 
      "淺顰輕笑都宜。", 
      "臨風好是腰肢。", 
      "今夜松江歸路，月明愁滿清輝。"
    ], 
    "rhythmic": "清平樂"
  }, 
  {
    "author": "曹勳", 
    "paragraphs": [
      "怯雨羞雲，翠鬟初按檀槽就。", 
      "賞心時候。", 
      "常勸花間酒。", 
      "慢拈輕攏，怨感隨纖手。", 
      "胡沙奏。", 
      "幾行紅袖。", 
      "都道誰家有。"
    ], 
    "rhythmic": "點絳脣"
  }, 
  {
    "author": "曹勳", 
    "paragraphs": [
      "不厭頻來，探梅選勝湖山裏。", 
      "瑤林瓊蕊。", 
      "真是遊方外。", 
      "玉殿珠樓，不併人間世。", 
      "何妨醉。", 
      "都無寒意。", 
      "滿坐惟和氣。"
    ], 
    "rhythmic": "點絳脣"
  }, 
  {
    "author": "曹勳", 
    "paragraphs": [
      "有個庵兒，做來不大元非小。", 
      "陽光常照。", 
      "坐臥誰知道。", 
      "煉得丹砂，不是人間竈。", 
      "沖和妙。", 
      "鶴鳴猿嘯。", 
      "一任西風老。"
    ], 
    "rhythmic": "點絳脣"
  }, 
  {
    "author": "曹勳", 
    "paragraphs": [
      "一氣衝融，浩然識取生緣處。", 
      "斂歸靈府。", 
      "便作真鉛柱。", 
      "九任玄歸，行處龍先虎。", 
      "山頭雨。", 
      "散成清露。", 
      "瑪瑙生玄圃。"
    ], 
    "rhythmic": "點絳脣"
  }, 
  {
    "author": "曹勳", 
    "paragraphs": [
      "石洞清寒，柳煙吹散松風靜。", 
      "日華光映。", 
      "翠水環雲徑。", 
      "道境多閒，不是人間景。", 
      "談清淨。", 
      "道師歌詠。", 
      "花轉雲房影。"
    ], 
    "rhythmic": "點絳脣"
  }, 
  {
    "author": "曹勳", 
    "paragraphs": [
      "自嘆孤身早歲，黃河渡口蒙情。"
    ], 
    "rhythmic": "失調名", 
    "tags": [
      "黃河"
    ]
  }, 
  {
    "author": "胡寅", 
    "paragraphs": [
      "不見嚴夫子，寂寞富春山。", 
      "空留千丈危石，高出暮雲端。", 
      "想象羊裘披了，一笑兩望身世，來插釣魚竿。", 
      "肯似林間翮，飛倦始知還。", 
      "中興主，功業就，鬢毛斑。", 
      "驅馳一世人物，相與濟時艱。", 
      "獨委狂奴心事，未羨癡兒鼎足，放去任疏頑。", 
      "爽氣動星斗，終古照林巒。"
    ], 
    "rhythmic": "水調歌頭"
  }, 
  {
    "author": "吳舜選", 
    "paragraphs": [
      "園林何有，修竹搖蒼翠。", 
      "春到小桃蹊，看綠滿、一池春水。", 
      "花開日暖，兒侄競追隨，挑野蔌，網溪魚，有酒多且旨。", 
      "去來聚散，無必亦無意。", 
      "說地或談天，更休問、語言粗細。", 
      "誰強誰弱，誰是又誰非，過去事，未來事，一枕騰騰睡。"
    ], 
    "rhythmic": "驀山溪"
  }, 
  {
    "author": "趙桓", 
    "paragraphs": [
      "歷代恢文偃武，四方晏粲無虞。", 
      "奸臣招致北匈奴。", 
      "邊境年年侵侮。", 
      "一旦金湯失守，萬邦不救鑾輿。", 
      "我今父子在穹廬。", 
      "壯士忠臣何處。"
    ], 
    "rhythmic": "西江月"
  }, 
  {
    "author": "趙桓", 
    "paragraphs": [
      "塞雁嗈嗈南去，高飛難寄音書。", 
      "只應宗社已丘墟。", 
      "願有真人爲主。", 
      "嶺外雲藏曉日，眼前路憶平蕪。", 
      "寒沙風緊淚盈裾。", 
      "難望燕山歸路。"
    ], 
    "rhythmic": "西江月"
  }, 
  {
    "author": "趙桓", 
    "paragraphs": [
      "宸傳三百舊京華。", 
      "仁孝自名家。", 
      "一旦奸邪，傾天拆地，忍聽琵琶。", 
      "如今在外多蕭索，迤邐近胡沙。", 
      "家邦萬里，伶仃父子，向曉霜花。"
    ], 
    "rhythmic": "眼兒媚"
  }, 
  {
    "author": "劉子翬", 
    "paragraphs": [
      "浮煙冷雨，今日還重九。", 
      "秋去又秋來，但黃花、年年如舊。", 
      "平臺戲馬，無處問英雄，茅舍底，竹籬東，佇立時搔首。", 
      "客來何有。", 
      "草草三杯酒。", 
      "一醉萬緣空，莫貪伊、金印如斗。", 
      "病翁老矣，誰共賦歸來，芟壠麥，網溪魚，未落他人後。"
    ], 
    "rhythmic": "驀溪山・驀山溪"
  }, 
  {
    "author": "劉子翬", 
    "paragraphs": [
      "秋入微陰，涼生平遠，小山愁絕天南。", 
      "似聞還斷，飛策遍千巖。", 
      "葉底輕黃纂纂，惱人是、微裂芳緘。", 
      "け然勝，清真冷淡，無豔寄塵凡。", 
      "澄潭。", 
      "敧兩岸，波光搖動，碧影相參。", 
      "任西風十里，吹度鬆杉。", 
      "我自寒灰槁木，□神處、不覺醺酣。", 
      "歸來晚，飛花無跡，明月滿空函。"
    ], 
    "rhythmic": "滿庭芳"
  }, 
  {
    "author": "劉子翬", 
    "paragraphs": [
      "卜夜容三獻，微歡極一時。", 
      "風流太守未龐眉。", 
      "放出筆頭光焰、壓金閨。", 
      "藻麗花駢蕊，清高雪亞枝。", 
      "曼聲恰與貫珠宜。", 
      "聽此直教拚得、醉翻卮。"
    ], 
    "rhythmic": "南歌子"
  }, 
  {
    "author": "劉子翬", 
    "paragraphs": [
      "伎倆無多子，逍遙自許時。", 
      "閒愁且莫著雙眉。", 
      "恰有梅香一點、到幽閨。", 
      "寵辱棋翻局，光陰鳥度枝。", 
      "頹然徑醉是便宜。", 
      "擬倩潭風吹綠、漲瑤卮。"
    ], 
    "rhythmic": "南歌子"
  }, 
  {
    "author": "何大圭", 
    "paragraphs": [
      "綠樹鶯啼春正濃。", 
      "釵頭青杏小，綠成叢。", 
      "玉船風動酒鱗紅。", 
      "歌聲咽，相見幾時重。", 
      "車馬去匆匆。", 
      "路隨芳草遠，恨無窮。", 
      "相思只在夢魂中。", 
      "今宵月，偏照小樓東。"
    ], 
    "rhythmic": "小重山"
  }, 
  {
    "author": "何大圭", 
    "paragraphs": [
      "今夕出佳月，銀漢瀉高寒。", 
      "風纏雲卷，轉覺天陛玉樓寬。", 
      "疑是金華仙子，又喜經年藥就，傾出玉團團。", 
      "收拾江河影，都向鏡中蟠。", 
      "橫霜笛，吹明影，到中天。", 
      "要令四海瞻望，千古此輪安。", 
      "何歲何年無月，唯有謫仙著語，高絕不能攀。", 
      "我欲喚空起，雲海路漫漫。"
    ], 
    "rhythmic": "水調歌頭"
  }, 
  {
    "author": "何大圭", 
    "paragraphs": [
      "魚尾霞收明遠樹。", 
      "翠色黏天，一葉迎風舉。", 
      "一笑相逢蓬海路。", 
      "人間風月如塵土。", 
      "翦水雙眸雲鬢吐。", 
      "醉倒天瓢，笑語生香霧。", 
      "此會未闌須記取。", 
      "蟠桃幾度吹紅雨。"
    ], 
    "rhythmic": "蝶戀花"
  }, 
  {
    "author": "胡銓", 
    "paragraphs": [
      "忽忽春歸沒計遮。", 
      "百年都似散餘霞。", 
      "持杯聊聽浣溪沙。", 
      "但覺暗添雙鬢雪，不知落盡一番花。", 
      "東風寒似夜來些。"
    ], 
    "rhythmic": "浣溪沙"
  }, 
  {
    "author": "胡銓", 
    "paragraphs": [
      "從古將軍自有真。", 
      "引杯看劍坐生春。", 
      "擾擾介鱗何足掃。", 
      "談笑。", 
      "綸巾羽扇典刑新。", 
      "試問天山何日定。", 
      "佇聽。", 
      "雅歌長嘯靜煙塵。", 
      "解道汾陽是人傑。", 
      "見說。", 
      "如今也有謫仙人。"
    ], 
    "rhythmic": "轉調定風波・定風波"
  }, 
  {
    "author": "張孝祥", 
    "paragraphs": [
      "悶來無那，暗數盡、殘更不寐。", 
      "念楚館香車，吳溪蘭棹，多少愁雲恨水。", 
      "陣陣迴風吹雪霰，更旅雁、一聲沙際。", 
      "想靜擁孤衾，頻挑寒灺，數行珠淚。", 
      "凝睇。", 
      "傍人笑我，終朝如醉。", 
      "便錦織回鸞，素傳雙鯉，難寫衷腸密意。", 
      "綠鬢點霜，玉肌消雪，兩處十分憔悴。", 
      "爭忍見，舊時娟娟素月，照人千里。"
    ], 
    "rhythmic": "轉調二郎神・二郎神"
  }, 
  {
    "author": "張孝祥", 
    "paragraphs": [
      "秋滿蘅皋，煙蕪外、吳山歷歷。", 
      "風乍起，蘭舟不住，浪花搖碧。", 
      "離岸櫓聲驚漸遠，盈襟淚顆悽猶滴。", 
      "問此情、能有幾人知，新相識。", 
      "追往事，歡連夕。", 
      "經舊館，人非昔。", 
      "把輕顰淺笑，細思重憶。", 
      "紅葉題詩誰與寄，青樓薄倖空遺蹟。", 
      "但長洲、茂苑草萋萋，愁如織。"
    ], 
    "rhythmic": "滿江紅"
  }, 
  {
    "author": "張孝祥", 
    "paragraphs": [
      "千古淒涼，興亡事、但悲陳跡。", 
      "凝望眼、吳波不動，楚山叢碧。", 
      "巴滇綠駿追風遠，武昌雲旆連江赤。", 
      "笑老奸、遺臭到如今，留空壁。", 
      "邊書靜，烽煙息。", 
      "通軺傳，銷鋒鏑。", 
      "仰太平天子，坐收長策。", 
      "蹙踏揚州開帝裏，渡江天馬龍爲匹。", 
      "看東南、佳氣鬱蔥蔥，傳千億。"
    ], 
    "rhythmic": "滿江紅"
  }, 
  {
    "author": "張孝祥", 
    "paragraphs": [
      "秋滿漓源，瘴雲淨、曉山如簇。", 
      "動遠思、空江小艇，高丘喬木。", 
      "策策西風雙鬢底，暉暉斜日朱欄曲。", 
      "試側身、回首望京華，迷南北。", 
      "思歸夢，天邊鵠。", 
      "遊宦事，蕉中鹿。", 
      "想一年好處，砌紅堆綠。", 
      "羅帕分柑霜落齒，冰磐剝芡珠盈掬。", 
      "倩春纖、縷鱠搗香齏，新篘熟。"
    ], 
    "rhythmic": "滿江紅"
  }, 
  {
    "author": "張孝祥", 
    "paragraphs": [
      "紅塵冉冉長安路。", 
      "看風度、凝然去。", 
      "唱徹陽關留不住。", 
      "甘棠庭院，芰荷香渚。", 
      "盡是相思處。", 
      "龜魚從此誰爲主。", 
      "好記江湖斷腸句。", 
      "萬斛離愁休更訴。", 
      "洞庭煙棹，楚樓風露。", 
      "去作爲霖雨。"
    ], 
    "rhythmic": "青玉案", 
    "tags": [
      "洞庭湖"
    ]
  }, 
  {
    "author": "張孝祥", 
    "paragraphs": [
      "清都絳闋，我自經行慣。", 
      "璧月帶珠星，引鈞天、笙簫不斷。", 
      "寶簪瑤佩，玉立拱清班。", 
      "天一笑，物皆春，結得清虛伴。", 
      "還丹九轉。", 
      "凡骨親曾換。", 
      "攜劍到人間，偶相逢、依然青眼。", 
      "狂歌醉舞，心事有誰知，明月下，好風前，相對綸巾岸。"
    ], 
    "rhythmic": "驀山溪"
  }, 
  {
    "author": "張孝祥", 
    "paragraphs": [
      "漠漠飛來雙屬玉。", 
      "一片秋光，染就瀟湘綠。", 
      "雪轉寒蘆花蔌蔌。", 
      "晚風細起波紋縠。", 
      "落日閒雲歸意促。", 
      "小倚蓬窗，寫作思家曲。", 
      "過盡碧灣三十六。", 
      "扁舟只在灘頭宿。"
    ], 
    "rhythmic": "蝶戀花"
  }, 
  {
    "author": "張孝祥", 
    "paragraphs": [
      "恰則杏花紅一樹，拈指來時，結子青無數。", 
      "漠漠春陰纏柳絮。", 
      "一天風雨將春去。", 
      "春到家山須小住。", 
      "芍藥櫻桃，更是尋芳處。", 
      "繞院碧蓮三百畝。", 
      "留春伴我春應許。"
    ], 
    "rhythmic": "蝶戀花"
  }, 
  {
    "author": "張孝祥", 
    "paragraphs": [
      "畫戟斿閒刀入鞘。", 
      "安石榴花，影落紅欄小。", 
      "似勸先生須飲釂。", 
      "枕中鴻寶微傳妙。", 
      "袞袞鋒車還急詔。", 
      "滿眼瀟湘，總是恩波渺。", 
      "歸去槐庭思楚嶠。", 
      "觚稜月曉期分照。"
    ], 
    "rhythmic": "蝶戀花"
  }, 
  {
    "author": "張孝祥", 
    "paragraphs": [
      "君泛仙槎銀海去。", 
      "後日相思，地角天涯路。", 
      "草草杯磐深夜語。", 
      "冥冥四月黃梅雨。", 
      "莫拾明珠並翠羽。", 
      "但使邦人，愛我如慈母。", 
      "待得政成民按堵。", 
      "朝天衣袂翩翩舉。"
    ], 
    "rhythmic": "蝶戀花"
  }, 
  {
    "author": "張孝祥", 
    "paragraphs": [
      "詠徹瓊章夜向闌。", 
      "天移星斗下人間。", 
      "九光倒影騰青簡，一氣回春繞絳壇。", 
      "瞻北闋，祝南山。", 
      "遙知仙仗簇清班。", 
      "何人曾侍傳柑宴，翡翠簾開識聖顏。"
    ], 
    "rhythmic": "鷓鴣天"
  }, 
  {
    "author": "張孝祥", 
    "paragraphs": [
      "子夜封章扣紫清。", 
      "五霞光裏佩環聲。", 
      "驛傳風火龍鸞舞，步入煙宵孔翠迎。", 
      "瑤簡重，羽衣輕。", 
      "金童雙引到通明。", 
      "三湘五管同民樂，萬歲千秋與帝齡。"
    ], 
    "rhythmic": "鷓鴣天"
  }, 
  {
    "author": "張孝祥", 
    "paragraphs": [
      "憶昔追遊翰墨場。", 
      "武夷仙伯較文章。", 
      "琅函奏號銀臺省，氈筆書名御苑牆。", 
      "經十載，過三湘。", 
      "橫楣麗錦照傳觴。", 
      "醉餘吐出胸中墨，只欠彭宣到後堂。"
    ], 
    "rhythmic": "鷓鴣天"
  }, 
  {
    "author": "張孝祥", 
    "paragraphs": [
      "月地雲階歡意闌。", 
      "仙姿不合住人間。", 
      "驂鸞已恨車塵遠，泣鳳空餘燭影殘。", 
      "情脈脈，淚珊珊。", 
      "梅花音信隔關山。", 
      "只應楚雨清留夢，不那吳霜綠易斑。"
    ], 
    "rhythmic": "鷓鴣天"
  }, 
  {
    "author": "張孝祥", 
    "paragraphs": [
      "去日清霜菊滿叢。", 
      "歸來高柳絮纏空。", 
      "長驅萬里山收瘴，徑度層波海不風。", 
      "陰得遍，嶺西東。", 
      "天教慈母壽無窮。", 
      "遙知今夕稱觴處，衣彩還將衣繡同。"
    ], 
    "rhythmic": "鷓鴣天"
  }, 
  {
    "author": "張孝祥", 
    "paragraphs": [
      "阿母蟠桃不記春。", 
      "長沙星裏壽星明。", 
      "金花羅紙新裁詔，貝葉旁行別授經。", 
      "同犬子，祝龜齡。", 
      "天教二老鬢長青。", 
      "明年今日稱觴處，更有孫枝滿謝庭。"
    ], 
    "rhythmic": "鷓鴣天"
  }, 
  {
    "author": "張孝祥", 
    "paragraphs": [
      "舞鳳飛龍五百年。", 
      "盡將錦繡裹山川。", 
      "王家券冊諸孫嗣，主第笙歌故國傳。", 
      "居玉鉉，擁金蟬。", 
      "祗今門戶慶蟬聯。", 
      "君侯合侍明光殿，且作橫槎海上仙。"
    ], 
    "rhythmic": "鷓鴣天"
  }, 
  {
    "author": "張孝祥", 
    "paragraphs": [
      "浴殿西頭白玉堂。", 
      "湘江東畔碧玉幢。", 
      "北辰躔次瞻星象，南國山川解印章。", 
      "隨步武，謝恩光。", 
      "送公歸趣舍人裝。", 
      "它年若肯傳衣鉢，今日應須傳壽觴。"
    ], 
    "rhythmic": "鷓鴣天"
  }, 
  {
    "author": "張孝祥", 
    "paragraphs": [
      "晝得遊嬉夜得眠。", 
      "農桑欲遍楚山川。", 
      "問看百姓知公否，餘子紛紛定不然。", 
      "思主眷，酌民言。", 
      "與民稱壽拜公前。", 
      "只將心與天通處，合住人間五百年。"
    ], 
    "rhythmic": "鷓鴣天"
  }, 
  {
    "author": "張孝祥", 
    "paragraphs": [
      "割鐙難留乘馬東。", 
      "花枝爭看嫋長紅。", 
      "袞衣空使斯民戀，綠竹誰歌入相同。", 
      "回武事，致年豐。", 
      "幾多遺愛在湘中。", 
      "須知楚水楓林下，不似初聞長樂鍾。"
    ], 
    "rhythmic": "鷓鴣天"
  }, 
  {
    "author": "張孝祥", 
    "paragraphs": [
      "楚楚吾家千里駒。", 
      "老人心事正關渠。", 
      "風流合是階除玉，愛惜真成掌上珠。", 
      "紆彩綬，薦芳壺。", 
      "老人還醉弟兄扶。", 
      "問將何物爲兒壽，付與家傳萬卷書。"
    ], 
    "rhythmic": "鷓鴣天"
  }, 
  {
    "author": "張孝祥", 
    "paragraphs": [
      "又向荊州住半年。", 
      "西風催放五湖船。", 
      "來時露菊團金顆，去日池荷疊綠錢。", 
      "斟別酒，扣離弦。", 
      "一時賓從最多賢。", 
      "今宵拼醉花迷坐，後夜相思月滿川。"
    ], 
    "rhythmic": "鷓鴣天"
  }, 
  {
    "author": "張孝祥", 
    "paragraphs": [
      "憶昔彤庭望日華。", 
      "匆匆枯筆夢生花。", 
      "鬱輪袍曲慚新奏，風送銀灣犯鬥槎。", 
      "追往事，甫新瓜。", 
      "飛蓬何事及蘭麻。", 
      "一江湘水流餘潤，十里河堤築淺沙。"
    ], 
    "rhythmic": "鷓鴣天"
  }, 
  {
    "author": "張孝祥", 
    "paragraphs": [
      "瞻蹕門前識個人。", 
      "柳眉桃臉不勝春。", 
      "短襟衫子新來棹，四直冠兒內樣新。", 
      "秋色淨，曉妝勻。", 
      "不知何事在風塵。", 
      "主翁若也憐幽獨，帶取妖饒上玉宸。"
    ], 
    "rhythmic": "鷓鴣天"
  }, 
  {
    "author": "張孝祥", 
    "paragraphs": [
      "廬敖夫婦驂鸞侶。", 
      "相敬如賓主。", 
      "森然蘭玉滿尊前。", 
      "舉案齊眉樂事、看年年。", 
      "我家白髮雙垂雪。", 
      "已是經年別。", 
      "今宵歸夢楚江濱。", 
      "也學君家兒子、壽吾親。"
    ], 
    "rhythmic": "虞美人"
  }, 
  {
    "author": "張孝祥", 
    "paragraphs": [
      "雪花一尺江南北。", 
      "薪盡炊無粟。", 
      "老仙活國拭刀圭。", 
      "十萬人家生意、與春回。", 
      "天公一笑酬陰德。", 
      "賜與長生籍。", 
      "今朝雪霽壽尊前。", 
      "看我雙親都是、地行仙。"
    ], 
    "rhythmic": "虞美人"
  }, 
  {
    "author": "張孝祥", 
    "paragraphs": [
      "雪消煙漲清江浦。", 
      "碧草春無數。", 
      "江南幾樹夕陽紅。", 
      "點點歸帆吹盡、晚來風。", 
      "樓頭自擫昭華管。", 
      "我已無腸斷。", 
      "斷行雙雁向人飛。", 
      "織錦回文空住、寄它誰。"
    ], 
    "rhythmic": "虞美人"
  }, 
  {
    "author": "張孝祥", 
    "paragraphs": [
      "溪西竹榭溪東路。", 
      "溪上山無數。", 
      "小舟卻在晚煙中。", 
      "更看蕭蕭微雨、打疏篷。", 
      "無聊情緒如中酒。", 
      "此意君知否。", 
      "年時曾向此中行。", 
      "有個人人相對、坐調箏。"
    ], 
    "rhythmic": "虞美人"
  }, 
  {
    "author": "張孝祥", 
    "paragraphs": [
      "柳梢梅萼春全未。", 
      "誰曾傷春意。", 
      "一年好處是新春。", 
      "柳底梅邊只欠、那人人。", 
      "憑春約住梅和柳。", 
      "略待些時候。", 
      "錦帆風送彩舟來。", 
      "卻遺香包嬌葉、一齊開。"
    ], 
    "rhythmic": "虞美人"
  }, 
  {
    "author": "張孝祥", 
    "paragraphs": [
      "羅衣怯雨輕寒透。", 
      "陡做傷春瘦。", 
      "個人無奈語佳期。", 
      "徙倚黃昏池閣、等多時。", 
      "當初不似休來好。", 
      "來後空煩惱。", 
      "倩人傳語更商量。", 
      "只得千金一笑、也甘當。"
    ], 
    "rhythmic": "虞美人"
  }, 
  {
    "author": "張孝祥", 
    "paragraphs": [
      "北窗涼透，南窗月上，浴罷滿懷風露。", 
      "不知何處有花來，但怪底、清香無數。", 
      "炎州珍產，吳兒未識，天與幽芳獨步。", 
      "冰肌玉骨歲寒時，倩間止、堂中留住。"
    ], 
    "rhythmic": "鵲橋仙"
  }, 
  {
    "author": "張孝祥", 
    "paragraphs": [
      "吹香成陣，飛花如雪，不那朝來風雨。", 
      "可憐無處避春寒，但玉立、仙衣數縷。", 
      "清愁萬斛，柔腸千結，醉裏一時分付。", 
      "與君不用嘆飄零，待結子、成陰歸去。"
    ], 
    "rhythmic": "鵲橋仙"
  }, 
  {
    "author": "張孝祥", 
    "paragraphs": [
      "橫波滴素，遙山蹙翠，江北江南腸斷。", 
      "不知何處馭風來。", 
      "雲霧裏、釵橫鬢亂。", 
      "香羅疊恨，蠻箋寫意，付與瑤臺女伴。", 
      "醉時言語醒時羞，道醒了、休教再看。"
    ], 
    "rhythmic": "鵲橋仙"
  }, 
  {
    "author": "張孝祥", 
    "paragraphs": [
      "湘江東畔，去年今日，堂上簪纓羅綺。", 
      "弟兄同拜壽尊前，共一笑、歡歡喜喜。", 
      "渚宮風月，邊城鼓角，更好親庭一醉。", 
      "醉時同唱去年詞，願來歲、強如今歲。"
    ], 
    "rhythmic": "鵲橋仙"
  }, 
  {
    "author": "張孝祥", 
    "paragraphs": [
      "南州名酒，北園珍果，都與黃香爲壽。", 
      "風流文物是家傳，睨血指、旁觀袖手。", 
      "東風消息，西山爽氣，總聚君家戶牖。", 
      "舊時曾識玉堂仙，在帝所、頻開薦口。"
    ], 
    "rhythmic": "鵲橋仙"
  }, 
  {
    "author": "張孝祥", 
    "paragraphs": [
      "明珠盈鬥，黃金作屋，佔了湘中秋色。", 
      "金風玉露不勝情，看天上、人間今夕。", 
      "枝頭一點，琴心三疊，算有詩名消得。", 
      "野堂從此不蕭疏，問何日、尊前喚客。"
    ], 
    "rhythmic": "鵲橋仙"
  }, 
  {
    "author": "張孝祥", 
    "paragraphs": [
      "黃陵廟下，送君歸去，上水船兒一隻。", 
      "離歌聲斷酒杯空，容易裏、東西南北。", 
      "重湖風月，九秋天氣，冉冉清愁如織。", 
      "我家住在楚江濱，爲頻寄、雙魚素尺。"
    ], 
    "rhythmic": "鵲橋仙"
  }, 
  {
    "author": "張孝祥", 
    "paragraphs": [
      "東明大士，吾家老子，是一元知非二。", 
      "共攜甘雨趁生朝，做萬里、豐年歡喜。", 
      "司空山上，長沙星裏，乞與無邊祥瑞。", 
      "仙家日月鎮常春，笑人說、長生久視。"
    ], 
    "rhythmic": "鵲橋仙"
  }, 
  {
    "author": "張孝祥", 
    "paragraphs": [
      "江上送歸船。", 
      "風雨排空浪拍天。", 
      "賴有清尊澆別恨，悽然。", 
      "寶蠟燒花看吸川。", 
      "楚舞對湘弦。", 
      "暖響圍春錦帳氈。", 
      "坐上定知無俗客，俱賢。", 
      "便是朱張與少連。"
    ], 
    "rhythmic": "南鄉子"
  }, 
  {
    "author": "張孝祥", 
    "paragraphs": [
      "蟠桃一熟九千年。", 
      "仙家春色無邊。", 
      "書堂日暖卷非煙。", 
      "晝永風妍。", 
      "看取蔬封湯沐，何妨頻棹觥船。", 
      "方瞳綠髮對儒仙。", 
      "歲歲尊前。"
    ], 
    "rhythmic": "畫堂春"
  }, 
  {
    "author": "張孝祥", 
    "paragraphs": [
      "重陽時節。", 
      "滿城風雨，更催行色。", 
      "隴樹寒輕，海山秋老，清愁如織。", 
      "一杯莫惜留連，我亦是、天涯倦客。", 
      "後夜相思，水長山遠，東西南北。"
    ], 
    "rhythmic": "柳梢青"
  }, 
  {
    "author": "張孝祥", 
    "paragraphs": [
      "今年元夕。", 
      "探盡江梅，都無消息。", 
      "草市梢頭，柳莊深處，雪花如席。", 
      "一尊鄰里相過，也隨分、移時換節。", 
      "玉輦端門，紅旗夜市、憑君休說。"
    ], 
    "rhythmic": "柳梢青"
  }, 
  {
    "author": "張孝祥", 
    "paragraphs": [
      "溪南溪北。", 
      "玉香消盡，翠嬌無力。", 
      "月淡黃昏，煙橫清曉，都無消息。", 
      "無聊更繞空枝，斷魂遠、重招怎得。", 
      "驛使歸來，戍樓吹斷，空成悽惻。"
    ], 
    "rhythmic": "柳梢青"
  }, 
  {
    "author": "張孝祥", 
    "paragraphs": [
      "楊柳東風，海棠春雨。", 
      "清愁冉冉無來處。", 
      "曲徑驚飛蛺蝶叢，回塘凍溼鴛鴦侶。", 
      "舞徹霓裳，歌殘金縷。", 
      "蘼蕪白芷愁煙渚。", 
      "不識陽臺夢裏雲，試聽華表歸來語。"
    ], 
    "rhythmic": "踏莎行"
  }, 
  {
    "author": "張孝祥", 
    "paragraphs": [
      "洛下根株，江南栽種。", 
      "天香國色千金重。", 
      "花邊三閣建康春，風前十里揚州夢。", 
      "油壁輕車，青絲短鞚。", 
      "看花日日催賓從。", 
      "而今何許定王城，一枝且爲鄰翁送。"
    ], 
    "rhythmic": "踏莎行"
  }, 
  {
    "author": "張孝祥", 
    "paragraphs": [
      "旋葺荒園，初開小徑。", 
      "物華還與東風競。", 
      "曲檻暉暉落照明，高城冉冉孤煙暝。", 
      "柳色金寒，梅花雪靜。", 
      "道人隨處成幽興。", 
      "一杯不惜小淹留，歸期已理滄浪艇。"
    ], 
    "rhythmic": "踏莎行"
  }, 
  {
    "author": "張孝祥", 
    "paragraphs": [
      "萬里扁舟，五年三至。", 
      "故人相見猶堪喜。", 
      "山陰乘興不須回，毗耶問疾難爲對。", 
      "不藥身輕，高談心會。", 
      "匆匆我又成歸計。", 
      "它時江海肯相尋，綠蓑青弱看清貴。"
    ], 
    "rhythmic": "踏莎行"
  }, 
  {
    "author": "張孝祥", 
    "paragraphs": [
      "藕葉池塘，榕陰庭院。", 
      "年時好月今宵見。", 
      "雲鬢玉臂共清寒，冰綃霧縠誰裁剪。", 
      "撲粉口綿，侵塵寶扇。", 
      "遙知掩抑成悽怨。", 
      "去程何許是歸程，離觴爲我深深勸。"
    ], 
    "rhythmic": "踏莎行"
  }, 
  {
    "author": "張孝祥", 
    "paragraphs": [
      "古屋叢祠，孤舟野渡。", 
      "長年與客分攜處。", 
      "漠漠愁陰嶺上雲，蕭蕭別意溪邊樹。", 
      "我已北歸，君方南去。", 
      "天涯客裏多歧路。", 
      "須君早出瘴煙來，江南山色青無數。"
    ], 
    "rhythmic": "踏莎行"
  }, 
  {
    "author": "張孝祥", 
    "paragraphs": [
      "時雨初晴，詔書隨至。", 
      "邦人父老爲君喜。", 
      "十年江海始歸來，祥曦殿裏攙班對。", 
      "日月開明，風雲感會。", 
      "切須穩上平戎計。", 
      "天教慈母壽無窮，看君黃髮腰金貴。"
    ], 
    "rhythmic": "踏莎行"
  }, 
  {
    "author": "張孝祥", 
    "paragraphs": [
      "桂嶺南邊，湘江東畔。", 
      "三年兩見生申旦。", 
      "知君心地與天通，天教仙骨年年換。", 
      "趁此仙風，乘槎宵漢。", 
      "看看黃紙書來喚。", 
      "但令丹鼎汞頻添，莫辭酒盞春無算。"
    ], 
    "rhythmic": "踏莎行"
  }, 
  {
    "author": "張孝祥", 
    "paragraphs": [
      "年年有個人生日，誰似君家。", 
      "誰似君家。", 
      "八十慈親發未華。", 
      "棠陰閣上棠陰滿，滿勸流霞。", 
      "滿勸流霞。", 
      "來歲應添宰路沙。"
    ], 
    "rhythmic": "醜奴兒・採桑子"
  }, 
  {
    "author": "張孝祥", 
    "paragraphs": [
      "伯鸞德耀賢夫婦，見說宜家。", 
      "見說宜家。", 
      "庭砌森森長玉華。", 
      "天公遣注長生籍，服日餐霞。", 
      "服日餐霞。", 
      "壽紀應須海算沙。"
    ], 
    "rhythmic": "醜奴兒・採桑子"
  }, 
  {
    "author": "張孝祥", 
    "paragraphs": [
      "十年聞說查山好，何日追遊。", 
      "木落霜秋。", 
      "夢想云溪不那愁。", 
      "主人好事長留客，尊酒夷猶。", 
      "一笑登樓。", 
      "興在西峯上上頭。"
    ], 
    "rhythmic": "醜奴兒・採桑子"
  }, 
  {
    "author": "張孝祥", 
    "paragraphs": [
      "十分濟楚邦之媛，此日追遊。", 
      "雨霽雲收。", 
      "夢入瀟湘不那愁。", 
      "主人白玉堂中老，曾侍凝旒。", 
      "滿酌瓊舟。", 
      "即上虛皇香案頭。"
    ], 
    "rhythmic": "醜奴兒・採桑子"
  }, 
  {
    "author": "張孝祥", 
    "paragraphs": [
      "珠燈璧月年時節，織手同攜。", 
      "今夕誰知，自拈梅花勸一卮。", 
      "逢人問道歸來也，日日佳期。", 
      "管有來時。", 
      "趁得手燈也未遲。"
    ], 
    "rhythmic": "醜奴兒・採桑子"
  }, 
  {
    "author": "張孝祥", 
    "paragraphs": [
      "無雙誰似黃郎子，自鄶無譏。", 
      "月滿星稀。", 
      "想見歌場夜打圍。", 
      "畫眉京兆風流甚，應賦蛜蝛。", 
      "楊柳依依。", 
      "何日文簫共駕歸。"
    ], 
    "rhythmic": "醜奴兒・採桑子"
  }, 
  {
    "author": "張孝祥", 
    "paragraphs": [
      "卷旗直入蔡州城。", 
      "只倚精忠不要兵。", 
      "賊營半夜落妖星。", 
      "萬旅雲屯看整暇，十眉環坐卻娉婷。", 
      "白麻早晚下天庭。"
    ], 
    "rhythmic": "浣溪沙"
  }, 
  {
    "author": "張孝祥", 
    "paragraphs": [
      "玉節珠幢出翰林。", 
      "詩書謀帥眷方深。", 
      "威聲虎嘯復龍吟。", 
      "我是先生門下士，相逢有酒且教斟。", 
      "高山流水遇知音。"
    ], 
    "rhythmic": "浣溪沙"
  }, 
  {
    "author": "張孝祥", 
    "paragraphs": [
      "絕代佳人淑且真。", 
      "雪爲肌骨月爲神。", 
      "燭前花底不勝春。", 
      "倚竹袖長寒卷翠，凌波襪小暗生塵。", 
      "十分京落舊家人。"
    ], 
    "rhythmic": "浣溪沙"
  }, 
  {
    "author": "張孝祥", 
    "paragraphs": [
      "妙手何人爲寫真。", 
      "只難傳處是精神。", 
      "一枝占斷洛城春。", 
      "暮雨不堪巫峽夢，西風莫障瘐公塵。", 
      "扁舟湖海要詩人。"
    ], 
    "rhythmic": "浣溪沙"
  }, 
  {
    "author": "張孝祥", 
    "paragraphs": [
      "臘後春前別一般。", 
      "梅花枯淡水仙寒。", 
      "翠雲裘著紫霞冠。", 
      "仙品只今推第一，清香元不是人間。", 
      "爲君更拭小龍團。"
    ], 
    "rhythmic": "浣溪沙"
  }, 
  {
    "author": "張孝祥", 
    "paragraphs": [
      "寶蠟燒春夜影紅。", 
      "梅花枝傍錦薰籠。", 
      "曲瓊低卷瑞香風。", 
      "萬里江山供燕几，一時賓主看談鋒。", 
      "問君歸計莫匆匆。"
    ], 
    "rhythmic": "浣溪沙"
  }, 
  {
    "author": "張孝祥", 
    "paragraphs": [
      "六客西來共一舟。", 
      "吳兒踏浪剪輕鷗。", 
      "水光山色翠相浮。", 
      "我欲吹簫明月下，略須停棹晚風頭。", 
      "從前五度到蘄州。"
    ], 
    "rhythmic": "浣溪沙"
  }, 
  {
    "author": "張孝祥", 
    "paragraphs": [
      "已是人間不繫舟。", 
      "此心元自不驚鷗。", 
      "臥看駭浪與天浮。", 
      "對月只應頻舉酒，臨風何必更搔頭。", 
      "暝煙多處是神州。"
    ], 
    "rhythmic": "浣溪沙"
  }, 
  {
    "author": "張孝祥", 
    "paragraphs": [
      "冉冉幽香解鈿囊。", 
      "蘭橈煙雨暗春江。", 
      "十分清瘦爲簫郎。", 
      "遙憶牙檣收楚纜，應將玉箸點吳妝。", 
      "有人縈斷九迴腸。"
    ], 
    "rhythmic": "浣溪沙"
  }, 
  {
    "author": "張孝祥", 
    "paragraphs": [
      "樓下西流水拍堤。", 
      "樓頭日日望春歸。", 
      "雪晴風靜燕來遲。", 
      "留得梅花供半額，要將楊葉畫新眉。", 
      "莫教辜負早春時。"
    ], 
    "rhythmic": "浣溪沙"
  }, 
  {
    "author": "張孝祥", 
    "paragraphs": [
      "方舡載酒下江東。", 
      "簫鼓喧天浪拍空。", 
      "萬山紫翠映雲重。", 
      "擬看岳陽樓上月，不禁石首岸頭風。", 
      "作箋我欲問龍公。"
    ], 
    "rhythmic": "浣溪沙", 
    "tags": [
      "岳陽樓"
    ]
  }, 
  {
    "author": "張孝祥", 
    "paragraphs": [
      "羅襪生塵洛浦東。", 
      "美人春夢瑣窗空。", 
      "眉山蹙恨幾千重。", 
      "海上蟠桃留結子，渥窪天馬去追風。", 
      "不須多怨主人公。"
    ], 
    "rhythmic": "浣溪沙"
  }, 
  {
    "author": "張孝祥", 
    "paragraphs": [
      "一片西飛一片東。", 
      "高情已逐落花空。", 
      "舊歡休問幾時重。", 
      "結習正如刀舔蜜，掃除須著絮因風。", 
      "請君持此問龍公。"
    ], 
    "rhythmic": "浣溪沙"
  }, 
  {
    "author": "張孝祥", 
    "paragraphs": [
      "鳷鵲樓高晚雪融。", 
      "鴛鴦池暖暗潮通。", 
      "鬱金黃染柳絲風。", 
      "油壁不來春草綠，欄干倚遍夕陽紅。", 
      "江南山色有無中。"
    ], 
    "rhythmic": "浣溪沙"
  }, 
  {
    "author": "張孝祥", 
    "paragraphs": [
      "妒婦灘頭十八姨。", 
      "顛狂無賴佔佳期。", 
      "喚它滕六把春欺。", 
      "﹀︽鶯鶯並燕燕，悽惶柳柳與梅梅。", 
      "東君獨自落便宜。"
    ], 
    "rhythmic": "浣溪沙"
  }, 
  {
    "author": "張孝祥", 
    "paragraphs": [
      "行盡瀟湘到洞庭。", 
      "楚天闊處數峯青。", 
      "旗梢不動晚波平。", 
      "紅蓼一灣紋纈亂，白魚雙尾玉刀明。", 
      "夜涼船影浸疏星。"
    ], 
    "rhythmic": "浣溪沙", 
    "tags": [
      "洞庭湖"
    ]
  }, 
  {
    "author": "宋先生", 
    "paragraphs": [
      "師指鍊金丹。", 
      "牢鎖金關。", 
      "工夫進火莫交閒。", 
      "向己澄心觀內景，閃電眉間。", 
      "妙用在泥丸。", 
      "神思難看。", 
      "愚迷不悟隔千山。", 
      "悟即如同觀返掌，出世何難。"
    ], 
    "rhythmic": "浪淘沙"
  }, 
  {
    "author": "宋先生", 
    "paragraphs": [
      "鉛汞要加添。", 
      "火候頻煎。", 
      "體中氣足返陽全。", 
      "養就嬰兒並奼女，同坐同眠。", 
      "髓實自身堅。", 
      "運滿三田。", 
      "刀圭服了得神仙。", 
      "只候功成並行滿，獨步朝元。"
    ], 
    "rhythmic": "浪淘沙"
  }, 
  {
    "author": "宋先生", 
    "paragraphs": [
      "搬載渡黃河。", 
      "金關牢閉鎖。", 
      "運九還、須是功多。", 
      "光透簾幃紅似火。", 
      "見金錢、萬千朵。", 
      "過水涌銀波。", 
      "充開牛鬥過。", 
      "進工夫、□□蹉跎。", 
      "見個真人便是我。", 
      "暗歡喜、笑呵呵。"
    ], 
    "rhythmic": "糖多令・唐多令", 
    "tags": [
      "黃河"
    ]
  }, 
  {
    "author": "宋先生", 
    "paragraphs": [
      "自從師指天機道。", 
      "萬卷仙經都曉。", 
      "若會連精歸腦。", 
      "顏貌長不老。", 
      "真鉛真汞人知少。", 
      "烏兔烹煎成寶。", 
      "身外有身方了。", 
      "玉帝金書召。"
    ], 
    "rhythmic": "桃源憶故人"
  }, 
  {
    "author": "宋先生", 
    "paragraphs": [
      "天機大道。", 
      "達者稀少。", 
      "運戊己、龍蟠更虎繞。", 
      "這一顆丹砂，凡世人難曉。", 
      "間木金、坎離顛倒。", 
      "陽全陰盡，形容不老。", 
      "將水火烹煎，自然爐竈。", 
      "待行功成就，煉無價寶。", 
      "去朝元、七祖都了。"
    ], 
    "rhythmic": "惜黃花"
  }, 
  {
    "author": "宋先生", 
    "paragraphs": [
      "一輪明月照三峯。", 
      "彩霞飛滿空。", 
      "分明見我主人公。", 
      "明珠透上宮。", 
      "丹藥煉，鼎中紅。", 
      "頻頻要用功。", 
      "功成定是出樊籠。", 
      "閒遊仙洞中。"
    ], 
    "rhythmic": "阮郎歸"
  }, 
  {
    "author": "宋先生", 
    "paragraphs": [
      "七返陽全陰去盡，精髓滿三田。", 
      "修道無爲必自然。", 
      "論甚後和先。", 
      "認取五行真水火，須要識根源。", 
      "自己丹砂著意看。", 
      "何用外尋丹。"
    ], 
    "rhythmic": "武陵春"
  }, 
  {
    "author": "葉適", 
    "paragraphs": [
      "識貫事中樞紐，筆開象外精神。", 
      "傳觀弓力異常鈞。", 
      "衣我六銖羞問。", 
      "周後數莖命粒，魯儒一點芳心。", 
      "啄殘棲老付誰論。", 
      "謾要睡餘支枕。"
    ], 
    "rhythmic": "西江月"
  }, 
  {
    "author": "王", 
    "paragraphs": [
      "三傑後，福壽兩無涯。", 
      "食乳相君功未既，嫵眉京兆眷方茲。", 
      "富貴莫推辭。", 
      "門兩戟，卻棹一綸絲。", 
      "蓴菜秋風鱸鱠美，桃花春水鱖魚肥。", 
      "笑傲霅溪湄。"
    ], 
    "rhythmic": "望江南・憶江南"
  }, 
  {
    "author": "劉褒", 
    "paragraphs": [
      "東風初縠池波，輕陰未放遊絲墮。", 
      "新春歌管，豐年笑語，六街燈火。", 
      "繡轂雕鞍，飛塵卷霧，水流雲過。", 
      "恍揚州十里，三生夢覺，卷珠箔、映青瑣。", 
      "金猊戲掣星橋鎖。", 
      "博山香、煙濃百和。", 
      "使君行樂，絳紗萬炬，雪梅千朵。", 
      "羯鼓轟空，鵾弦沸曉，櫻梢微破。", 
      "想明年更好，傳柑侍宴，醉扶狨座。"
    ], 
    "rhythmic": "水龍吟"
  }, 
  {
    "author": "劉褒", 
    "paragraphs": [
      "縹蒂緗枝，玉葉翡英，百梢爭赴春忙。", 
      "正雨後、蜂黏落絮，燕撲晴香。", 
      "遺策誰家蕩子，唾花何處新妝。", 
      "想流紅有恨，拾翠無心，往事淒涼。", 
      "春愁如海，客思翻空，帶圍只看東陽。", 
      "更那堪、玉笙度曲，翠羽傳觴。", 
      "紅淚不勝閨怨，白雲應老他鄉。", 
      "夢迴羈枕，風驚庭樹，月在西廂。"
    ], 
    "rhythmic": "雨中花慢"
  }, 
  {
    "author": "劉褒", 
    "paragraphs": [
      "柳嫋金絲，梨鋪香雪，一年春事方中。", 
      "燭前一見，花豔覺羞紅。", 
      "枕臂香痕未落，舟橫岸、作計匆匆。", 
      "明朝去，暮天平水，雙槳碧雲東。", 
      "隔離歌一闋，琵琶聲斷，燕子樓空。", 
      "嘆陽臺夢杳，行雨無蹤。", 
      "後會芙蕖未老，從今去、日望歸鴻。", 
      "愁如織，斷腸啼鴂，饒舌訴東風。"
    ], 
    "rhythmic": "滿庭芳"
  }, 
  {
    "author": "劉褒", 
    "paragraphs": [
      "憑深負阻，蜂舞肆奔騰。", 
      "龍江上，妖氛漲，鯨海外，白波驚。", 
      "羽檄交飛急，玉帳靜，金韜閟，恢遠馭，振長櫻。", 
      "密分兵。", 
      "細草黃沙渺渺，西關路、風嫋高旌。", 
      "聽飛霜令肅，堅壁夜無聲。", 
      "鼓角何神。", 
      "地中鳴。", 
      "看追風騎，攢雲槊，雷野轂，激天鉦。", 
      "飛箭集，旄頭墜，長圍掩，郭東傾。", 
      "振旅觀旋凱，笳鼓競，繡旗明。", 
      "刀換犢，戈藏革，士休營。", 
      "黃色赤雲交映，論功何止蔡州平。", 
      "想環城蒼玉，深刻入青冥。", 
      "永詔來今。"
    ], 
    "rhythmic": "六州歌頭"
  }, 
  {
    "author": "劉褒", 
    "paragraphs": [
      "天淡四垂幕，雲細不成衣。", 
      "西風掃盡繡翳，涼我鬢邊絲。", 
      "破匣菱花飛動，跨海清光無際，草露滴明璣。", 
      "杯到莫停手，何用問來期。", 
      "坐虛堂，揩病眼，溯流輝。", 
      "雲山應有幽恨，瑤瑟掩金徽。", 
      "河漢無聲自轉，玉兔有情亦老，世事巧相違。", 
      "一寫謫仙怨，雙淚滿君頤。"
    ], 
    "rhythmic": "水調歌頭"
  }, 
  {
    "author": "章良能", 
    "paragraphs": [
      "柳暗花明春事深。", 
      "小闌紅芍藥，已抽簪。", 
      "雨餘風軟碎鳴禽。", 
      "遲遲日，猶帶一分陰。", 
      "往事莫沈吟。", 
      "身閒時序好，且登臨。", 
      "舊遊無處不堪尋。", 
      "無尋處，惟有少年心。"
    ], 
    "rhythmic": "小重山", 
    "tags": [
      "宋詞三百首"
    ]
  }, 
  {
    "author": "熊以寧", 
    "paragraphs": [
      "天地有英氣，鍾秀在人間。", 
      "流虹甫近華旦，維嶽預生賢。", 
      "千載明良會遇，三世勳庸忠烈，誰得似家傳。", 
      "高論排風俗，抗志遏狂瀾。", 
      "記年時，胡塵外，擁朱幡。", 
      "洪樞紫府功業，指日復青氈。", 
      "拭目泥封飛下，趁取梅花消息，去去簉朝班。", 
      "骨相元不老，何必頌南山。"
    ], 
    "rhythmic": "水調歌頭"
  }, 
  {
    "author": "熊以寧", 
    "paragraphs": [
      "漸荷收綠蓋，桂吐金英，嫩涼天氣。", 
      "香案仙官，向人間遊戲。", 
      "道貌孤高，靈扃恬淡，有壽星標緻。", 
      "夢得文章，水心談論，家聲相繼。", 
      "芙蓉上幕，龍藩勝地。", 
      "剡薦交飛，宸衷簡記。", 
      "行趣朝班，便鸞坡螭陛。", 
      "贊畫堂中，垂弧節屆，且舉觴一醉。", 
      "試問樁椿，春秋多少，八千餘歲。"
    ], 
    "rhythmic": "醉蓬萊"
  }, 
  {
    "author": "熊以寧", 
    "paragraphs": [
      "隱君仙裔，帥垣佳配。", 
      "誰似碩人清貴。", 
      "幾番鸞誥自天來，森綠綬、綵衣當砌。", 
      "蓮開十丈，蓂留十莢，遲十日、瑤池秋至。", 
      "殷勤祝壽指蟠桃，更重數、三千餘歲。"
    ], 
    "rhythmic": "鵲橋仙"
  }, 
  {
    "author": "詹克愛", 
    "paragraphs": [
      "天孫親織雲錦，一笑天下河西。"
    ], 
    "rhythmic": "失調名"
  }, 
  {
    "author": "詹克愛", 
    "paragraphs": [
      "空將別淚，灑作人間雨。"
    ], 
    "rhythmic": "失調名"
  }, 
  {
    "author": "詹克愛", 
    "paragraphs": [
      "後會不知誰健，茱萸莫厭重看。"
    ], 
    "rhythmic": "失調名"
  }, 
  {
    "author": "李寅仲", 
    "paragraphs": [
      "摩挲閱古堂前柳，盡是世臣喬木。", 
      "故國風流，中興事業，都寫南山修竹。", 
      "商顏自綠。", 
      "甚當日君王，浩歌鴻鵠。", 
      "誰識宮中，有人先定大橫卜。", 
      "簪貂更鳴佩玉。", 
      "退朝歸較晚，留傳黃屋。", 
      "雨露無邊，風雲在手，宜享長生福。", 
      "神京未復。", 
      "看先取鴻溝，次封函谷。", 
      "歲歲初寒，小桃花下跨青鹿。"
    ], 
    "rhythmic": "齊天樂"
  }, 
  {
    "author": "張鎡", 
    "paragraphs": [
      "晴時看。", 
      "雨時看。", 
      "紅綠雲中駕綵鸞。", 
      "陽臺夢未闌。", 
      "詠伊難。", 
      "畫伊難。", 
      "服透東皇九轉丹。", 
      "光生玉煉顏。"
    ], 
    "rhythmic": "長相思"
  }, 
  {
    "author": "張鎡", 
    "paragraphs": [
      "驂鸞侶，嬌小怯雲期。", 
      "柳戲花遊能幾日，頓拋塵幻學希夷。", 
      "清夢到瑤池。", 
      "霞袂穩，那顧縷金衣。", 
      "自與長生分姓譜，恰逢長老鑄丹時。", 
      "此意有誰知。"
    ], 
    "rhythmic": "夢遊仙・戚氏"
  }, 
  {
    "author": "張鎡", 
    "paragraphs": [
      "晴晝永，閒步小園中。", 
      "羽帔雲輕蒼佩響，寶冠星瑩紺紗籠。", 
      "波秀淺蛾峯。", 
      "琳洞窈，人靜理絲桐。", 
      "泛指餘音搖桂影，過牆高韻入松風。", 
      "月上翠樓東。"
    ], 
    "rhythmic": "夢遊仙・戚氏"
  }, 
  {
    "author": "張鎡", 
    "paragraphs": [
      "飛夢去，閒到玉京遊。", 
      "塵隔天高那得暑，月明雲薄淡於秋。", 
      "宮殿鎖金虯。", 
      "冰佩冷，風揚紫綃裘。", 
      "五色光中瞻帝所，方知碧落勝炎洲。", 
      "香霧溼簾鉤。"
    ], 
    "rhythmic": "夢遊仙・戚氏"
  }, 
  {
    "author": "張鎡", 
    "paragraphs": [
      "歸興動，騎鶴下青冥。", 
      "幾點山河浮色界，一簪風露拂寒星。", 
      "銀漢悄無聲。", 
      "鸞嘯舞，仙樂送霓旌。", 
      "摘得琪花飛散了，卻將何物送仙卿。", 
      "衣上彩雲輕。"
    ], 
    "rhythmic": "夢遊仙・戚氏"
  }, 
  {
    "author": "張鎡", 
    "paragraphs": [
      "拂曉拿舟東去。", 
      "細看荷花垂露。", 
      "紅綠總吹香。", 
      "一般涼。", 
      "會享人天清福。", 
      "休把兩眉輕蹙。", 
      "誰道做神仙。", 
      "戴貂蟬。"
    ], 
    "rhythmic": "昭君怨"
  }, 
  {
    "author": "張鎡", 
    "paragraphs": [
      "船過柳灣亭曲。", 
      "萬葉圓荷浮綠。", 
      "月照水珠明。", 
      "一池星。", 
      "光透玻璃香蒂。", 
      "夢入藕絲中戲。", 
      "卻上小金臺。", 
      "罷歸來。"
    ], 
    "rhythmic": "昭君怨"
  }, 
  {
    "author": "張鎡", 
    "paragraphs": [
      "月在碧虛中住。", 
      "人向亂荷中去。", 
      "花氣雜風涼。", 
      "滿船香。", 
      "雲被歌聲搖動。", 
      "酒被詩情掇送。", 
      "醉裏臥花心。", 
      "擁紅衾。"
    ], 
    "rhythmic": "昭君怨"
  }, 
  {
    "author": "張鎡", 
    "paragraphs": [
      "荷花閒撥。", 
      "撐破玻璃滑。", 
      "拂拂香風微度，吹雪亂、數根發。", 
      "弄泉羅蓋匝。", 
      "萬顆真珠撒。", 
      "唱我蓮歌歸去，凌波步、水仙襪。"
    ], 
    "rhythmic": "霜天曉角"
  }, 
  {
    "author": "張鎡", 
    "paragraphs": [
      "人在驂鸞深院。", 
      "誤認落梅疏片。", 
      "零亂舞東風，雲淡水平天遠。", 
      "簾卷。", 
      "簾卷。", 
      "飛上繡裀不見。"
    ], 
    "rhythmic": "如夢令"
  }, 
  {
    "author": "張鎡", 
    "paragraphs": [
      "翠袖怯春寒。", 
      "對雪偏宜傍彩闌。", 
      "弱骨豐肌無限韻，憑肩。", 
      "共看南窗玉數竿。", 
      "羔酒莫留殘。", 
      "更覺嬌隨飲量寬。", 
      "小立妖嬌何所似，風前。", 
      "柳絮飛時見牡丹。"
    ], 
    "rhythmic": "南鄉子"
  }, 
  {
    "author": "張鎡", 
    "paragraphs": [
      "月兒猶未全明。", 
      "乞憐生。", 
      "幾片彩雲來去、更風輕。", 
      "應見我。", 
      "行又坐。", 
      "苦凝情。", 
      "捲起簾兒不睡、到三更。"
    ], 
    "rhythmic": "烏夜啼"
  }, 
  {
    "author": "張鎡", 
    "paragraphs": [
      "風流不把花爲主。", 
      "多情管定煙和雨。", 
      "瀟灑綠衣長。", 
      "滿身無限涼。", 
      "文箋舒捲處。", 
      "似索題詩句。", 
      "莫憑小闌干。", 
      "月明生夜寒。"
    ], 
    "rhythmic": "菩薩蠻"
  }, 
  {
    "author": "張鎡", 
    "paragraphs": [
      "前生曾是風流侶。", 
      "返魂卻向南枝住。", 
      "疏影臥晴溪。", 
      "恰如沙暖時。", 
      "綠窗嬌插鬢。", 
      "依約猶交頸。", 
      "微笑語還羞。", 
      "願郎同白頭。"
    ], 
    "rhythmic": "菩薩蠻"
  }, 
  {
    "author": "張鎡", 
    "paragraphs": [
      "藤牀巧織波文小。", 
      "翻書欲睡鶯驚覺。", 
      "繞舍燦明霞。", 
      "短長旌節花。", 
      "此身無系著。", 
      "南北東西樂。", 
      "碧宇朗吟歸。", 
      "天風香染衣。"
    ], 
    "rhythmic": "菩薩蠻"
  }, 
  {
    "author": "張鎡", 
    "paragraphs": [
      "玉爲樓觀銀爲地。", 
      "秋到中分際。", 
      "淡金光襯水晶球，上碧虛、千萬裏。", 
      "香風浩蕩吹蟾桂。", 
      "影落澄波底。", 
      "揭天簫鼓要詩成，任驚覺、魚龍睡。"
    ], 
    "rhythmic": "折丹桂"
  }, 
  {
    "author": "張鎡", 
    "paragraphs": [
      "蒼涯疊嶂。", 
      "有路梯雲上。", 
      "忽見地平方數丈。", 
      "坐石風林相向。", 
      "鳳膺時作龍聲。", 
      "夜深驚動寒星。", 
      "幾點光芒欲下，傍人頭上來聽。"
    ], 
    "rhythmic": "清平樂"
  }, 
  {
    "author": "張鎡", 
    "paragraphs": [
      "蝟房秋熟。", 
      "紫實包黃玉。", 
      "吹葉風高銷舊綠。", 
      "疏影半遮茅屋。", 
      "山居未覺全貧。", 
      "園收今歲盈囷。", 
      "自撥磚爐鬆火，細煨分餉幽人。"
    ], 
    "rhythmic": "清平樂"
  }, 
  {
    "author": "張鎡", 
    "paragraphs": [
      "秋淡淡。", 
      "彌望暮天雲暗。", 
      "窗小新糊便老眼。", 
      "不應疏酒盞。", 
      "菊淨橙香霜晚。", 
      "何處數聲來雁。", 
      "飛下湖邊紅蓼岸。", 
      "有詩方許看。"
    ], 
    "rhythmic": "謁金門"
  }, 
  {
    "author": "張鎡", 
    "paragraphs": [
      "何許住。", 
      "不屬西湖煙雨。", 
      "雪後偏憐香猛處。", 
      "全勝開半樹。", 
      "試倩暖雲收貯。", 
      "桃杏儘教羞妒。", 
      "只把新詞林下去。", 
      "一春休著雨。"
    ], 
    "rhythmic": "謁金門", 
    "tags": [
      "西湖"
    ]
  }, 
  {
    "author": "張鎡", 
    "paragraphs": [
      "一望清溪。", 
      "兩堤翠陰，半紙新詩。", 
      "涼滿衣裳，香生筆硯，風動窗扉。", 
      "月明撐過船兒。", 
      "載龍玉、雙娥對吹。", 
      "竹外山亭，花邊水檻，不醉休歸。"
    ], 
    "rhythmic": "柳梢青"
  }, 
  {
    "author": "張鎡", 
    "paragraphs": [
      "煙淡波平。", 
      "蓬鬆岸蓼，紅淺紅深。", 
      "滿院西風，連宵良月，幾處清砧。", 
      "區區宦海浮沈。", 
      "幸隱去、將愁素心。", 
      "兩鬢吳霜，一屏秦夢，誰是知音。"
    ], 
    "rhythmic": "柳梢青"
  }, 
  {
    "author": "張鎡", 
    "paragraphs": [
      "雨後天涯。", 
      "微雲送晚，過盡歸鴉。", 
      "何處開尊，海棠亭小，飛燕風斜。", 
      "有人粲玉嬌花。", 
      "更翳鳳、曾遊帝家。", 
      "長遠身心，溫柔情態，不枉多他。"
    ], 
    "rhythmic": "柳梢青"
  }, 
  {
    "author": "張鎡", 
    "paragraphs": [
      "手種滿闌花，瑞露一枝先坼。", 
      "拄個杖兒來看，兩三人門客。", 
      "今朝歡笑且銜杯，休更問明日。", 
      "此意悠然誰會，有湖邊風月。"
    ], 
    "rhythmic": "好事近"
  }, 
  {
    "author": "張鎡", 
    "paragraphs": [
      "筠籠白雁得時雙。", 
      "一自戲回塘。", 
      "冰魂問歸何處，明月影中藏。", 
      "蘋蓼岸，鎮相將。", 
      "忍思量。", 
      "曉昏應是，夢繞江湖，怕見鴛鴦。"
    ], 
    "rhythmic": "訴衷情"
  }, 
  {
    "author": "張鎡", 
    "paragraphs": [
      "無計長留月裏花。", 
      "收英巧付火前茶。", 
      "綠塵飛處粉芳華。", 
      "午夜露濃天竺徑，一秋香滿玉川家。", 
      "掃除殘夢入雲涯。"
    ], 
    "rhythmic": "浣溪沙"
  }, 
  {
    "author": "張鎡", 
    "paragraphs": [
      "妝濃未試芙蓉臉。", 
      "卻扇涼猶淺。", 
      "粉輕紅嫋一生嬌。", 
      "風外細香時伴、溼雲飄。", 
      "雙飛屬玉來還去。", 
      "誰識幽閒趣。", 
      "莫教疏雨暗黃昏。", 
      "已是不禁秋色、怕銷魂。"
    ], 
    "rhythmic": "虞美人"
  }, 
  {
    "author": "張鎡", 
    "paragraphs": [
      "曉來一陣金風劣。", 
      "把閬海、檀霞細屑。", 
      "依就花兒，深藏葉底，不教人折。", 
      "初開數朵誰知得。", 
      "卻又是、金風漏泄。", 
      "吹起清芬，露成香露，月成香月。"
    ], 
    "rhythmic": "玉團兒"
  }, 
  {
    "author": "張鎡", 
    "paragraphs": [
      "悽風吹露溼銀牀。", 
      "涼月到西廂。", 
      "蛩聲未苦，桐陰先瘦，愁與更長。", 
      "起來沒個人偢采，枕上越思量。", 
      "眼兒業重，假饒略睡，又且何妨。"
    ], 
    "rhythmic": "眼兒媚"
  }, 
  {
    "author": "張鎡", 
    "paragraphs": [
      "山礬風味木樨魂。", 
      "高樹綠堆雲。", 
      "水光殿側，月華樓畔，晴雪紛紛。", 
      "何如且向南湖住，深映竹邊門。", 
      "月兒照著，風兒吹動，香了黃昏。"
    ], 
    "rhythmic": "眼兒媚"
  }, 
  {
    "author": "張鎡", 
    "paragraphs": [
      "玄霜涼夜鑄瑤丹。", 
      "飄落翠藤間。", 
      "西風萬顆，明珠巧綴，零露初漙。", 
      "詩人那識風流品，馬乳漫堆盤。", 
      "玉纖旋摘，銀罌分釀，莫負清歡。"
    ], 
    "rhythmic": "眼兒媚"
  }, 
  {
    "author": "張鎡", 
    "paragraphs": [
      "種玉能延命，居山易學仙。", 
      "青青一畝自鋤煙。", 
      "霧孕雲蒸、肌骨更凝堅。", 
      "熟染蜂房蜜，清添石鼎泉。", 
      "雪香酥膩老來便。", 
      "煨芋爐深、卻笑祖師禪。"
    ], 
    "rhythmic": "南歌子"
  }, 
  {
    "author": "張鎡", 
    "paragraphs": [
      "陰陰一架紺雲涼。", 
      "嫋嫋千絲翠蔓長。", 
      "紫玉乳圓秋結穗，水晶珠瑩露凝漿。", 
      "相併熟，試新嘗。", 
      "累累輕翦粉痕香。", 
      "小槽壓就西涼酒，風月無邊是醉鄉。"
    ], 
    "rhythmic": "鷓鴣天"
  }, 
  {
    "author": "張鎡", 
    "paragraphs": [
      "試霜池面淺粼粼。", 
      "鵲飛晴。", 
      "遠峯明。", 
      "蓬島羣仙，來過瑞雲清。", 
      "龍榜當年人第一，黃叔度，是前生。", 
      "玉堂行見演絲綸。", 
      "彩毫輕。", 
      "思難停。", 
      "醉里長鯨，翻浪吸東溟。", 
      "謝女風流相稱好，今母更，鬢常青。"
    ], 
    "rhythmic": "江城子"
  }, 
  {
    "author": "張鎡", 
    "paragraphs": [
      "春風旗鼓石頭城。", 
      "急麾兵。", 
      "斬長鯨。", 
      "緩帶輕裘，乘勝討蠻荊。", 
      "蟻聚蜂屯三十萬，軍面縛，赴行營。", 
      "舳艫千里大江橫。", 
      "凱歌聲。", 
      "犬羊驚。", 
      "尊俎風流，談笑酒徐傾。", 
      "北望旄頭今已滅，河漢淡，兩臺星。"
    ], 
    "rhythmic": "江城子"
  }, 
  {
    "author": "張鎡", 
    "paragraphs": [
      "常記十年前，共醉梅邊路。", 
      "別後頻收尺素書，依舊情相與。", 
      "早願卻來看，玉照花深處。", 
      "風暖還聽柳際鶯，休唱閒居賦。"
    ], 
    "rhythmic": "卜算子"
  }, 
  {
    "author": "張鎡", 
    "paragraphs": [
      "綠蠟芽疏雪一包。", 
      "綻雲梢。", 
      "清香卻暑置堂坳。", 
      "晚風飄。", 
      "冰雹無聲棲碧葉，笑仍嬌。", 
      "相隨茉莉展輕綃。", 
      "伴涼宵。"
    ], 
    "rhythmic": "楊柳枝"
  }, 
  {
    "author": "張鎡", 
    "paragraphs": [
      "詩眼看青天，幾多虛曠。", 
      "雨過涼生氣蕭爽。", 
      "白雲無定，吹散作、鱗鱗瓊浪。", 
      "尚餘星數點，浮空上。", 
      "明月飛來，寒光磨蕩。", 
      "彷彿輪間桂枝長。", 
      "倚風歸去，縱長嘯、一聲悠揚。", 
      "鄉搖山嶽影，秋悲壯。"
    ], 
    "rhythmic": "感皇恩"
  }, 
  {
    "author": "張鎡", 
    "paragraphs": [
      "鵲相龐兒誰有。", 
      "兀底便、筆描不就。", 
      "小邈如何敢出手。", 
      "細端相，甚精神、甚洗漱。", 
      "到老長廝守。", 
      "不吃飯、也須唧𠺕。", 
      "你待包彈怎開口。", 
      "暖底雪，活底花，嫩底柳。"
    ], 
    "rhythmic": "夜遊宮"
  }, 
  {
    "author": "張鎡", 
    "paragraphs": [
      "浮雲散，天似碧琉璃。", 
      "月正是、上弦時。", 
      "姮娥蟾兔俱何在，廣寒宮殿不應虧。", 
      "這神功，千萬世，有誰知。", 
      "甚知解、催人須鬢老。", 
      "更不算、將人情緒惱。", 
      "攛掇酒，撼搖詩。", 
      "山頭望伴疏星落，庭前看照好花移。", 
      "夜無眠，應笑我，怎如癡。"
    ], 
    "rhythmic": "醉高樓"
  }, 
  {
    "author": "張鎡", 
    "paragraphs": [
      "楊柳鞦韆旗鬥舞。", 
      "漠漠輕煙，罩定黃鸝語。", 
      "紅滴海棠嬌半吐。", 
      "燕脂水似朝來雨。", 
      "行過池邊攜手路。", 
      "都把多情，變作無情緒。", 
      "惟有東風知住處。", 
      "憑君送取溫存去。"
    ], 
    "rhythmic": "蝶戀花"
  }, 
  {
    "author": "張鎡", 
    "paragraphs": [
      "門外滄洲山色近。", 
      "鷗鷺雙雙，惱亂行雲影。", 
      "翠擁高筠陰滿徑。", 
      "簾垂盡日林堂靜。", 
      "明月飛來煙欲暝。", 
      "水面天心，兩個黃金鏡。", 
      "慢颭輕搖風不定。", 
      "漁歌欸乃誰同聽。"
    ], 
    "rhythmic": "蝶戀花"
  }, 
  {
    "author": "張鎡", 
    "paragraphs": [
      "灑面松風涼似水。", 
      "下看冰泉，噴薄溪橋底。", 
      "疊疊層峯相對起。", 
      "家居卻在深山裏。", 
      "枝上凌霄紅繞翠。", 
      "飄下紅英，翠影爭搖曳。", 
      "今夜巖扉休早閉。", 
      "月明定有飛仙至。"
    ], 
    "rhythmic": "蝶戀花"
  }, 
  {
    "author": "張鎡", 
    "paragraphs": [
      "暑雲猶在，澄空欲變，入夜俳徊庭際。", 
      "新秋知是昨宵來，愛殘月、纖纖西墜。", 
      "芭蕉老大，流螢衰倦，靜裏細觀天意。", 
      "輕風未有半分涼，奈人道、今宵好睡。"
    ], 
    "rhythmic": "鵲橋仙"
  }, 
  {
    "author": "張鎡", 
    "paragraphs": [
      "連汀接渚，縈蒲帶藻，萬鏡香浮光滿。", 
      "溼煙吹霽木欄輕，照波底、紅嬌翠腕。", 
      "玉纖採處，銀籠攜去，一曲山長水遠。", 
      "採鴛雙慣貼人飛，恨南浦、離多夢短。"
    ], 
    "rhythmic": "鵲橋仙"
  }, 
  {
    "author": "張鎡", 
    "paragraphs": [
      "閒立飛虹遠興長。", 
      "一方雲錦薦疏涼。", 
      "翻風翠蓋無塵土，出水紅妝有豔香。", 
      "攜靚侶，泛輕航。", 
      "棹歌驚起野鴛鴦。", 
      "同過清夏看新月，茉莉花園小象牀。"
    ], 
    "rhythmic": "鷓鴣天"
  }, 
  {
    "author": "張鎡", 
    "paragraphs": [
      "不似琵琶不似琴。", 
      "四弦陶寫晉人心。", 
      "指尖歷歷泉鳴澗，腹上鏘鏘玉振金。", 
      "天外曲，月邊音。", 
      "爲君轉軸擬秋砧。", 
      "又成雅集相依坐，清致高標記竹林。"
    ], 
    "rhythmic": "鷓鴣天"
  }, 
  {
    "author": "張鎡", 
    "paragraphs": [
      "七個圈兒爲歲數，年年用墨糊塗。", 
      "一圈又剩半圈餘。", 
      "看看雲蔽月，三際等空虛。", 
      "縱使古稀真個得，後來爭免嗚呼。", 
      "肯閒何必更懸車。", 
      "非關輕利祿，自是沒工夫。"
    ], 
    "rhythmic": "臨江仙"
  }, 
  {
    "author": "張鎡", 
    "paragraphs": [
      "良宵無意貪遊玩。", 
      "奈憐友、閒呼喚。", 
      "六街非是少人行，不似舊時風範。", 
      "笙歌零落，綺羅銷減，枉了心情看。", 
      "思量往事堪腸斷。", 
      "怕頻到、簾兒畔。", 
      "朦朧月下卻歸來，指望阿誰收管。", 
      "低頭註定，兩汪兒淚，百計難銷遣。"
    ], 
    "rhythmic": "御街行"
  }, 
  {
    "author": "張鎡", 
    "paragraphs": [
      "月洗高梧，露漙幽草，寶釵樓外秋深。", 
      "土花沿翠，螢火墜牆陰。", 
      "靜聽寒聲斷續，微韻轉、悽咽悲沈。", 
      "爭求侶，殷勤勸織，促破曉機心。", 
      "兒時，曾記得，呼燈灌穴，斂步隨音。", 
      "任滿身花影，猶自追尋。", 
      "攜向花堂戲鬥，亭臺小、籠巧妝金。", 
      "今休說，從渠牀下，涼夜伴孤吟。"
    ], 
    "rhythmic": "滿庭芳", 
    "tags": [
      "宋詞三百首"
    ]
  }, 
  {
    "author": "張鎡", 
    "paragraphs": [
      "小樊標韻稱香山。", 
      "壓盡花間。", 
      "便須著個樓兒住，綵鸞看、飛舞妖閒。", 
      "珠佩時因醉解，雲扉常爲春關。", 
      "耳邊屬付話兒奸。", 
      "休放蠻檀。", 
      "綠窗惟怕今宵夢，鶯聲巧、春滿闌干。", 
      "待把衷腸教與，卻愁長遠都難。"
    ], 
    "rhythmic": "風入松"
  }, 
  {
    "author": "高觀國", 
    "paragraphs": [
      "魂是湘雲骨是蘭。", 
      "春風冰玉注芳顏。", 
      "誰招仙子在人間。", 
      "濺水裙兒香霧皺，唾花衫子碧雲寒。", 
      "洞簫聲絕卻驂鸞。"
    ], 
    "rhythmic": "浣溪沙"
  }, 
  {
    "author": "高觀國", 
    "paragraphs": [
      "偷得韓香惜未燒。", 
      "吹簫人在月明橋。", 
      "草芳似待玉驄驕。", 
      "吹絮繡簾春澹澹，隔香羅帳夜迢迢。", 
      "楚魂須著楚詞招。"
    ], 
    "rhythmic": "浣溪沙"
  }, 
  {
    "author": "高觀國", 
    "paragraphs": [
      "雲外峯巒翠欲埋。", 
      "雨沾黃葉溼青鞋。", 
      "小驚春色入寒荄。", 
      "風月愁新空雁字，神仙夢冷憶鸞釵。", 
      "淒涼不是好情懷。"
    ], 
    "rhythmic": "浣溪沙"
  }, 
  {
    "author": "高觀國", 
    "paragraphs": [
      "一色煙雲澹不消。", 
      "兩峯眉黛爲誰嬌。", 
      "春寒猶佔木蘭橈。", 
      "燕子似甘愁寂寞，海棠未肯醉妖嬈。", 
      "小園嫩約尚蕭條。"
    ], 
    "rhythmic": "浣溪沙"
  }, 
  {
    "author": "高觀國", 
    "paragraphs": [
      "鳳簫咽。", 
      "花底寒輕夜月。", 
      "蘭堂靜，香霧翠深，曾與瑤姬恨輕別。", 
      "羅巾淚暗疊。", 
      "情人歌聲怨切。", 
      "殷勤意，欲去又留，柳色和愁爲重摺。", 
      "十年迥悽絕。", 
      "念髻怯瑤簪，衣褪香雪。", 
      "雙鱗不渡煙江闊。", 
      "自春來人見，水邊花外，羞倚東風翠袖怯。", 
      "正愁恨時節。", 
      "南陌。", 
      "阻金勒。", 
      "甚望斷青禽，難倩紅葉。", 
      "春愁欲解丁香結。", 
      "整新歡羅帶，舊香宮篋。", 
      "淒涼風景，待見了，盡向說。"
    ], 
    "rhythmic": "蘭陵王"
  }, 
  {
    "author": "高觀國", 
    "paragraphs": [
      "灑虛閣。", 
      "冪冪天垂似幕。", 
      "春寒峭，吹斷萬絲，溼影和煙暗簾箔。", 
      "清愁晚來覺。", 
      "佳景愔愔過卻。", 
      "芳郊外，鶯恨燕愁，不管鞦韆冷紅索。", 
      "行雲楚臺約。", 
      "念今古凝情，朝暮如昨。", 
      "啼紅溼翠春情薄。", 
      "謾一犁江上，半篙堤外，勾引輕陰趁暮角。", 
      "正孤緒寂寞。", 
      "斑駁。", 
      "止還作。", 
      "聽點點檐聲，沈沈春酌。", 
      "只愁入夜東風惡。", 
      "怕催教花放，趁將花落。", 
      "冥冥菸草，夢正遠，恨怎託。"
    ], 
    "rhythmic": "蘭陵王"
  }, 
  {
    "author": "高觀國", 
    "paragraphs": [
      "舊家心緒如雲，乍舒乍卷初無定。", 
      "西郊載雨，東城隔霧，還開晴景。", 
      "愛惱花陰，喜移月地，朦朧清影。", 
      "任無心有意，溶溶曳曳，蕭散處、有誰問。", 
      "朝暮如今難準。", 
      "枉教他、惜春人恨。", 
      "遠峯依舊，前蹤何在，有時愁凝。", 
      "此興飄然，不妨吹斷，一川輕暝。", 
      "待良宵，再入高唐夢裏，覓巫陽信。"
    ], 
    "rhythmic": "水龍吟"
  }, 
  {
    "author": "高觀國", 
    "paragraphs": [
      "道山玉府真仙，去年再履論思地。", 
      "西清禁域，眷深名重，年高身退。", 
      "玉振金聲，水增川涌，德兼才貴。", 
      "愛知章引去，安車穩駕，軒冕付、談笑外。", 
      "蘭玉孫枝競秀，奉親歡、萊衣同戲。", 
      "蓬萊東接，苧蘿西顧，三山聳翠。", 
      "賜杖清朝，命堂綠野，放懷高致。", 
      "似太公出將，衛公入相，爲蒼生起。"
    ], 
    "rhythmic": "水龍吟"
  }, 
  {
    "author": "高觀國", 
    "paragraphs": [
      "夜來曾跨青虯，海風嫋嫋吹襟袖。", 
      "蓬萊誤入，羣仙爭問，劉郎安否。", 
      "玉塵冰壺，日庭星角，孕成奇秀。", 
      "看丹分寶鼎，籙傳祕篋，聞重寄、長生酒。", 
      "歸夢驚回曉漏。", 
      "正長庚、輝躔南鬥。", 
      "祥開華旦，菊香秋杪，棖黃霜後。", 
      "筆掃龍蛇，句裁螭錦，俊才誰右。", 
      "看功勳繡袞，家聲再振，數千齡壽。"
    ], 
    "rhythmic": "水龍吟"
  }, 
  {
    "author": "高觀國", 
    "paragraphs": [
      "壺天不夜，寶炷生香，光風蕩搖金碧。", 
      "月灩冰痕，花外峭寒無力。", 
      "歌傳翠簾盡卷，誤驚回、瑤臺仙蹟。", 
      "禁漏促，拼千金一刻，未酬佳夕。", 
      "卷地香塵不斷，最得意、輸他五陵狂客。", 
      "楚柳吳梅，無限眼邊春色。", 
      "鮫綃暗中寄與，待重尋、行雲消息。", 
      "乍醉醒，怕南樓、吹斷曉笛。"
    ], 
    "rhythmic": "聲聲慢"
  }, 
  {
    "author": "高觀國", 
    "paragraphs": [
      "銀灣初霽暮雨。", 
      "鵲赴秋期去。", 
      "淺月窺清夜，涼生一天風露。", 
      "纖巧雲暗度。", 
      "河橋路。", 
      "縹緲乘鸞女。", 
      "正容與。", 
      "西廂舊約，玉嬌誰見私語。", 
      "柔情不盡，好似冰綃雲縷。", 
      "回首天涯又怨阻。", 
      "無語。", 
      "西風魂斷機杼。"
    ], 
    "rhythmic": "隔浦蓮・隔浦蓮近拍"
  }, 
  {
    "author": "高觀國", 
    "paragraphs": [
      "入手西風意已羞。", 
      "不須玉斧爲重修。", 
      "撲螢涼夜沈沈月，障面清歌澹澹秋。", 
      "休棄置，且遲留。", 
      "可憐又向篋中收。", 
      "莫教暗損乘鸞女，漢殿淒涼萬古愁。"
    ], 
    "rhythmic": "思佳客"
  }, 
  {
    "author": "高觀國", 
    "paragraphs": [
      "寫出梨花雨後晴。", 
      "凝脂洗盡見天真。", 
      "春從翠髻堆邊見，嬌自紅綃脫處生。", 
      "天寶夢，馬嵬塵。", 
      "斷魂無復到華清。", 
      "恰如佇立東風裏，猶聽霓裳羯鼓聲。"
    ], 
    "rhythmic": "思佳客"
  }, 
  {
    "author": "高觀國", 
    "paragraphs": [
      "有約湖山卻解襟。", 
      "晝眠佔得一庭深。", 
      "樹邊風色寒滋味，愁裏年華雁信音。", 
      "驚楚夢，聽瑤琴。", 
      "黃花尚可伴孤斟。", 
      "斷雲萬一成疏雨，卻向湖邊看晚陰。"
    ], 
    "rhythmic": "思佳客"
  }, 
  {
    "author": "高觀國", 
    "paragraphs": [
      "翦翠衫兒穩四停。", 
      "最憐一曲鳳簫吟。", 
      "同心羅帕輕藏素，合字香囊半影金。", 
      "春思悄，晝窗深。", 
      "誰能拘束少年心。", 
      "鶯來驚碎風流膽，踏動櫻桃葉底鈴。"
    ], 
    "rhythmic": "思佳客"
  }, 
  {
    "author": "高觀國", 
    "paragraphs": [
      "不肯樓邊著畫船。", 
      "載將詩酒入風煙。", 
      "浪花濺白疑飛鷺，荷芰藏紅似小蓮。", 
      "醒醉夢，喚吟仙。", 
      "先秋一葉莫驚蟬。", 
      "白雲鄉裏溫柔遠，結得清涼世界緣。"
    ], 
    "rhythmic": "思佳客"
  }, 
  {
    "author": "高觀國", 
    "paragraphs": [
      "白玉樓臺知幾重。", 
      "夜來望斷廣寒宮。", 
      "一分乍闕嬋娟影，二八尤宜冰雪容。", 
      "雲鬢露，玉釵風。", 
      "水晶簾幕正玲瓏。", 
      "殷勤再爲天香醉，可惜清光付曉鍾。"
    ], 
    "rhythmic": "思佳客"
  }, 
  {
    "author": "高觀國", 
    "paragraphs": [
      "淺暈修娥，脆痕紅粉，猶記窺戶。", 
      "香斷簾空，塵生砌冷，誰喚青鸞舞。", 
      "春風花信，秋宵月約，歷歷此心曾許。", 
      "銜芳恨、千年怨結，玉骨未應成土。", 
      "木蘭艇子，莫愁何在，謾系寒江煙樹。", 
      "事逐雲沈，情隨佩冷，短夢分今古。", 
      "一杯遙夜，孤光難曉，多少碎人腸處。", 
      "空悽黯、西風細雨，盡吹淚去。"
    ], 
    "rhythmic": "永遇樂"
  }, 
  {
    "author": "高觀國", 
    "paragraphs": [
      "水外輕陰，做弄得飛雲，吹斷晴絮。", 
      "駐馬橋西，還系舊時芳樹。", 
      "不見翠陌尋春，每問著、小桃無語。", 
      "恨燕鶯、不識閒情，卻隔亂紅飛去。", 
      "少年曾識春風意，到如今、怨懷難訴。", 
      "魂驚冉冉江南遠，菸草愁如許。", 
      "此意待寫翠箋，奈斷腸、都無新句。", 
      "問甚時、舞鳳歌鸞，花裏再看仙侶。"
    ], 
    "rhythmic": "玲瓏四犯"
  }, 
  {
    "author": "高觀國", 
    "paragraphs": [
      "香波半窣深深院。", 
      "正日上、花陰淺。", 
      "青絲不動玉鉤閒，看翠額、輕籠蔥茜。", 
      "鶯聲似隔，篆醒微度，愛橫影、參差滿。", 
      "那回低掛朱闌畔。", 
      "念閒損、無人卷。", 
      "窺春偷倚不勝情，彷佛見、如花嬌面。", 
      "纖柔緩揭，瞥然飛去，不似春風燕。"
    ], 
    "rhythmic": "御街行"
  }, 
  {
    "author": "高觀國", 
    "paragraphs": [
      "藤筠巧織花紋細。", 
      "稱穩步、如流水。", 
      "踏青陌上雨初晴，嫌怕溼、文鴛雙履。", 
      "要人送上，逢花須住，才過處、香風起。", 
      "裙兒掛在簾兒底。", 
      "更不把、窗兒閉。", 
      "紅紅白白簇花枝，恰稱得、尋春芳意。", 
      "歸來時晚，紗籠引道，扶下人微醉。"
    ], 
    "rhythmic": "御街行"
  }, 
  {
    "author": "高觀國", 
    "paragraphs": [
      "春雲粉色。", 
      "春水和雲溼。", 
      "試問西湖楊柳，東風外、幾絲碧。", 
      "望極。", 
      "連翠陌。", 
      "蘭橈雙槳急。", 
      "欲訪莫愁何處，旗亭在、畫橋側。"
    ], 
    "rhythmic": "霜天曉角", 
    "tags": [
      "西湖"
    ]
  }, 
  {
    "author": "高觀國", 
    "paragraphs": [
      "爐煙浥浥。", 
      "花露蒸沈液。", 
      "不用寶釵翻炷，閒窗下、嫋輕碧。", 
      "醉拍。", 
      "羅袖惜。", 
      "春風偷染得。", 
      "佔取風流聲價，韓郎是、舊相識。"
    ], 
    "rhythmic": "霜天曉角"
  }, 
  {
    "author": "高觀國", 
    "paragraphs": [
      "霜清水碧。", 
      "冷浸紅雲溼。", 
      "休說季倫錦帳，山南岸、更花密。", 
      "露滴。", 
      "空翠冪。", 
      "兩峯開霽色。", 
      "不爲濃妝一醉，西風帽、爲誰側。"
    ], 
    "rhythmic": "霜天曉角"
  }, 
  {
    "author": "高觀國", 
    "paragraphs": [
      "輕雲終被斷雲留。", 
      "不肯放春愁。", 
      "翠樓舊倚，粉牆重見，歌酒風流。", 
      "今朝畢竟吟情澹，芳意未全酬。", 
      "東風向晚，鶯花有意，吹轉船頭。"
    ], 
    "rhythmic": "眼兒媚"
  }, 
  {
    "author": "高觀國", 
    "paragraphs": [
      "屈指數春來，彈指驚春去。", 
      "檐外蛛絲網落花，也要留春住。", 
      "幾日喜春晴，幾夜愁春雨。", 
      "十二雕窗六曲屏，題遍傷春句。"
    ], 
    "rhythmic": "卜算子"
  }, 
  {
    "author": "高觀國", 
    "paragraphs": [
      "小舫半簾山色，斷橋兩岸秋陰。", 
      "芙蓉消息已愁深。", 
      "紅染雲機翠錦。", 
      "幾度煙波共酌，半生風月關心。", 
      "飛來鷗鷺是知音。", 
      "一笑歌邊醉醒。"
    ], 
    "rhythmic": "西江月"
  }, 
  {
    "author": "高觀國", 
    "paragraphs": [
      "天外青鸞，幾時常向人間住。", 
      "斷歌零舞。", 
      "月上桐陰暮。", 
      "憔悴潘郎，不解爲花主。", 
      "知何處。", 
      "夢雲愁雨。", 
      "怕向西樓去。"
    ], 
    "rhythmic": "點絳脣"
  }, 
  {
    "author": "高觀國", 
    "paragraphs": [
      "釣月蓬閒，載詩卻向旗亭醉。", 
      "翠蒲陰外。", 
      "莫放雙鷗起。", 
      "水佩仙裳，酒落煙雲意。", 
      "來相試。", 
      "玉綃新制。", 
      "要寫蓬壺記。"
    ], 
    "rhythmic": "點絳脣"
  }, 
  {
    "author": "高觀國", 
    "paragraphs": [
      "水減堤痕，秋生屐齒。", 
      "瘦筇喚起登高意。", 
      "翠煙微冷夢淒涼，黃花香晚人憔悴。", 
      "懷古風流，悲秋情味。", 
      "紫萸勸入旗亭醉。", 
      "玉人相見說新愁，可憐又溼西風淚。"
    ], 
    "rhythmic": "踏莎行"
  }, 
  {
    "author": "高觀國", 
    "paragraphs": [
      "花染煙香，柳搖風翠。", 
      "春工寫出清明意。", 
      "翠灣還趁畫船開，粉牆到處驕驄系。", 
      "歌喚紅裙，酒招青旆。", 
      "吟情又許春風醉。", 
      "何妨日日爛芳遊，今宵先向西城睡。"
    ], 
    "rhythmic": "踏莎行"
  }, 
  {
    "author": "高觀國", 
    "paragraphs": [
      "碧梧偷戀小窗陰。", 
      "恨芭蕉、不展寸心。", 
      "暗語近、陽臺遠，奈秋宵、砧斷漏沈。", 
      "月明欲教吹簫去。", 
      "隔驂鸞、空留怨音。", 
      "從此是、天涯阻，這一場、愁夢更深。"
    ], 
    "rhythmic": "戀繡衾"
  }, 
  {
    "author": "高觀國", 
    "paragraphs": [
      "捲簾日日恨春陰。", 
      "寒食新晴。", 
      "馬蹄只向南山去，長橋愛、花柳多情。", 
      "紅外風嬌日暖，翠邊水秀山明。", 
      "杜郎歌酒過平生。", 
      "到處蓬瀛。", 
      "醉魂不入重城晚，濃歡寄、桃葉桃根。", 
      "繡被嫩寒清曉，鶯聲喚醒春酲。"
    ], 
    "rhythmic": "風入松"
  }, 
  {
    "author": "高觀國", 
    "paragraphs": [
      "粉嬌曾隔翠簾看。", 
      "橫玉聲寒。", 
      "夜深不管柔荑冷，櫻朱度、香噴雲鬟。", 
      "霜月搖搖吹落，梅花簌簌驚殘。", 
      "蕭郎且放鳳簫閒。", 
      "何處驂鸞。", 
      "靜聽三弄霓裳罷，魂飛斷、愁裏關山。", 
      "三十六宮天近，念奴卻在人間。"
    ], 
    "rhythmic": "風入松"
  }, 
  {
    "author": "高觀國", 
    "paragraphs": [
      "直柱倚冰弦。", 
      "曾見胡兒馬上彈。", 
      "卻笑琵琶風韻古，濺濺。", 
      "想像湘妃水一簾。", 
      "塞恨曲中傳。", 
      "兩摺琴絲費玉纖。", 
      "不似江南風月好，厭厭。", 
      "拍手齊看舞袖邊。"
    ], 
    "rhythmic": "南鄉子"
  }, 
  {
    "author": "高觀國", 
    "paragraphs": [
      "輕痕淺暈。", 
      "偷染春風面。", 
      "恰似西施影兒現。", 
      "擬新妝、臨檻一段天真，閒態度，長恁香嬌玉軟。", 
      "從今懷袖裏，不暫相離，似笑如顰任舒捲。", 
      "顧芳容不老，只似如今，嬌不語、無奈情深意遠。", 
      "便雨隔雲疏暫分攜，也時展丹青，見伊一見。"
    ], 
    "rhythmic": "洞仙歌"
  }, 
  {
    "author": "高觀國", 
    "paragraphs": [
      "翠拂晴波，煙垂古岸，灞橋春色。", 
      "斜帶鴉啼，亂縈鶯夢，愁絲如織。", 
      "爲憐張緒風流，正瘦損、宮腰褪碧。", 
      "綻綰同心，留連不住，天涯行客。"
    ], 
    "rhythmic": "柳梢青"
  }, 
  {
    "author": "高觀國", 
    "paragraphs": [
      "春風吹碧，春雲映綠，曉夢入芳裀。", 
      "軟襯飛花，遠連流水，一望隔香塵。", 
      "萋萋多少江南恨，翻憶翠羅裙。", 
      "冷落閒門，悽迷古道，煙雨正愁人。"
    ], 
    "rhythmic": "少年遊"
  }, 
  {
    "author": "高觀國", 
    "paragraphs": [
      "西樓楊柳未勝煙。", 
      "寒峭落梅天。", 
      "東風渡頭波晚，一棹木蘭船。", 
      "花態度，酒因緣。", 
      "只春憐。", 
      "屏開山翠，雨怯雲嬌，盡付愁邊。"
    ], 
    "rhythmic": "訴衷情"
  }, 
  {
    "author": "高觀國", 
    "paragraphs": [
      "翦水天風吹醉醒。", 
      "高樓外、凍雲愁凝。", 
      "袖口香寒，歌喉春暖，不管雁邊寒緊。", 
      "瓊屑瑤花飛碎影。", 
      "應須待、玉田千頃。", 
      "小約梅英，教吟柳絮，春在繡紅鴛錦。"
    ], 
    "rhythmic": "夜行船"
  }, 
  {
    "author": "高觀國", 
    "paragraphs": [
      "擊碎空明，滄浪晚、棹歌飛入。", 
      "西山外、紫霞吹斷，赤塵無跡。", 
      "飛上冰輪涼世界，喚回天籟清肌骨。", 
      "看驪珠、影墮冷光斜，蛟龍窟。", 
      "長嘯外，綸巾側。", 
      "輕露下，纖絺溼。", 
      "聽洞簫聲在，臥虹陰北。", 
      "十萬江妃留醉夢，二三沙鳥驚吟魄。", 
      "任天河、落盡玉杯空，東方白。"
    ], 
    "rhythmic": "滿江紅"
  }, 
  {
    "author": "高觀國", 
    "paragraphs": [
      "萬巖靈秀，拱崇臺飛觀，憑陵千尺。", 
      "清磬一聲簾幕冷，無復宮娃消息。", 
      "響屜廊空，採香徑古，塵土成遺蹟。", 
      "石閒鬆老，斷雲空鎖愁寂。", 
      "專寵誰比輕顰，楚腰吳豔，一笑無顏色。", 
      "風月荒涼羅綺夢，輸與扁舟歸客。", 
      "舞闋歌殘，國傾人去，青草埋香骨。", 
      "五湖波淼，遠空依舊涵碧。"
    ], 
    "rhythmic": "酹江月・念奴嬌"
  }, 
  {
    "author": "高觀國", 
    "paragraphs": [
      "煙墅暝。", 
      "隔斷仙源芳徑。", 
      "雨歇花梢魂未醒。", 
      "溼紅如有恨。", 
      "別後香車誰整。", 
      "怪得畫橋春靜。", 
      "碧漲平湖三十頃。", 
      "歸云何處問。"
    ], 
    "rhythmic": "謁金門"
  }, 
  {
    "author": "高觀國", 
    "paragraphs": [
      "斷霞低映，小橋流水，一川平遠。", 
      "柳影人家起炊煙，彷佛似、江南岸。", 
      "馬上東風吹醉面。", 
      "問此情誰管。", 
      "花裏清歌酒邊情，問何日、重相見。"
    ], 
    "rhythmic": "留春令"
  }, 
  {
    "author": "高觀國", 
    "paragraphs": [
      "粉綃輕試，綠裙微褪，吳姬嬌小。", 
      "一點清香著芳魂，便添起、春懷抱。", 
      "玉臉窺人舒淺笑。", 
      "寄此情天渺。", 
      "酒醒羅浮角聲寒，正月掛、南枝曉。"
    ], 
    "rhythmic": "留春令"
  }, 
  {
    "author": "高觀國", 
    "paragraphs": [
      "玉清冰瘦，洗妝初見，春風頭面。", 
      "等得黃昏月溪寒，愛顧影、臨清淺。", 
      "歷盡冰霜空羞怨。", 
      "怨粉香消減。", 
      "江北江南舊情多，奈笛裏、關山遠。"
    ], 
    "rhythmic": "留春令"
  }, 
  {
    "author": "高觀國", 
    "paragraphs": [
      "玉妃春醉，夜寒吹墮，江南風月。", 
      "一自情留館娃宮，在竹外、尤清絕。", 
      "貪睡開遲風韻別。", 
      "向杏花休說。", 
      "角冷黃昏豔歌殘，怕驚落、燕脂雪。"
    ], 
    "rhythmic": "留春令"
  }, 
  {
    "author": "高觀國", 
    "paragraphs": [
      "玉肌輕襯碧霞衣。", 
      "似爭駕、翠鸞飛。", 
      "羞問武陵溪，笑女伴、東風醉時。", 
      "不飄紅雨，不貪青子，冷澹卻相宜。", 
      "春晚涌金池，問一片、將愁寄誰。"
    ], 
    "rhythmic": "太常引"
  }, 
  {
    "author": "高觀國", 
    "paragraphs": [
      "啼魄一天涯。", 
      "怨入芳華。", 
      "可憐零血染煙霞。", 
      "記得西風秋露冷，曾浼司花。", 
      "明月滿窗紗。", 
      "倦客思家。", 
      "故宮春事與愁賒。", 
      "冉冉斷魂招不得，翠冷紅斜。"
    ], 
    "rhythmic": "浪淘沙"
  }, 
  {
    "author": "高觀國", 
    "paragraphs": [
      "仙子奇容。", 
      "是名花第一，美佔春風。", 
      "煙香籠淺翠，露靚浥芳紅。", 
      "憐舞燕，惜驚鴻。", 
      "想獨步吳宮。", 
      "料認得、嬌雲媚雨，來自巫峯。", 
      "風流正與歡濃。", 
      "羨高樓並倚，曲影闌東。", 
      "燭搖留醉枕，塵墜戀歌鐘。", 
      "三弄笛，五花驄。", 
      "莫行樂匆匆。", 
      "但看取、天長地久，笑語相逢。"
    ], 
    "rhythmic": "意難忘"
  }, 
  {
    "author": "高觀國", 
    "paragraphs": [
      "旆拂西風，客應星漢，行參玉節徵鞍。", 
      "緩帶輕裘，爭看盛世衣冠。", 
      "吟倦西湖風月，去看北塞關山，過離宮禾黍，故壘煙塵，有淚應彈。", 
      "文章俊偉，穎露囊錐，名動萬里呼韓。", 
      "知素有、平戎手段，小試何難。", 
      "情寄吳梅香冷，夢隨隴雁霜寒。", 
      "立勳未晚，歸來依舊，酒社詩壇。"
    ], 
    "rhythmic": "雨中花・夜行船", 
    "tags": [
      "西湖"
    ]
  }, 
  {
    "author": "高觀國", 
    "paragraphs": [
      "楚峯翠冷，吳波煙遠，吹袂萬里西風。", 
      "關河迥隔新愁外，遙憐倦客音塵，未見徵鴻。", 
      "雨帽風巾歸夢杳，想吟思、吹入飛蓬。", 
      "料恨滿、幽苑離宮。", 
      "正愁黯文通。", 
      "秋濃。", 
      "新霜初試，重陽催近，醉紅偷染江楓。", 
      "瘦筇相伴，舊遊回首，吹帽知與誰同。", 
      "想萸囊酒盞，暫時冷落菊花叢。", 
      "兩凝佇，壯懷立盡，微雲斜照中。"
    ], 
    "rhythmic": "八歸"
  }, 
  {
    "author": "高觀國", 
    "paragraphs": [
      "一枝蒼玉冷。", 
      "愛露節霜根，從來孤勁。", 
      "提攜遠塵境。", 
      "自清臞骨力，歲寒心性。", 
      "登臨助興。", 
      "甚偏與，芒鞋相稱。", 
      "笑葛洪、陂外騰飛，渺渺水閒煙迥。", 
      "尋勝。", 
      "撥開林影，斫破苔痕，緩支幽徑。", 
      "分雲度嶺。", 
      "待隨處、問梅信。", 
      "任香挑村醑，寒拖夜月，識盡江山好景。", 
      "扣禪關拗折，歸來萬緣自靜。"
    ], 
    "rhythmic": "瑞鶴仙"
  }, 
  {
    "author": "魏了翁", 
    "paragraphs": [
      "又見王正班玉瑞。", 
      "霽月光風，恰與元宵際。", 
      "橫玉一聲天似水。", 
      "陽春到處皆生意。", 
      "十載奔馳今我裏。", 
      "昔□元非，未信今皆是。", 
      "風月惺惺人自醉。", 
      "卻將醉眼看榮悴。"
    ], 
    "rhythmic": "蝶戀花"
  }, 
  {
    "author": "魏了翁", 
    "paragraphs": [
      "江水自石紐，灌口怒騰輝。", 
      "便如黑水北出，迤邐到三危。", 
      "百尺長虹夭矯，兩岸蒼龍偃蹇，翠碧互因依。", 
      "古樹百夫長，修竹萬竿旗。", 
      "畫堂開，風與月，巧相隨。", 
      "史君領客行樂，旌纛立披披。", 
      "慨想二江遺蹟，更起三閭忠憤，此日最爲宜。", 
      "推本美功意，禹甸六章詩。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "輕露淪殘暑，蟾影插高寒。", 
      "團團只似前夕，持向老萊看。", 
      "九帙元開父算，六甲更逢兒換，梧竹擁檀欒。", 
      "都把方寸地，散作萬雲煙。", 
      "錦邊城，雲間戌，雪中山。", 
      "風流老監在此，憂顧賴渠寬。", 
      "天上玉顏合笑，堂上酡顏如酒，家國兩平安。", 
      "又恐玉川子，茗碗送飛翰。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "風露浸秋色，煙雨媚湖弦。", 
      "旌旗十里小隊，擬約醮壇仙。", 
      "身在黃旗朱邸，名在玉皇香案，底事個人傳。", 
      "正恐未免耳，驚攪日高眠。", 
      "虎分符，龍握節，鹿御轓。", 
      "於君本亦餘事，所樂不存焉。", 
      "一點春風和氣，無限藍田種子，渺渺玉生煙。", 
      "富貴誰不肯，借問此何緣。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "萬里蜀山險，難似上青天。", 
      "誰知間有，人心之險甚山川。", 
      "賴得皇華星使，滿載春風和氣，來自鑑湖邊。", 
      "要識方寸地，四十萬雲煙。", 
      "佩瓏璁，冠昱熗，組蟬聯。", 
      "眼前富貴餘事，所樂不存焉。", 
      "聞道漢家子政，博考蘭臺載籍，胸次著千年。", 
      "會有太一老，同結海山緣。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "萬人遮道，撥不斷、爭挽房湖逐客。", 
      "臣罪既盈應九死，全荷君王矜惻。", 
      "況是當年，曾將愚技，十字街頭立。", 
      "恩波浩蕩，孤忠未報涓滴。", 
      "世事應若穿楊，一弦不到，前發皆虛的。", 
      "自判此生元有分，不管筮違龜食。", 
      "靴帽叢中，漁樵席上，無入非吾得。", 
      "倚湖一笑，夜深羣動皆息。"
    ], 
    "rhythmic": "念奴嬌"
  }, 
  {
    "author": "魏了翁", 
    "paragraphs": [
      "九十秋光三十八，新居初度稱觴。", 
      "青衫彩服列郎娘。", 
      "孫枝無處著，猶欠兩東牀。", 
      "盡是當年親手種，如今滿院芬芳。", 
      "只憑方寸答蒼蒼。", 
      "箇中無盡藏，誰弱又誰強。"
    ], 
    "rhythmic": "臨江仙"
  }, 
  {
    "author": "魏了翁", 
    "paragraphs": [
      "細雨斜風驅曉瘴，綽開坦坦長途。", 
      "膏車秣馬問程初。", 
      "梅梢迎候騎，雁影度平蕪。", 
      "行己不論官小大，窮探不間精粗。", 
      "只從厚處作規模。", 
      "簡編迂事業，屋漏拙功夫。"
    ], 
    "rhythmic": "臨江仙"
  }, 
  {
    "author": "魏了翁", 
    "paragraphs": [
      "三峽打頭風，吹回荊步。", 
      "坎止流行謾隨遇。", 
      "須臾風靜，重踏西來舊武。", 
      "世間憂喜地，分明覷。", 
      "喜事雖新，憂端依舊，徒爲岷峨且歡舞。", 
      "陰雲掩映，天末扣閽無路。", 
      "一鞭歸去也，鷗爲侶。"
    ], 
    "rhythmic": "感皇恩"
  }, 
  {
    "author": "魏了翁", 
    "paragraphs": [
      "闌風長雨連霄，昨朝晴色隨軒驟。", 
      "鬆聲花氣，江煙浦樹，如相迎候。", 
      "山送青來，僧隨麥去，山爲吾有。", 
      "更搘筇直上，薜蘿深處，雲垂幄、蘚成甃。", 
      "未至相如獨後。", 
      "對山尊、勸酬多又。", 
      "記曾犯雪，重來已是，綠肥紅瘦。", 
      "好語時聞，憂端未歇，倚風搔首。", 
      "謾持觴自慰，冰山安在，此山如舊。"
    ], 
    "rhythmic": "水龍吟"
  }, 
  {
    "author": "魏了翁", 
    "paragraphs": [
      "玉質金相，長自守、間庭暗室。", 
      "對黃昏月冷，朦朧霧浥。", 
      "知我者希常我貴，於人不即而人即。", 
      "彼云云、謾自怨靈均，傷蘭植。", 
      "鶗鴂亂，春芳寂。", 
      "絡緯叫，池英摘。", 
      "惟國香耐久，素秋同德。", 
      "既向靜中觀性分，偏於發處知生色。", 
      "待到頭、聲臭兩無時，真聞識。"
    ], 
    "rhythmic": "滿江紅"
  }, 
  {
    "author": "魏了翁", 
    "paragraphs": [
      "世界要扶助，人物載耆英。", 
      "茫茫四海，誰識今代有寵臣。", 
      "萬頃青湖佳氣，一片紫岩心事，天付與斯人。", 
      "聳聳鐵冠吏，表表白雲卿。", 
      "海沮漳，城漢郢，宅峨岷。", 
      "規摹妙處，胸次納納幾滄瀛。", 
      "未說令公二紀，先看武公百歲，年與學俱新。", 
      "星弁百僚準，天宇四時春。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "萬里載浮名。", 
      "憶昔從容下帝京。", 
      "冉冉七年如昨夢，分明。", 
      "贏得存存夜氣清。", 
      "誰使濫專城。", 
      "有罪當誅尚薄刑。", 
      "細數當時同省士，皆卿。", 
      "落落韶陽獨九齡。"
    ], 
    "rhythmic": "南鄉子"
  }, 
  {
    "author": "魏了翁", 
    "paragraphs": [
      "冬至子之半，玉管罅微陽。", 
      "壺中別有天地，轉覺日增長。", 
      "一樣金章紫服，一樣朱顏綠髮，翁季儼相望。", 
      "翁是修何行，未已且方將。", 
      "玉生煙，蘭競秀，彩成行。", 
      "翁無他智，只把一念答蒼蒼。", 
      "今日列城桃李，他日八荒雨露，都是乃翁莊。", 
      "要數義方訓，不說竇家郎。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "尚憶去年稱壽日，綵衣猶帶天香。", 
      "今年還見雁成行。", 
      "兩頭娘子拜，笑領伯仁觴。", 
      "知是幾年培植底，如今滿院芬芳。", 
      "只憑方寸答蒼蒼。", 
      "春風來不斷，點綴豔陽妝。"
    ], 
    "rhythmic": "臨江仙"
  }, 
  {
    "author": "魏了翁", 
    "paragraphs": [
      "曾向君王說，臣願守嘉州。", 
      "風流別乘初屆，元在越王樓。", 
      "湖上龜魚何事，橋上雁犀誰使，爭挽海山舟。", 
      "便遣舊姻婭，解後作斯遊。", 
      "晚風清，初暑漲，暮雲收。", 
      "公堂高會，恍疑仙女下羅浮。", 
      "好是中郎有女，況是史君有婦，同對藕花洲。", 
      "擬把鶴山月，換卻鑑湖秋。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "腰著萬釘犀玉誇，肘垂斗大金章。", 
      "非關性分總尋常。", 
      "要知真樂處，彩服鬢毛蒼。", 
      "浩蕩春風生玉樹，蒸成滿院芬芳。", 
      "斗城無處著韶光。", 
      "會歸天上去，長捧伯仁觴。"
    ], 
    "rhythmic": "臨江仙"
  }, 
  {
    "author": "魏了翁", 
    "paragraphs": [
      "有匪碧巖使，滿腹鑑湖秋。", 
      "不居上界官府，來作散仙遊。", 
      "長佩高冠人偉，組練錦袍官貴，清獻舊風流。", 
      "杓柄長多少，洗盡蜀民愁。", 
      "鵕鸃冠，貂尾案，鷺鷥輈。", 
      "時來正恐不免，留滯劍南州。", 
      "簾卷西州風雨，庭佇百城歌鼓，桃李翠雲綢。", 
      "誰謂蜀山遠，只在殿山頭。"
    ], 
    "rhythmic": "水調歌頭"
  }, 
  {
    "author": "魏了翁", 
    "paragraphs": [
      "家住峨山趾。", 
      "暑風輕、雙泉漱玉，五坡攢翠。", 
      "坡上主人歸無計。", 
      "夢泛滄波清泚。", 
      "曾拜奏、前旒十二。", 
      "願上皇華將親去，及翁兒、未老相扶曳。", 
      "乘款段，過閭里。", 
      "璽書未報人相謂。", 
      "倚西風、胡塵漲野，隱憂如蝟。", 
      "就似東門賢父子，祗恐榮親猶未。", 
      "待洗盡、岷峨憔悴。", 
      "便把手中長杓柄，爲八荒，更作無邊施。", 
      "卻上表，乞歸侍。"
    ], 
    "rhythmic": "賀新郎"
  }, 
  {
    "author": "魏了翁", 
    "paragraphs": [
      "十載交盟可重尋。", 
      "剩於棠茇細論心。", 
      "雲障晚日供秋思，風遞荷書作晚陰。", 
      "紆勝引，豁塵襟。", 
      "未須紫馬去駸駸。", 
      "玻璃無計留君住，但乞天公三日霖。"
    ], 
    "rhythmic": "鷓鴣天"
  }, 
  {
    "author": "吳文英", 
    "paragraphs": [
      "茂苑、共鶯花醉吟，歲華如許。", 
      "江湖夜雨。", 
      "傳書問、雁多幽阻。", 
      "清溪上，慣來往扁舟、輕如羽。", 
      "到興懶歸來，玉冷耕雲圃。", 
      "按瓊簫，賦金縷。", 
      "回首詞場，動地聲名，春雷初啓戶。", 
      "枕水臥漱石，數間屋，梅一塢。", 
      "待共結、良朋侶。", 
      "載清尊、隨花追野步。", 
      "要未若城南，分取溪隈住。", 
      "晝長看柳舞。"
    ], 
    "rhythmic": "倒犯"
  }, 
  {
    "author": "吳文英", 
    "paragraphs": [
      "翦橫枝，清溪分影，修然空鏡曉。", 
      "小窗春到。", 
      "憐夜冷孀娥，相伴孤照。", 
      "古苔淚鎖霜千點，蒼華人共老。", 
      "料淺雪、黃昏驛路，飛香遺凍草。", 
      "行雲夢中認瓊娘，冰肌瘦，窈窕風前纖縞。", 
      "殘醉醒，屏山外、翠禽聲小。", 
      "寒泉貯、紺壺漸暖，年事對、青燈驚換了。", 
      "但恐舞、一簾胡蝶，玉龍吹又杳。"
    ], 
    "rhythmic": "花犯"
  }, 
  {
    "author": "吳文英", 
    "paragraphs": [
      "小娉婷，清鉛素靨，蜂黃暗偷暈。", 
      "翠翹敧鬢。", 
      "昨夜冷中庭，月下相認。", 
      "睡濃更苦悽風緊。", 
      "驚迴心未穩。", 
      "送曉色、一壺蔥蒨，才知花夢準。", 
      "湘娥化作此幽芳，凌波路，古岸雲沙遺恨。", 
      "臨砌影，寒香亂、凍梅藏韻。", 
      "薰爐畔、旋移傍枕，還又見、玉人垂紺鬒。", 
      "料喚賞、清華池館，臺杯須滿引。"
    ], 
    "rhythmic": "花犯", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "北斗秋橫雲髻影。", 
      "鶯羽衣輕，腰減青絲剩。", 
      "一曲遊仙聞玉磬。", 
      "月華深院人初定。", 
      "十二闌干和笑憑。", 
      "風露生寒，人在蓮花頂。", 
      "睡重不知殘酒醒。", 
      "紅簾幾度啼鴉暝。"
    ], 
    "rhythmic": "蝶戀花"
  }, 
  {
    "author": "吳文英", 
    "paragraphs": [
      "明月枝頭香滿路。", 
      "幾日西風，落盡花如雨。", 
      "倒照秦眉天鏡古。", 
      "秋明白鷺雙飛處。", 
      "自摘霜蔥宜薦俎。", 
      "可惜重陽，不把黃花與。", 
      "帽墮笑憑纖手取。", 
      "清歌莫送秋聲去。"
    ], 
    "rhythmic": "蝶戀花"
  }, 
  {
    "author": "吳文英", 
    "paragraphs": [
      "新夢遊仙駕紫鴻。", 
      "數家燈火灞橋東。", 
      "吹簫樓外凍雲重。", 
      "石瘦溪根船宿處，月斜梅影曉寒中。", 
      "玉人無力倚東風。"
    ], 
    "rhythmic": "浣溪沙"
  }, 
  {
    "author": "吳文英", 
    "paragraphs": [
      "冰骨清寒瘦一枝。", 
      "玉人初上木蘭時。", 
      "懶妝斜立澹春姿。", 
      "月落溪窮清影在，日長春去畫簾垂。", 
      "五湖水色掩西施。"
    ], 
    "rhythmic": "浣溪沙"
  }, 
  {
    "author": "吳文英", 
    "paragraphs": [
      "千蓋籠花鬥勝春。", 
      "東風無力掃香塵。", 
      "盡沿高閣步紅雲。", 
      "閒裏暗牽經歲恨，街頭多認舊年人。", 
      "晚鐘催散又黃昏。"
    ], 
    "rhythmic": "浣溪沙"
  }, 
  {
    "author": "吳文英", 
    "paragraphs": [
      "蝶粉蜂黃大小喬。", 
      "中庭寒盡雪微銷。", 
      "一般清瘦各無聊。", 
      "窗下和香封遠訊，牆頭飛玉怨鄰簫。", 
      "夜來風雨洗春嬌。"
    ], 
    "rhythmic": "浣溪沙"
  }, 
  {
    "author": "吳文英", 
    "paragraphs": [
      "門隔花深夢舊遊。", 
      "夕陽無語燕歸愁。", 
      "玉纖香動小簾鉤。", 
      "落絮無聲春墮淚，行雲有影月含羞。", 
      "東風臨夜冷於秋。"
    ], 
    "rhythmic": "浣溪沙", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "波面銅花冷不收。", 
      "玉人垂釣理纖鉤。", 
      "月明池閣夜來秋。", 
      "江燕話歸成曉別，水花紅減似春休。", 
      "西風梧井葉先愁。"
    ], 
    "rhythmic": "浣溪沙", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "門巷深深小畫樓。", 
      "闌干曾識憑春愁。", 
      "新蓬遮卻繡鴛遊。", 
      "桃觀日斜香掩戶，蘋溪風起水東流。", 
      "紫萸玉腕又逢秋。"
    ], 
    "rhythmic": "浣溪沙"
  }, 
  {
    "author": "吳文英", 
    "paragraphs": [
      "曲角深簾隱洞房。", 
      "正嫌玉骨易愁黃。", 
      "好花偏佔一秋香。", 
      "夜氣清時初傍枕，曉光分處未開窗。", 
      "可憐人似月中孀。"
    ], 
    "rhythmic": "浣溪沙"
  }, 
  {
    "author": "吳文英", 
    "paragraphs": [
      "茸茸狸帽遮梅額。", 
      "金蟬羅翦胡衫窄。", 
      "乘肩爭看小腰身，倦態強隨閒鼓笛。", 
      "問稱家住城東陌。", 
      "欲買千金應不惜。", 
      "歸來困頓殢春眠，猶夢婆娑斜趁拍。"
    ], 
    "rhythmic": "玉樓春"
  }, 
  {
    "author": "吳文英", 
    "paragraphs": [
      "華堂夜宴連清曉。", 
      "醉裏笙歌雲窈嫋。", 
      "釀來千日酒初嘗，過卻重陽秋更好。", 
      "阿兒早晚成名了。", 
      "玉樹階前春滿抱。", 
      "天邊金鏡不須磨，長與妝樓懸晚照。"
    ], 
    "rhythmic": "玉樓春"
  }, 
  {
    "author": "吳文英", 
    "paragraphs": [
      "推枕南窗，揀花寒入單紗淺。", 
      "雨簾不卷。", 
      "空礙調雛燕。", 
      "一握柔蔥，香染榴巾汗。", 
      "音塵斷。", 
      "畫羅閒扇。", 
      "山色天涯遠。"
    ], 
    "rhythmic": "點絳脣"
  }, 
  {
    "author": "吳文英", 
    "paragraphs": [
      "時霎清明，載花不過西園路。", 
      "嫩陰綠樹。", 
      "正是春留處。", 
      "燕子重來，往事東流去。", 
      "征衫貯。", 
      "舊寒一縷。", 
      "淚溼風簾絮。"
    ], 
    "rhythmic": "點絳脣"
  }, 
  {
    "author": "吳文英", 
    "paragraphs": [
      "卷盡愁雲，素娥臨夜新梳洗。", 
      "暗塵不起。", 
      "酥潤凌波地。", 
      "輦路重來，彷彿燈前事。", 
      "情如水。", 
      "小樓薰被。", 
      "春夢笙歌裏。"
    ], 
    "rhythmic": "點絳脣", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "寶月驚塵墮曉。", 
      "愁鎖空枝斜照。", 
      "古苔幾點露螢小。", 
      "銷減秋光旋少。", 
      "佩丸尚憶春酥嫋。", 
      "故人老。", 
      "斷香忍和淚痕掃。", 
      "魂返東籬夢窅。"
    ], 
    "rhythmic": "秋蕊香"
  }, 
  {
    "author": "吳文英", 
    "paragraphs": [
      "懶浴新涼睡早。", 
      "雪靨酒紅微笑。", 
      "倚樓起把繡針小。", 
      "月冷波光夢覺。", 
      "怕聞井葉西風到。", 
      "恨多少。", 
      "粉河不語墮秋曉。", 
      "雲雨人間未了。"
    ], 
    "rhythmic": "秋蕊香"
  }, 
  {
    "author": "吳文英", 
    "paragraphs": [
      "陰陰綠潤暗啼鴉。", 
      "陌上斷香車。", 
      "紅雲深處春在，飛出建章花。", 
      "春此去，那天涯。", 
      "幾煙沙。", 
      "忍教芳草，狼藉斜陽，人未歸家。"
    ], 
    "rhythmic": "訴衷情"
  }, 
  {
    "author": "吳文英", 
    "paragraphs": [
      "柳腰空舞翠裙煙。", 
      "盡日不成眠。", 
      "花塵浪卷清晝，漸變晚陰天。", 
      "吳社水，系遊船。", 
      "又經年。", 
      "東風不管，燕子初來，一夜春寒。"
    ], 
    "rhythmic": "訴衷情"
  }, 
  {
    "author": "吳文英", 
    "paragraphs": [
      "片雲載雨過江鷗。", 
      "水色澹汀洲。", 
      "小蓮玉慘紅怨，翠被又經秋。", 
      "涼意思，到南樓。", 
      "小簾鉤。", 
      "半窗燈暈，幾葉芭蕉，客夢牀頭。"
    ], 
    "rhythmic": "訴衷情"
  }, 
  {
    "author": "吳文英", 
    "paragraphs": [
      "西風吹鶴到人間。", 
      "涼月滿緱山。", 
      "銀河萬里秋浪，重載客槎還。", 
      "河漢女，巧雲鬟。", 
      "夜闌干。", 
      "釵頭新約，針眼嬌顰，樓上秋寒。"
    ], 
    "rhythmic": "訴衷情"
  }, 
  {
    "author": "吳文英", 
    "paragraphs": [
      "窗外捎溪雨響。", 
      "映窗裏、嚼花燈冷。", 
      "渾似瀟湘系孤艇。", 
      "見幽仙，步凌波，月邊影。", 
      "香苦欺寒勁。", 
      "牽夢繞、滄濤千頃。", 
      "夢覺新愁舊風景。", 
      "紺雲敧，玉搔斜，酒初醒。"
    ], 
    "rhythmic": "夜遊宮"
  }, 
  {
    "author": "吳文英", 
    "paragraphs": [
      "春語鶯迷翠柳，煙隔斷、晴波遠岫。", 
      "寒壓重簾幔拖繡。", 
      "袖爐香，倩東風，與吹透。", 
      "花訊催時候。", 
      "舊相思、偏供閒晝。", 
      "春澹情濃半中酒。", 
      "玉痕銷，似梅花，更清瘦。"
    ], 
    "rhythmic": "夜遊宮"
  }, 
  {
    "author": "吳文英", 
    "paragraphs": [
      "金丸一樹帶霜華。", 
      "銀臺搖豔霞。", 
      "燭陰樹影兩交加。", 
      "秋紗機上花。", 
      "飛醉筆，駐吟車。", 
      "香深小隱家。", 
      "明朝新夢付啼鴉。", 
      "歌闌月未斜。"
    ], 
    "rhythmic": "醉桃源・阮郎歸"
  }, 
  {
    "author": "吳文英", 
    "paragraphs": [
      "沙河塘上舊遊嬉。", 
      "盧郎年少時。", 
      "一聲長笛月中吹。", 
      "和雲和雁飛。", 
      "驚物換，嘆星移。", 
      "相看兩鬢絲。", 
      "斷腸吳苑草悽悽。", 
      "倚樓人未歸。"
    ], 
    "rhythmic": "醉桃源・阮郎歸"
  }, 
  {
    "author": "吳文英", 
    "paragraphs": [
      "青春花姊不同時。", 
      "淒涼生較遲。", 
      "豔妝臨水最相宜。", 
      "風來吹秀漪。", 
      "驚舊事，問長眉。", 
      "月明仙夢迴。", 
      "憑闌人但覺秋肥。", 
      "花愁人不知。"
    ], 
    "rhythmic": "醉桃源・阮郎歸"
  }, 
  {
    "author": "吳文英", 
    "paragraphs": [
      "翠陰濃合曉鶯堤。", 
      "春如日墜西。", 
      "畫圖新展遠山齊。", 
      "花深十二梯。", 
      "風絮晚，醉魂迷。", 
      "隔城聞馬嘶。", 
      "落紅微沁繡鴛泥。", 
      "鞦韆教放低。"
    ], 
    "rhythmic": "醉桃源・阮郎歸"
  }, 
  {
    "author": "吳文英", 
    "paragraphs": [
      "春在綠窗楊柳。", 
      "人與流鶯俱瘦。", 
      "眉底暮寒生，簾額時翻波皺。", 
      "風驟。", 
      "風驟。", 
      "花徑啼紅滿袖。"
    ], 
    "rhythmic": "如夢令"
  }, 
  {
    "author": "吳文英", 
    "paragraphs": [
      "鞦韆爭鬧粉牆。", 
      "閒看燕紫鶯黃。", 
      "啼到綠陰處，喚回浪子閒忙。", 
      "春光。", 
      "春光。", 
      "正是拾翠尋芳。"
    ], 
    "rhythmic": "如夢令"
  }, 
  {
    "author": "吳文英", 
    "paragraphs": [
      "衣白苧，雪面墮愁鬟。", 
      "不識朝雲行雨處，空隨春夢到人間。", 
      "留向畫圖看。", 
      "慵臨鏡，流水洗花顏。", 
      "自織蒼煙湘淚冷，誰撈明月海波寒。", 
      "天澹霧漫漫。"
    ], 
    "rhythmic": "望江南・憶江南"
  }, 
  {
    "author": "吳文英", 
    "paragraphs": [
      "松風遠，鶯燕靜幽坊。", 
      "妝褪宮梅人倦繡，夢迴春草日初長。", 
      "瓷碗試新湯。", 
      "笙歌斷，情與絮悠揚。", 
      "石乳飛時離鳳怨，玉纖分處露花香。", 
      "人去月侵廊。"
    ], 
    "rhythmic": "望江南・憶江南"
  }, 
  {
    "author": "吳文英", 
    "paragraphs": [
      "密約偷香□蹋青。", 
      "小車隨馬過南屏。", 
      "回首東風銷鬢影。", 
      "重省。", 
      "十年心事夜船燈。", 
      "離骨漸塵橋下水，到頭難滅景中情。", 
      "兩岸落花殘酒醒。", 
      "煙冷。", 
      "人家垂柳未清明。"
    ], 
    "rhythmic": "定風波"
  }, 
  {
    "author": "吳文英", 
    "paragraphs": [
      "疏桐翠井早驚秋。", 
      "葉葉雨聲愁。", 
      "燈前倦客老貂裘。", 
      "燕去柳邊樓。", 
      "吳宮寂寞空煙水，渾不認、舊採菱洲。", 
      "秋花旋結小盤虯。", 
      "蝶怨夜香留。"
    ], 
    "rhythmic": "月中行・月宮春"
  }, 
  {
    "author": "吳文英", 
    "paragraphs": [
      "背庭緣恐花羞墜。", 
      "心事遙山裏。", 
      "小簾愁卷月籠明。", 
      "一寸秋懷、禁得幾蛩聲。", 
      "井梧不放西風起。", 
      "供與離人睡。", 
      "夢和新月未圓時。", 
      "起看檐蛛結網、又尋思。"
    ], 
    "rhythmic": "虞美人"
  }, 
  {
    "author": "吳文英", 
    "paragraphs": [
      "落花夜雨辭寒食。", 
      "塵香明日城南陌。", 
      "玉靨溼斜紅。", 
      "淚痕千萬重。", 
      "傷春頭竟白。", 
      "來去春如客。", 
      "人瘦綠陰濃。", 
      "日長簾影中。"
    ], 
    "rhythmic": "菩薩蠻"
  }, 
  {
    "author": "吳文英", 
    "paragraphs": [
      "綠波碧草長堤色。", 
      "東風不管春狼藉。", 
      "魚沫細痕圓。", 
      "燕泥花唾乾。", 
      "無情牽怨抑。", 
      "畫舸紅樓側。", 
      "斜日起憑闌。", 
      "垂楊舞曉寒。"
    ], 
    "rhythmic": "菩薩蠻"
  }, 
  {
    "author": "吳文英", 
    "paragraphs": [
      "湖上芙蓉早。", 
      "向北山、山深霧冷，更看花好。", 
      "流水茫茫城下夢，空指遊仙路杳。", 
      "笑蘿障、雲屏親到。", 
      "雪玉肌膚春溫夜，飲湖光、山淥成花貌。", 
      "臨澗水，弄清照。", 
      "著愁不盡宮眉小。", 
      "聽一聲、相思曲裏，賦情多少。", 
      "紅日闌干鴛鴦枕，那枉裙腰褪了。", 
      "算誰識、垂楊秋嫋。", 
      "不是秦樓無緣分，點吳霜、羞帶簪花帽。", 
      "但殢酒，任天曉。"
    ], 
    "rhythmic": "賀新郎"
  }, 
  {
    "author": "吳文英", 
    "paragraphs": [
      "浪影龜紋皺。", 
      "蘸平煙、青紅半溼，枕溪窗牖。", 
      "千尺晴霞慵臥水，萬疊羅屏擁繡。", 
      "漫幾度、吳船回首。", 
      "歸雁五湖應不到，問蒼茫、釣雪人知否。", 
      "樵唱杳，度深秀。", 
      "重來趁得花時候。", 
      "記留連、空山夜雨，短亭春酒。", 
      "桃李新栽成蹊處，盡是行人去後。", 
      "但東閣、官梅清瘦。", 
      "欸乃一聲山水綠，燕無言、風定垂簾晝。", 
      "寒正悄，嚲吟袖。"
    ], 
    "rhythmic": "賀新郎"
  }, 
  {
    "author": "吳文英", 
    "paragraphs": [
      "江頭何處帶春歸。", 
      "玉川迷。", 
      "路東西。", 
      "一雁不飛、雪壓凍雲低。", 
      "十里黃昏成曉色，竹根籬。", 
      "分流水、過翠微。", 
      "帶書傍月自鋤畦。", 
      "苦吟詩。", 
      "生鬢絲。", 
      "半黃煙雨，翠禽語、似說相思。", 
      "惆悵孤山、花盡草離離。", 
      "半幅寒香家住遠，小簾垂。", 
      "玉人誤、聽馬嘶。"
    ], 
    "rhythmic": "江城梅花引"
  }, 
  {
    "author": "吳文英", 
    "paragraphs": [
      "香霏泛酒，瘴花初洗玉壺冰。", 
      "西風乍入吳城。", 
      "吹徹玉笙何處，曾說董雙成。", 
      "奈司空經慣，未暢高情。", 
      "瑤臺幾層。", 
      "但夢繞、曲闌行。", 
      "空憶雙蟬□翠，寂寂秋聲。", 
      "堂空露涼，倩誰喚、行雲來洞庭。", 
      "團扇月、只隔煙屏。"
    ], 
    "rhythmic": "婆羅門引", 
    "tags": [
      "洞庭湖"
    ]
  }, 
  {
    "author": "吳文英", 
    "paragraphs": [
      "風漣亂翠，酒霏飄汗洗新妝。", 
      "幽情暗寄蓮房。", 
      "弄雪調冰重會，臨水暮追涼。", 
      "正碧雲不破，素月微行。", 
      "雙成夜笙，斷舊曲、解明璫。", 
      "別有紅嬌粉潤，初試霓裳。", 
      "分蓮調郎。", 
      "又拈惹、花茸碧唾香。", 
      "波暈切、一盼秋光。"
    ], 
    "rhythmic": "婆羅門引"
  }, 
  {
    "author": "吳文英", 
    "paragraphs": [
      "黯春陰，收燈後，寂寞幾簾戶。", 
      "一片花飛，人駕彩雲去。", 
      "應是蛛網金徽，拍天寒水，恨聲斷、孤鴻洛浦。", 
      "對君訴。", 
      "團扇輕委桃花，流紅爲誰賦。", 
      "□□□□，從今醉何處。", 
      "可憐憔悴文園，曲屏春到，斷腸句、落梅愁雨。"
    ], 
    "rhythmic": "祝英臺近"
  }, 
  {
    "author": "吳文英", 
    "paragraphs": [
      "問流花，尋夢草，雲暖翠微路。", 
      "錦雁峯前，淺約晝行處。", 
      "不教嘶馬飛春，一奩越境，那銷盡、紅吟綠賦。", 
      "送人去。", 
      "長絲初染柔黃，晴和曉煙舞。", 
      "心事偷佔，鶯漏漢宮語。", 
      "趁得羅蓋天香，歸來時候，共留取、玉闌春住。"
    ], 
    "rhythmic": "祝英臺近"
  }, 
  {
    "author": "吳文英", 
    "paragraphs": [
      "採幽香，巡古苑，竹冷翠微路。", 
      "鬥草溪根，沙印小蓮步。", 
      "自憐兩鬢清霜，一年寒食，又身在、雲山深處。", 
      "晝閒度。", 
      "因甚天也慳春，輕陰便成雨。", 
      "綠暗長亭，歸夢趁風絮。", 
      "有情花影闌干，鶯聲門徑，解留我、霎時凝佇。"
    ], 
    "rhythmic": "祝英臺近", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "晚雲開，朝雪霽，時節又燈市。", 
      "夜約遺香，南陌少年事。", 
      "笙簫一片紅雲，飛來海上，繡簾卷、緗桃春起。", 
      "舊遊地。", 
      "素蛾城闕年年，新妝趁羅綺。", 
      "玉練冰輪，無塵浣流水。", 
      "曉霞紅處啼鴉，良宵一夢，畫堂正、日長人睡。"
    ], 
    "rhythmic": "祝英臺近"
  }, 
  {
    "author": "吳文英", 
    "paragraphs": [
      "翦紅情，裁綠意，花信上釵股。", 
      "殘日東風，不放歲華去。", 
      "有人添燭西窗，不眠侵曉，笑聲轉、新年鶯語。", 
      "舊尊俎。", 
      "玉纖曾擘黃柑，柔香系幽素。", 
      "歸夢湖邊，還迷鏡中路。", 
      "可憐千點吳霜，寒銷不盡，又相對、落梅如雨。"
    ], 
    "rhythmic": "祝英臺近", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "流水曲塵，豔陽醅酒，畫舸遊情如霧。", 
      "笑拈芳草不知名，乍凌波、斷橋西堍。", 
      "垂楊漫舞。", 
      "總不解、將春繫住。", 
      "燕歸來，問彩繩纖手，如今何許。", 
      "歡盟誤。", 
      "一箭流光，又趁寒食去。", 
      "不堪衰鬢著飛花，傍綠陰、冷煙深樹。", 
      "玄都秀句。", 
      "記前度、劉郎曾賦。", 
      "最傷心、一片孤山細雨。"
    ], 
    "rhythmic": "西子妝慢・西子妝"
  }, 
  {
    "author": "吳文英", 
    "paragraphs": [
      "風響牙籤，雲寒古硯，芳銘猶在棠笏。", 
      "秋牀聽雨，妙謝庭、春早吟筆。", 
      "城市喧鳴轍。", 
      "清溪上、小山秀潔。", 
      "便向此。", 
      "搜鬆訪石，葺屋營花，紅塵遠避風月。", 
      "瞿塘路，隨漢節。", 
      "記羽扇綸巾，氣凌諸葛。", 
      "青天萬里，料漫憶、蓴絲鱸雪。", 
      "車馬從休歇。", 
      "榮華事、醉歌耳熟。", 
      "天與此翁，芳芷嘉名，紉蘭佩兮瓊玦。"
    ], 
    "rhythmic": "江南春・秋風清"
  }, 
  {
    "author": "吳文英", 
    "paragraphs": [
      "西風搖步綺。", 
      "記長堤驟過，紫騮十里。", 
      "斷橋南岸，人在晚霞外。", 
      "錦溫花共醉。", 
      "當時曾共秋被。", 
      "自別霓裳，應紅銷翠冷，霜枕正慵起。", 
      "慘澹西湖柳底。", 
      "搖盪秋魂，夜月歸環佩。", 
      "畫圖重展，驚忍舊梳洗。", 
      "去來雙翡翠。", 
      "難傳眼恨眉意。", 
      "夢斷瓊娘，仙雲深路杳，城影蘸流水。"
    ], 
    "rhythmic": "夢芙蓉", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "素弦一一起秋風。", 
      "寫柔情、都在春蔥。", 
      "徽外斷腸聲，霜霄暗落驚鴻。", 
      "低顰處、翦綠裁紅。", 
      "仙郎伴、新制還賡舊曲，映月簾櫳。", 
      "似名花並蒂，日日醉春濃。", 
      "吳中。", 
      "空傳有西子，應不解、換徵移宮。", 
      "蘭蕙滿襟懷，唾碧總噴花茸。", 
      "後堂深、想費春工。", 
      "客愁重、時聽蕉寒雨碎，淚溼瓊鍾。", 
      "恁風流也稱，金屋貯嬌慵。"
    ], 
    "rhythmic": "高山流水"
  }, 
  {
    "author": "吳文英", 
    "paragraphs": [
      "翠微路窄，醉晚風、憑誰爲整敧冠。", 
      "霜飽花腴，燭消人瘦，秋光作也都難。", 
      "病懷強寬。", 
      "恨雁聲、偏落歌前。", 
      "記年時、舊宿淒涼，暮煙秋雨野橋寒。", 
      "妝靨鬢英爭豔，度清商一曲，暗墜金蟬。", 
      "芳節多陰，蘭情稀會，晴暉稱拂吟箋。", 
      "更移畫船。", 
      "引佩環、邀下嬋娟。", 
      "算明朝、未了重陽，紫萸應耐看。"
    ], 
    "rhythmic": "霜花腴"
  }, 
  {
    "author": "吳文英", 
    "paragraphs": [
      "盤絲系腕，巧篆垂簪，玉隱紺紗睡覺。", 
      "銀瓶露井，彩箑雲窗，往事少年依約。", 
      "爲當時、曾寫榴裙，傷心紅綃褪萼。", 
      "黍夢光陰漸老，汀洲煙箬。", 
      "莫唱江南古調，怨抑難招，楚江沈魄。", 
      "薰風燕乳，暗雨梅黃，午鏡澡蘭簾幕。", 
      "念秦樓、也擬人歸，應翦菖浦自酌。", 
      "但悵望、一屢新蟾，隨人天角。"
    ], 
    "rhythmic": "澡蘭香", 
    "tags": [
      "宋詞三百首"
    ]
  }, 
  {
    "author": "吳文英", 
    "paragraphs": [
      "蝶夢迷清曉，萬里無家，歲晚貂裘敝。", 
      "載取琴書，長安閒看桃李。", 
      "爛繡錦、人海花場，任客燕、飄零誰記。", 
      "春風裏。", 
      "香泥九陌，文樑孤壘。", 
      "微吟怕有詩聲翳。", 
      "鏡慵看、但小樓獨依。", 
      "金屋千嬌，從他鴛暖秋被。", 
      "蕙帳移、煙雨孤山，待對影、落梅清泚。", 
      "終不似。", 
      "江上翠微流水。"
    ], 
    "rhythmic": "玉京謠"
  }, 
  {
    "author": "吳文英", 
    "paragraphs": [
      "九街頭，正軟塵潤酥，雪銷殘溜。", 
      "禊賞祗園，花豔雲陰籠晝。", 
      "層梯峭空麝散，擁凌波、縈翠袖。", 
      "嘆年端、連環轉，爛漫遊人如繡。", 
      "腸斷迴廊佇久。", 
      "便寫意濺波，傳愁蹙岫。", 
      "漸沒飄鴻，空惹閒情春瘦。", 
      "椒杯香乾醉醒，怕西窗、人散後。", 
      "暮寒深，遲迴處、自攀庭柳。"
    ], 
    "rhythmic": "探芳新"
  }, 
  {
    "author": "吳文英", 
    "paragraphs": [
      "萬丈巍臺，碧罘罳外，袞袞野馬游塵。", 
      "舊文書幾閣，昏朝醉暮，覆雨翻雲。", 
      "忽變清明，紫垣敕使下星辰。", 
      "經年事靜，公門如水，帝甸陽春。", 
      "長安父老相語，幾百年見此，獨駕冰輪。", 
      "又鳳鳴黃幕，玉霄平溯，鵲錦新恩。", 
      "畫省中書，半紅梅子薦鹽新。", 
      "歸來晚，待賡吟、殿閣南薰。"
    ], 
    "rhythmic": "鳳池吟"
  }, 
  {
    "author": "吳文英", 
    "paragraphs": [
      "縣花誰葺。", 
      "記滿庭燕麥，朱扉斜闔。", 
      "妙手作新，公館青紅曉雲溼。", 
      "天際疏星趁馬，簾晝隙、冰弦三疊。", 
      "盡換卻、吳水吳煙，桃李靚春靨。", 
      "風急。", 
      "送帆葉。", 
      "正雁水夜清，臥虹平帖。", 
      "軟紅路接。", 
      "塗粉闈深早催入。", 
      "懷暖天香宴果，花隊簇、輕軒銀蠟。", 
      "更問訊、湖上柳，兩堤翠匝。"
    ], 
    "rhythmic": "暗香"
  }, 
  {
    "author": "吳文英", 
    "paragraphs": [
      "佔春壓一。", 
      "卷峭寒萬里，平沙飛雪。", 
      "數點酥鈿，凌曉東風□吹裂。", 
      "獨曳橫梢瘦影，入廣平、裁冰詞筆。", 
      "記五湖、清夜推篷，臨水一痕月。", 
      "何遜揚州舊事，五更夢半醒，胡調吹徹。", 
      "若把南枝，圖入凌煙，香滿玉樓瓊闕。", 
      "相將初試紅鹽味，到煙雨、青黃時節。", 
      "想雁空、北落冬深，澹墨晚天雲闊。"
    ], 
    "rhythmic": "暗香疏影"
  }, 
  {
    "author": "吳文英", 
    "paragraphs": [
      "思生晚眺，岸烏紗平步，春雲層綠。", 
      "罨畫屏風開四面，各樣鶯花結束。", 
      "寒欲殘時，香無著處，千樹風前玉。", 
      "遊蜂飛過，隔牆疑是金谷。", 
      "偏稱晚色橫煙，愁凝峨髻，澹生綃裙幅。", 
      "縹緲孤山南畔路，相對花房竹屋。", 
      "溪足沙明，巖陰石秀，夢冷吟亭宿。", 
      "松風古澗，高調月夜清曲。"
    ], 
    "rhythmic": "念奴嬌"
  }, 
  {
    "author": "吳文英", 
    "paragraphs": [
      "鷺老秋絲，蘋愁暮雪，鬢那不白。", 
      "倒柳移栽，如今暗溪碧。", 
      "烏衣細語，傷絆惹、茸紅曾約。", 
      "南陌。", 
      "前度劉郎，尋流花蹤跡。", 
      "朱樓水側。", 
      "雪面波光，汀蓮沁顏色。", 
      "當時醉近繡箔，夜吟寂。", 
      "三十六磯重到，清夢冷雲南北。", 
      "買釣舟溪上，應有煙蓑相識。"
    ], 
    "rhythmic": "惜紅衣"
  }, 
  {
    "author": "吳文英", 
    "paragraphs": [
      "行錦歸來，畫眉添嫵，暗塵重拂雕櫳。", 
      "穩瓶泉暖，花隘鬥春容。", 
      "圍密籠香暗靄，煩纖手、親點團龍。", 
      "溫柔處，垂楊髻，□暗豆花紅。", 
      "行藏，多是客，鶯邊話別，桔下相逢。", 
      "算江湖幽夢，頻繞殘鍾。", 
      "好結梅兄礬弟，莫輕侶、西燕南鴻。", 
      "偏宜醉，寒欺酒力，簾外凍雲重。"
    ], 
    "rhythmic": "江南好・憶江南"
  }, 
  {
    "author": "吳文英", 
    "paragraphs": [
      "小桃謝後，雙雙燕，飛來幾家庭戶。", 
      "輕煙曉暝，湘水暮雲遙度。", 
      "簾外餘寒未卷，共斜入、紅樓深處。", 
      "相將佔得雕樑，似約韶光留住。", 
      "堪舉。", 
      "翩翩翠羽。", 
      "楊柳岸，泥香半和梅雨。", 
      "落花風軟，戲促亂紅飛舞。", 
      "多少呢喃意緒。", 
      "盡日向、流鶯分訴。", 
      "還過短牆，誰會萬千言語。"
    ], 
    "rhythmic": "雙雙燕"
  }, 
  {
    "author": "吳文英", 
    "paragraphs": [
      "霓節飛瓊，鸞駕弄玉，杳隔平雲弱水。", 
      "倩皓鶴傳書，衛姨呼起。", 
      "莫待粉河凝曉，趁夜月、瑤笙飛環佩。", 
      "正蹇驢吟影，茶煙竈冷，酒亭門閉。", 
      "歌麗。", 
      "泛碧蟻。", 
      "放繡簾半鉤，寶臺臨砌。", 
      "要須借東君，灞陵春意。", 
      "曉夢先迷楚蝶，早風戾、重寒侵羅被。", 
      "還怕掩、深院梨花，又作故人清淚。"
    ], 
    "rhythmic": "無悶"
  }, 
  {
    "author": "吳文英", 
    "paragraphs": [
      "屋下半流水，屋上幾青山。", 
      "當心千頃明鏡，入座玉光寒。", 
      "雲起南峯未雨，雲斂北峯初霽，健筆寫青天。", 
      "俯瞰古城堞，不礙小闌干。", 
      "繡鞍馬，軟紅路，乍回班。", 
      "層梯影轉亭午，信手展緗編。", 
      "殘照遊船收盡，新月畫簾才卷，人在翠壺間。", 
      "天際笛聲起，塵世夜漫漫。"
    ], 
    "rhythmic": "水調歌頭"
  }, 
  {
    "author": "吳文英", 
    "paragraphs": [
      "芳辰良宴，人日春朝並。", 
      "細縷青絲裹銀餅。", 
      "更玉犀金彩，沾座分簪，歌圍暖，梅靨桃脣鬥勝。", 
      "露房花曲折，鶯入新年，添個宜男小山枕。", 
      "待枝上，飽東風，結子成陰，藍橋去、還覓瓊漿一飲。", 
      "料別館、西湖最情濃，爛畫舫月明，醉宮袍錦。"
    ], 
    "rhythmic": "洞仙歌", 
    "tags": [
      "西湖"
    ]
  }, 
  {
    "author": "吳文英", 
    "paragraphs": [
      "堆枕香鬟側。", 
      "驟夜聲、偏稱畫屏秋色。", 
      "風碎串珠，潤侵歌板，愁壓眉窄。", 
      "動羅箑清商，寸心低訴敘怨抑。", 
      "映夢窗，零亂碧。", 
      "待漲綠春深，落花香泛，料有斷紅流處，暗題相憶。", 
      "歡酌。", 
      "檐花細滴。", 
      "送故人、粉黛重飾。", 
      "漏侵瓊瑟。", 
      "丁東敲斷，弄晴月白。", 
      "怕一曲、霓裳未終，催去驂鳳翼。", 
      "嘆謝客、猶未識。", 
      "漫瘦卻東陽，燈前無夢到得。", 
      "路隔重雲雁北。"
    ], 
    "rhythmic": "秋思"
  }, 
  {
    "author": "吳文英", 
    "paragraphs": [
      "長安門外小林丘。", 
      "碧壺秋。", 
      "浴輕鷗。", 
      "不放啼紅，流水通宮溝。", 
      "時有晴空雲過影，華鏡裏，翳魚遊。", 
      "綺羅塵滿九衢頭。", 
      "晚香樓。", 
      "夕陽收。", 
      "波面琴高，仙子駕黃虯。", 
      "清磬數聲人定了，池上月，照虛舟。"
    ], 
    "rhythmic": "江神子・江城子"
  }, 
  {
    "author": "吳文英", 
    "paragraphs": [
      "一聲玉磬下星壇。", 
      "步虛闌。", 
      "露華寒。", 
      "平曉阿香，油壁碾青鸞。", 
      "應是老鱗眠不得，雲炮落，雨瓢翻。", 
      "身閒猶耿寸心丹。", 
      "炷爐煙。", 
      "暗祈年。", 
      "隨處蛙聲，鼓吹稻花田。", 
      "秋水一池蓮葉晚，吟喜雨，拍闌干。"
    ], 
    "rhythmic": "江神子・江城子"
  }, 
  {
    "author": "吳文英", 
    "paragraphs": [
      "翠紗籠袖映紅霏。", 
      "冷香飛。", 
      "洗凝脂。", 
      "睡足嬌多，還是夜深宜。", 
      "翻怕迴廊花有影，移燭暗，放簾垂。", 
      "尊前不按駐雲詞。", 
      "料花枝。", 
      "妒蛾眉。", 
      "丁屬東風，莫送片紅飛。", 
      "春重錦堂人盡醉，和曉月，帶花歸。"
    ], 
    "rhythmic": "江神子・江城子"
  }, 
  {
    "author": "周紫芝", 
    "paragraphs": [
      "花姑溪上鷺鷥灘。", 
      "辜負漁竿二十年。", 
      "無可載，不拋官。", 
      "攜取全家去不難。"
    ], 
    "rhythmic": "漁父詞・漁父"
  }, 
  {
    "author": "莫將", 
    "paragraphs": [
      "一枝和露珍珠貫。", 
      "月下回來尋幾遍。", 
      "今朝忽見數枝開，未有十分如待伴。", 
      "新妝不比徐妃面。", 
      "雪豔冰姿寒欲顫。", 
      "外邊多少掃春人，春信莫教容易斷。"
    ], 
    "rhythmic": "木蘭花・玉樓春"
  }, 
  {
    "author": "莫將", 
    "paragraphs": [
      "梅邊曉景清無比。", 
      "林下詩人呵凍指。", 
      "玉龍留住麝臍煙，銀漏滴殘龍腦水。", 
      "晨光漸漸收寒氣。", 
      "昨夜遺簪猶在地。", 
      "好生折贈鏡中人，只恐綠窗慵未起。"
    ], 
    "rhythmic": "木蘭花・玉樓春"
  }, 
  {
    "author": "莫將", 
    "paragraphs": [
      "清姿自是生寒瘦。", 
      "更在春前並臘後。", 
      "誰教六出巧遮藏，爭似一番先透漏。", 
      "謝娘莫把翻衣袖。", 
      "無限瓊英飄玉甃。", 
      "開時朵朵見天真，可柰碧溪和粉溜。"
    ], 
    "rhythmic": "木蘭花・玉樓春"
  }, 
  {
    "author": "莫將", 
    "paragraphs": [
      "寒梢雨裏愁無那。", 
      "林下開時宜數過。", 
      "夕陽恰似過清溪，一樹橫斜疏影臥。", 
      "朱脣莫比桃花破。", 
      "鬢嫋黃金花欲墮。", 
      "剩看春雪滿空來，觸處是花尋那個。"
    ], 
    "rhythmic": "木蘭花・玉樓春"
  }, 
  {
    "author": "莫將", 
    "paragraphs": [
      "尋梅莫背東風路。", 
      "路在花前知去處。", 
      "真香破鼻驀然聞，試問幽叢知幾步。", 
      "多情更被無寒助。", 
      "萬物枯時神物護。", 
      "一枝和雪倚闌干，昨夜初開春信度。"
    ], 
    "rhythmic": "木蘭花・玉樓春"
  }, 
  {
    "author": "莫將", 
    "paragraphs": [
      "暗香浮動黃昏後。", 
      "更是月明如白晝。", 
      "看來都坐玉壺冰，折贈徐妃丹桂手。", 
      "賞酬風景無過酒。", 
      "對影成三誰左右。", 
      "勸君攜取董妖嬈，拱得醉翁香滿袖。"
    ], 
    "rhythmic": "木蘭花・玉樓春"
  }, 
  {
    "author": "莫將", 
    "paragraphs": [
      "花時人道多風雨。", 
      "梅蕊都來無幾許。", 
      "何須飄灑溼芳心，粉面琳琅如淚注。", 
      "家童莫掃花陰土。", 
      "留浥瓊林枝上露。", 
      "莫教燕子早銜泥，徑裏餘香應滿戶。"
    ], 
    "rhythmic": "木蘭花・玉樓春"
  }, 
  {
    "author": "莫將", 
    "paragraphs": [
      "眼前欲盡情何限。", 
      "風外南枝無一半。", 
      "東君何事莫教開，及至如今都不管。", 
      "高樓三弄休吹趲。", 
      "一片驚人腸欲斷。", 
      "杏花開後莫嫌衰，如豆青時君細看。"
    ], 
    "rhythmic": "木蘭花・玉樓春"
  }, 
  {
    "author": "莫將", 
    "paragraphs": [
      "前村雪裏雖然早。", 
      "爭似橫斜開處好。", 
      "直饒隔水是江南，也恐一枝春未到。", 
      "延賓莫恨花陰小。", 
      "見說芳林今古抱。", 
      "集花瀟灑洞天深，永夜玉山應自到。"
    ], 
    "rhythmic": "木蘭花・玉樓春"
  }, 
  {
    "author": "莫將", 
    "paragraphs": [
      "少陵長被花爲惱。", 
      "況是梅花非草草。", 
      "臨歧爭奈不吟詩，此度詩人宜可老。", 
      "詩成莫惜尊罍倒。", 
      "不醉花前花解笑。", 
      "醒時分付兩三枝，酒後憶君清夢到。"
    ], 
    "rhythmic": "木蘭花・玉樓春"
  }, 
  {
    "author": "莫將", 
    "paragraphs": [
      "絳脣初點粉紅新。", 
      "鳳鏡臨妝已逼真。", 
      "苒苒釵頭香趁人。", 
      "惜芳晨。", 
      "玉骨冰姿別是春。"
    ], 
    "rhythmic": "獨腳令・憶王孫"
  }, 
  {
    "author": "莫將", 
    "paragraphs": [
      "寶釧香裙上玉梯。", 
      "雲重應恨翠樓低。", 
      "愁同芳草兩萋萋。"
    ], 
    "rhythmic": "浣溪沙"
  }, 
  {
    "author": "莫將", 
    "paragraphs": [
      "歸夢悠揚見未真。", 
      "繡衾恰有暗香薰。", 
      "五更分得楚臺春。"
    ], 
    "rhythmic": "浣溪沙"
  }, 
  {
    "author": "邵博", 
    "paragraphs": [
      "天然瀟灑，盡人間、無物堪齊標格。", 
      "只與姮娥爲伴侶，方顯一家顏色。", 
      "好是多情，一年一度，首作東君客。", 
      "竹籬茅舍，典刑別是清白。", 
      "惆悵玉杵無憑，藍橋人去，空鎖神仙宅。", 
      "今日天涯憑馬上，忽見輕盈冰魄。", 
      "恰似當年，溫柔鄉里，曉看新妝額。", 
      "臨風三嗅，挽條不忍空摘。"
    ], 
    "rhythmic": "念奴嬌"
  }, 
  {
    "author": "趙佶", 
    "paragraphs": [
      "宮梅粉淡，岸柳金勻，皇州乍慶春回。", 
      "鳳闕端門，棚山彩建蓬萊。", 
      "沈沈洞天向晚，寶輿還、花滿鈞臺。", 
      "輕煙裏，算誰將金蓮，陸地齊開。", 
      "觸處聲歌鼎沸，香韉趁，雕輪隱隱輕雷。", 
      "萬家簾幕，千步錦繡相挨。", 
      "銀蟾皓月如晝，共乘歡、爭忍歸來。", 
      "疏鍾斷，聽行歌、猶在禁街。"
    ], 
    "rhythmic": "聲聲慢"
  }, 
  {
    "author": "趙佶", 
    "paragraphs": [
      "欺寒衝暖，佔早爭春，江梅已破南枝。", 
      "向晚陰凝，偏宜映月臨池。", 
      "天然瑩肌秀骨，笑等閒、桃李芳菲。", 
      "勞夢想，似玉人羞懶，弄粉妝遲。", 
      "長記行歌聲斷，猶堪恨，無情塞管頻吹。", 
      "寄遠丁寧，折贈隴首相思。", 
      "前村夜來雪裏，殢東君、須索饒伊。", 
      "爛漫也，算百花、猶自未知。"
    ], 
    "rhythmic": "聲聲慢"
  }, 
  {
    "author": "趙佶", 
    "paragraphs": [
      "雅懷素態，向閒中、天與風流標格。", 
      "綠鎖窗前湘簟展，終日風清人寂。", 
      "玉子聲乾，紋楸色淨，星點連還直。", 
      "跳丸日月，算應局上銷得。", 
      "全似落浦斜暉，寒鴉遊鷺，亂點沙汀磧。", 
      "妙算神機，須信道，國手都無勍敵。", 
      "玳席歡餘，芸堂香暖，贏取專良夕。", 
      "桃園歸路，爛柯應笑凡客。"
    ], 
    "rhythmic": "念奴嬌"
  }, 
  {
    "author": "趙佶", 
    "paragraphs": [
      "無言哽噎。", 
      "看燈記得年時節。", 
      "行行指月行行說。", 
      "願月常圓，休要暫時缺。", 
      "今年華市燈羅列。", 
      "好燈爭柰人心別。", 
      "人前不敢分明說。", 
      "不忍擡頭，羞見舊時月。"
    ], 
    "rhythmic": "醉落魄・一斛珠"
  }, 
  {
    "author": "趙佶", 
    "paragraphs": [
      "簾旌微動，峭寒天氣，龍池冰泮。", 
      "杏花笑吐香猶淺。", 
      "又還是、春將半。", 
      "清歌妙舞從頭按。", 
      "等芳時開宴。", 
      "記去年、對著東風，曾許不負鶯花願。"
    ], 
    "rhythmic": "探春令"
  }, 
  {
    "author": "趙佶", 
    "paragraphs": [
      "紫闕苕嶢，紺宇邃深，望極絳河清淺。", 
      "霜月流天，鎖穹隆光滿。", 
      "水精宮、金鎖龍盤，玳瑁簾、玉鉤雲卷。", 
      "動深思，秋籟蕭蕭，比人世、倍清燕。", 
      "瑤階回。", 
      "玉籤鳴，漸祕省引水，轆轤聲轉。", 
      "雞人唱曉，促銅壺銀箭。", 
      "拂晨光、宮柳煙微，蕩瑞色、御爐香散。", 
      "從宸遊，前後爭趨，向金鑾殿。"
    ], 
    "rhythmic": "聒龍謠"
  }, 
  {
    "author": "趙佶", 
    "paragraphs": [
      "過水穿山前去也，吟詩約句千餘。", 
      "淮波寒重雨疏疏。", 
      "煙籠灘上鷺，人買就船魚。", 
      "古寺幽房權且住，夜深宿在僧居。", 
      "夢魂驚起轉嗟吁。", 
      "愁牽心上慮，和淚寫回書。"
    ], 
    "rhythmic": "臨江仙"
  }, 
  {
    "author": "趙佶", 
    "paragraphs": [
      "孟婆且與我、做些方便。"
    ], 
    "rhythmic": "月上海棠"
  }, 
  {
    "author": "趙佶", 
    "paragraphs": [
      "寰宇清夷，元宵遊豫，爲開臨御端門。", 
      "暖風搖曳，香氣靄輕氛。", 
      "十萬鉤陳燦錦，鈞臺外、羅綺繽紛。", 
      "歡聲裏，燭龍銜耀，黼藻太平春。", 
      "靈鰲，擎採岫，冰輪遠駕，初上祥雲。", 
      "照萬宇嬉遊，一視同仁。", 
      "更起維垣大第，通宵宴、調燮良臣。", 
      "從茲慶，都俞庚載，千歲樂昌辰。"
    ], 
    "rhythmic": "滿庭芳"
  }, 
  {
    "author": "趙佶", 
    "paragraphs": [
      "玉京曾憶惜繁華。", 
      "萬里帝王家。", 
      "瓊林玉殿，朝喧弦管，暮列笙琶。", 
      "花城人去今蕭索，春夢繞胡沙。", 
      "家山何處，忍聽羌笛，吹徹梅花。"
    ], 
    "rhythmic": "眼兒媚"
  }, 
  {
    "author": "趙佶", 
    "paragraphs": [
      "裁翦冰綃，打疊數重，冷淡燕脂勻注。", 
      "新樣靚妝，豔溢香融，羞殺蕊珠宮女。", 
      "易得凋零，更多少、無情風雨。", 
      "愁苦。", 
      "閒院落淒涼，幾番春暮。", 
      "憑寄離恨重重，這雙燕，何曾會人言語。", 
      "天遙地遠，萬水千山，知他故宮何處。", 
      "怎不思量，除夢裏、有時會去。", 
      "無據。", 
      "和夢也、有時不做。"
    ], 
    "rhythmic": "燕山亭", 
    "tags": [
      "宋詞三百首"
    ]
  }, 
  {
    "author": "趙佶", 
    "paragraphs": [
      "捲起珠簾。", 
      "看是誰家妃子，收拾金奩。"
    ], 
    "rhythmic": "失調名"
  }, 
  {
    "author": "趙佶", 
    "paragraphs": [
      "絳燭朱籠相隨映。", 
      "馳繡轂、塵清香襯。", 
      "萬金光射龍軒瑩。", 
      "繞端門、瑞雷輕振。", 
      "元宵爲開聖景。", 
      "嚴敷坐、觀燈錫慶。", 
      "帝家華英乘春興。", 
      "搴珠簾、望堯瞻舜。"
    ], 
    "rhythmic": "金蓮繞鳳樓"
  }, 
  {
    "author": "趙佶", 
    "paragraphs": [
      "羅綺生香嬌上春。", 
      "金蓮開陸海，豔都城。", 
      "寶輿回望翠峯青。", 
      "東風鼓，吹下半天星。", 
      "萬井賀昇平。", 
      "行歌花滿路，月隨人。", 
      "龍樓一點玉燈明。", 
      "簫韶遠，高宴在蓬瀛。"
    ], 
    "rhythmic": "小重山"
  }, 
  {
    "author": "侯彭老", 
    "paragraphs": [
      "十二封章，三千里路。", 
      "當年走遍東西府。", 
      "時人莫訝出都忙，官家送我歸鄉去。", 
      "三詔出山，一言悟主。", 
      "古人料得皆虛語。", 
      "太平朝野總多歡，江湖幸有寬閒處。"
    ], 
    "rhythmic": "踏莎行"
  }, 
  {
    "author": "李綱", 
    "paragraphs": [
      "笑不知天命，明珠玉斗，漫撞令碎。"
    ], 
    "rhythmic": "水龍吟"
  }, 
  {
    "author": "李綱", 
    "paragraphs": [
      "漢家炎運中微，坐令閏位餘分據。", 
      "南陽自有，真人膺歷，龍翔虎步。", 
      "初起昆城，旋驅烏合，塊然當路。", 
      "想莽軍百萬，旌旗千里，應道是、探囊取。", 
      "豁達劉郎大度。", 
      "對勍敵、安恬無懼。", 
      "提兵夾擊，聲喧天壤，雷風藉助。", 
      "虎豹哀嗥，戈鋋委地，一時休去。", 
      "早復收舊物，掃清氛祲，作中興主。"
    ], 
    "rhythmic": "水龍吟"
  }, 
  {
    "author": "李綱", 
    "paragraphs": [
      "茂陵仙客，算真是、天與雄才宏略。", 
      "獵取天驕馳衛霍，如使鷹鸇驅雀。", 
      "鏖戰皋蘭，犁庭龍磧，飲至行勳爵。", 
      "中華疆盛，坐令夷狄衰弱。", 
      "追想當日巡行，勒兵十萬騎，橫臨邊朔。", 
      "親總貔貅談笑看，黠虜心驚膽落。", 
      "寄語單于，兩君相見，何苦逃沙漠。", 
      "英風如在，卓然千古高著。"
    ], 
    "rhythmic": "念奴嬌"
  }, 
  {
    "author": "李綱", 
    "paragraphs": [
      "長江千里。", 
      "限南北、雪浪雲濤無際。", 
      "天險難逾，人謀克壯，索虜豈能吞噬。", 
      "阿堅百萬南牧，倏忽長驅吾地。", 
      "破強敵，在謝公處畫，從容頤指。", 
      "奇偉。", 
      "淝水上，八千戈甲，結陣當蛇豕。", 
      "鞭弭周旋，旌旗麾動，坐卻北軍風靡。", 
      "夜聞數聲鳴鶴，盡道王師將至。", 
      "延晉祚，庇烝民，周雅何曾專美。"
    ], 
    "rhythmic": "喜遷鶯", 
    "tags": [
      "長江"
    ]
  }, 
  {
    "author": "李綱", 
    "paragraphs": [
      "古來夷狄難馴，射飛擇肉天驕子。", 
      "唐家建國，北邊雄盛，無如頡利。", 
      "萬馬崩騰，皁旗氈帳，遠臨清渭。", 
      "向郊原馳突，憑陵倉卒，知戰守、難爲計。", 
      "須信君王神武。", 
      "覘虜營、只從七騎。", 
      "長弓大箭，據鞍詰問，單于非義。", 
      "戈甲鮮明，旌麾光彩，六軍隨至。", 
      "悵敵情震駭，魚循鼠伏，請堅盟誓。"
    ], 
    "rhythmic": "水龍吟"
  }, 
  {
    "author": "李綱", 
    "paragraphs": [
      "晚唐姑息，有多少方鎮，飛揚跋扈。", 
      "淮蔡雄藩聯四郡，千里公然旅拒。", 
      "同惡相資，潛傷宰輔，誰敢分明語。", 
      "媕婀羣議，共雲旄節應付。", 
      "於穆天子英明，不疑不貳處，登庸裴度。", 
      "往督全師威令使，擒賊功名歸訴。", 
      "半夜銜枚，滿城深雪，忽已亡懸瓠。", 
      "明堂坐治，中興高映千古。"
    ], 
    "rhythmic": "念奴嬌"
  }, 
  {
    "author": "李綱", 
    "paragraphs": [
      "蛾眉修綠。", 
      "正君王恩寵，曼舞絲竹。", 
      "華清賜浴瑤甃，五家會處，花盈山谷。", 
      "百里遺簪墮珥，盡寶鈿珠玉。", 
      "聽突騎、鼙鼓聲喧，寂寞霓裳羽衣曲。", 
      "金輿還幸匆匆速。", 
      "奈六軍不發人爭目。", 
      "明眸皓齒難戀，腸斷處、繡囊猶馥。", 
      "劍閣崢嶸，何況鈴聲，帶雨相續。", 
      "謾留與、千古傷神，盡入生綃幅。"
    ], 
    "rhythmic": "雨霖鈴"
  }, 
  {
    "author": "李綱", 
    "paragraphs": [
      "邊城寒早。", 
      "恣驕虜、遠牧甘泉豐草。", 
      "鐵馬嘶風，氈裘凌雪，坐使一方雲擾。", 
      "廟堂折衝無策，欲幸坤維江表。", 
      "叱羣議，賴寇公力挽，親行天討。", 
      "縹緲。", 
      "鑾輅動，霓旌龍旆，遙指澶淵道。", 
      "日照金戈，雲隨黃傘，徑渡大河清曉。", 
      "六軍萬姓呼舞，箭發敵酋難保。", 
      "虜情懾，誓書來，從此年年修好。"
    ], 
    "rhythmic": "喜遷鶯"
  }, 
  {
    "author": "李綱", 
    "paragraphs": [
      "茫茫雲海。", 
      "方丈蓬壺何處在。", 
      "擬泛輕舟。", 
      "一到金鰲背上游。", 
      "瓊樓珠室。", 
      "千歲蟠桃初結實。", 
      "月冷風清。", 
      "試倩雙成吸玉笙。"
    ], 
    "rhythmic": "減字木蘭花"
  }, 
  {
    "author": "李綱", 
    "paragraphs": [
      "龜臺金母。", 
      "紺發芳容超敻古。", 
      "絳節霓旌。", 
      "青鳥傳言若可憑。", 
      "瑤池龍宴。", 
      "零落碧桃香片片。", 
      "八駿西巡。", 
      "更有何人繼後塵。"
    ], 
    "rhythmic": "減字木蘭花"
  }, 
  {
    "author": "李綱", 
    "paragraphs": [
      "秋色方濃，好天涼夜，風雨初霽。", 
      "缺月如鉤，微雲半掩，的燦星河碎。", 
      "爽來軒戶，涼生枕簟，夜永悄然無寐。", 
      "起徘徊，憑欄凝佇，片時萬情千意。", 
      "江湖倦客，年來衰病，坐嘆歲華空逝。", 
      "往事成塵，新愁似鎖，誰是知心底。", 
      "五陵蕭瑟，中原杳杳，但有滿襟清淚。", 
      "燭蘭缸，呼童取酒，且圖徑醉。"
    ], 
    "rhythmic": "永遇樂"
  }, 
  {
    "author": "李綱", 
    "paragraphs": [
      "歸去客，迂騎過江鄉。", 
      "茅店雞聲寒逗月，板橋人跡曉凝霜。", 
      "一望楚天長。", 
      "春信早，山路野梅香。", 
      "映水酒帘斜揚日，隔林漁艇靜鳴榔。", 
      "杳杳下殘陽。"
    ], 
    "rhythmic": "望江南・憶江南"
  }, 
  {
    "author": "李綱", 
    "paragraphs": [
      "律呂自相召，韶頀不難諧。", 
      "致君澤物，古來何世不須才。", 
      "幸可山林高臥，袖手何妨閒處，醇酒醉朋儕。", 
      "千里故人駕，不怕物情猜。", 
      "秋夜永，更秉燭，且銜杯。", 
      "五年離索，誰謂談笑豁幽懷。", 
      "況我早衰多病，屏跡雲山深處，俗客不曾來。", 
      "此日掃花徑，蓬戶爲君開。"
    ], 
    "rhythmic": "水調歌頭"
  }, 
  {
    "author": "李綱", 
    "paragraphs": [
      "如意始身退，此事古難諧。", 
      "中年醉飲，多病閒去正當才。", 
      "長愛蘭亭公子，弋釣溪山娛適，甘旨及朋儕。", 
      "衰疾臥江海，鷗鳥莫驚猜。", 
      "酒初熟，招我友，共一杯。", 
      "碧天雲卷，高掛明月照人懷。", 
      "我醉欲眠君去，醉醒君如有意，依舊抱琴來。", 
      "尚有一壺酒，當復爲君開。"
    ], 
    "rhythmic": "水調歌頭"
  }, 
  {
    "author": "李綱", 
    "paragraphs": [
      "物我本虛幻，世事若俳諧。", 
      "功名富貴，當得須是個般才。", 
      "幸有山林雲水，造物端如有意，分付與吾儕。", 
      "寄語舊猿鶴，不用苦相猜。", 
      "醉中適，一杯盡，復一杯。", 
      "坐間有客，超詣言笑可忘懷。", 
      "況是清風明月，如會幽人高意，千里自飛來。", 
      "共笑陶彭澤，空對菊花開。"
    ], 
    "rhythmic": "水調歌頭"
  }, 
  {
    "author": "李綱", 
    "paragraphs": [
      "暮雲四卷，淡星河、天影茫茫垂碧。", 
      "皓月浮空，人盡道，端的清圓如璧。", 
      "丹桂扶疏，銀蟾依約，千古佳今夕。", 
      "寒光委照，有人獨坐秋色。", 
      "悵念老子平生，粗令婚嫁了，超然閒適。", 
      "誤縛簪纓遭世故，空有當時胸臆。", 
      "苒苒流年，春鴻秋燕，來往終何益。", 
      "雲山深處，這回真是休息。"
    ], 
    "rhythmic": "念奴嬌"
  }, 
  {
    "author": "李綱", 
    "paragraphs": [
      "九日菊花遲，茱萸卻早。", 
      "嫩蕊濃香自妍好。", 
      "一簪華髮，只恐西風吹帽。", 
      "細看還遍插，人忘老。", 
      "千古此時，清歡多少。", 
      "鐵馬臺空但荒草。", 
      "旅愁如海，須把金尊銷了。", 
      "暮天秋影碧，雲如掃。"
    ], 
    "rhythmic": "感皇恩"
  }, 
  {
    "author": "李綱", 
    "paragraphs": [
      "木落霜清秋色霽。", 
      "菊苞漸吐金英碎。", 
      "佳節不隨東去水。", 
      "誰得會。", 
      "黃花開日重陽至。", 
      "三徑舊栽煙水外。", 
      "故園凝望空流淚。", 
      "香色向人如有意。", 
      "挼落蕊。", 
      "金尊滿滿從教醉。"
    ], 
    "rhythmic": "漁家傲"
  }, 
  {
    "author": "李綱", 
    "paragraphs": [
      "秋杪暑方退，清若玉壺冰。", 
      "高樓對月，天上宮殿不曾扃。", 
      "散下悽然風露，影照江山如晝，渾覺俗緣輕。", 
      "弋者欲何慕，鴻羽正冥冥。", 
      "世間法，唯此事，最堪憑。", 
      "太虛心量，聊假梨棗制頹齡。", 
      "但使心安身健，靜看草根泉際，吟蚓與飛螢。", 
      "一坐小千劫，無念契無生。"
    ], 
    "rhythmic": "水調歌頭"
  }, 
  {
    "author": "李綱", 
    "paragraphs": [
      "老饕嗜酒若鴟夷。", 
      "揀珠璣。", 
      "自蒸炊。", 
      "篘盡雲腴，浮蟻在瑤卮。", 
      "有客相過同一醉，無客至，獨中之。", 
      "麴生風味有誰知。", 
      "豁心脾。", 
      "展愁眉。", 
      "玉頰紅潮，還似少年時。", 
      "醉倒不知天地大，渾忘卻，是和非。"
    ], 
    "rhythmic": "江城子"
  }, 
  {
    "author": "李綱", 
    "paragraphs": [
      "客中重九共登高。", 
      "逼煙霄。", 
      "見秋毫。", 
      "雲涌羣山，山外海翻濤。", 
      "回首中原何處是，天似幕，碧周遭。", 
      "茱萸蕊綻菊方苞。", 
      "左傾醪。", 
      "右持螯。", 
      "莫把閒愁，空使寸心勞。", 
      "會取八荒皆我室，隨節物，且遊遨。"
    ], 
    "rhythmic": "江城子"
  }, 
  {
    "author": "李綱", 
    "paragraphs": [
      "西閣夜初寒，爐煙輕嫋。", 
      "竹枕綢衾素屏小。", 
      "片時清夢，又被木魚驚覺。", 
      "半窗殘月影，天將曉。", 
      "幻境去來，膠膠擾擾。", 
      "追想平生髮孤笑。", 
      "壯懷消散，盡付敗荷衰草。", 
      "箇中還得趣，從他老。"
    ], 
    "rhythmic": "感皇恩"
  }, 
  {
    "author": "李綱", 
    "paragraphs": [
      "新閣就，向日借清光。", 
      "廣廈生風非我志，小窗容膝正相當。", 
      "聊此傲羲皇。", 
      "狨尾拂，高掛木繩牀。", 
      "老病維摩誰問疾，散花天女爲焚香。", 
      "恰好細商量。"
    ], 
    "rhythmic": "望江南・憶江南"
  }, 
  {
    "author": "李綱", 
    "paragraphs": [
      "新酒熟，雲液滿香篘。", 
      "溜溜清聲歸小甕，溫溫玉色照瓷甌。", 
      "飲興浩難收。", 
      "嘉客至，一酌散千憂。", 
      "顧我老方齊物論，與君同作醉鄉遊。", 
      "萬事總休休。"
    ], 
    "rhythmic": "望江南・憶江南"
  }, 
  {
    "author": "李綱", 
    "paragraphs": [
      "新雨足，一夜滿南塘。", 
      "粳稻向成初吐秀，芰荷雖敗尚餘香。", 
      "爽氣入軒窗。", 
      "澄霽後，遠岫更青蒼。", 
      "兩部蛙聲鳴鼓吹，一天星月浸光芒。", 
      "秋色陡淒涼。"
    ], 
    "rhythmic": "望江南・憶江南"
  }, 
  {
    "author": "李綱", 
    "paragraphs": [
      "新月出，清影尚蒼茫。", 
      "學扇欲生青海上，如鉤先掛碧霄傍。", 
      "星斗煥文章。", 
      "林下客，把酒挹孤光。", 
      "斟酌嫦娥憐我老，故窺書幌照人牀。", 
      "此意自難忘。"
    ], 
    "rhythmic": "望江南・憶江南"
  }, 
  {
    "author": "李綱", 
    "paragraphs": [
      "琉璃滑處玉花飛。", 
      "濺珠璣。", 
      "噴霏微。", 
      "誰遣銀河，一派九天垂。", 
      "昨夜白虹來澗飲，留不去，許多時。", 
      "幽人獨坐石嶔崎。", 
      "賞清奇。", 
      "濯漣漪。", 
      "不怕深沈，潭底有蛟螭。", 
      "澒洞但聞金石奏，猿鳥樂，共忘歸。"
    ], 
    "rhythmic": "江城子"
  }, 
  {
    "author": "李綱", 
    "paragraphs": [
      "華清賜浴。", 
      "寶甕溫泉澆膩玉。", 
      "笑靨開時。", 
      "一騎紅塵獻荔枝。", 
      "明珠乍剖。", 
      "自擘輕紅香滿手。", 
      "錦襪羅囊。", 
      "猶瘞當年驛路旁。"
    ], 
    "rhythmic": "減字木蘭花"
  }, 
  {
    "author": "李綱", 
    "paragraphs": [
      "仙姝麗絕。", 
      "被服紅綃膚玉雪。", 
      "火齊堆盤。", 
      "常得楊妃帶笑看。", 
      "勞生重馬。", 
      "遠貢長爲千古話。", 
      "林下甘芳。", 
      "卻準幽人饜飫嘗。"
    ], 
    "rhythmic": "減字木蘭花"
  }, 
  {
    "author": "李綱", 
    "paragraphs": [
      "幽芳不爲春光發，直待秋風。", 
      "直待秋風。", 
      "香比餘花分外濃。", 
      "步搖金翠人如玉，吹動瓏璁。", 
      "吹動瓏璁。", 
      "恰似瑤臺月下逢。"
    ], 
    "rhythmic": "醜奴兒・採桑子"
  }, 
  {
    "author": "李綱", 
    "paragraphs": [
      "枝頭萬點妝金蕊，十里清香。", 
      "十里清香。", 
      "解引幽人雅思長。", 
      "玉壺貯水花難老，淨幾明窗。", 
      "淨幾明窗。", 
      "褪下殘英蔌蔌黃。"
    ], 
    "rhythmic": "醜奴兒・採桑子"
  }, 
  {
    "author": "李綱", 
    "paragraphs": [
      "去年九日在衡陽。", 
      "滿林霜。", 
      "俯瀟湘。", 
      "回雁峯頭，依約雁南翔。", 
      "遙想茱萸方遍插，唯少我，一枝香。", 
      "今年佳節幸相將。", 
      "陟層岡。", 
      "舉華觴。", 
      "地暖風和，猶未菊開黃。", 
      "此會明年知健否，判酩酊，醉秋光。"
    ], 
    "rhythmic": "江城子"
  }, 
  {
    "author": "李綱", 
    "paragraphs": [
      "太白乃吾祖，逸氣薄青雲。", 
      "開元有道，聊復乘興一來賓。", 
      "天子呼來方醉，灑面清泉微醒，餘吐試龍巾。", 
      "詞翰不加點，歌闋滿宮春。", 
      "筆風雨，心錦繡，極清新。", 
      "大兒中令，神契兼有坐忘人。", 
      "不識將軍高貴，醉裏指污吾足，乃敢尚衣嗔。", 
      "千載已仙去，圖象聳風神。"
    ], 
    "rhythmic": "水調歌頭"
  }, 
  {
    "author": "李綱", 
    "paragraphs": [
      "際天雲海無涯，徑從一葉舟中渡。", 
      "天容海色，浪平風穩，何嘗有颶。", 
      "鱗甲千山，笙鏞羣籟，了無遮護。", 
      "笑讀君佳闋，追尋往事，須信道、忘來去。", 
      "聞說釣鯨公子，爲才名、鶚書交舉。", 
      "高懷澹泊，柏臺蘭省，留連莫住。", 
      "萬里閩山，不從海道，寄聲何處。", 
      "悵七年契闊，無因握手，與開懷語。"
    ], 
    "rhythmic": "水龍吟"
  }, 
  {
    "author": "李綱", 
    "paragraphs": [
      "莫春清淑之初，賞心最樂惟修禊。", 
      "蘭亭序飲，泛觴流詠，蕭然適意。", 
      "舊弼宗英，文章賢牧，肯臨坰外。", 
      "向碧山深處，尋花問柳，有佳氣、隨旌旆。", 
      "寥落幽人寓止。", 
      "惜僧園、繚雲縈水。", 
      "栽花種竹，鑿池開徑，淵明豈愧。", 
      "美景良辰，玉顏方老，欲留何計。", 
      "對殘紅嫩綠，開懷笑時，且須同醉。"
    ], 
    "rhythmic": "水龍吟"
  }, 
  {
    "author": "李綱", 
    "paragraphs": [
      "花徑不曾掃，蓬戶爲君開。", 
      "元戎小隊，清曉佳客與同來。", 
      "我爲衰遲多病，且恁澆花藝藥，隨分葺池臺。", 
      "多謝故人意，迂訪白雲隈。", 
      "暮春月，修禊事，會蘭齋。", 
      "一觴一詠，何愧當日暢幽懷。", 
      "況是茂林修竹，映帶清流湍激，山色碧崔嵬。", 
      "勿復嘆陳跡，且爲醉金盃。"
    ], 
    "rhythmic": "水調歌頭"
  }, 
  {
    "author": "李綱", 
    "paragraphs": [
      "武夷山裏一溪橫。", 
      "晚風清。", 
      "斷霞明。", 
      "行至晞真、館下月華生。", 
      "仙蹟靈蹤知幾許，雲縹緲，石崢嶸。", 
      "羽人同載小舟輕。", 
      "玉壺傾。", 
      "薦芳馨。", 
      "酣飲高歌，時作步虛聲。", 
      "一夢遊仙非偶爾，回棹遠，翠煙凝。"
    ], 
    "rhythmic": "江城子", 
    "prologue": "幼卿少與表兄同研席，雅有文字之好。未笄，兄欲締姻。父母以兄未祿，難其請，遂適武弁。明年，兄登甲科，職教洮房，而良人統兵陝右，相與邂逅於此。兄鞭馬略不相顧，豈前憾未平耶。因作浪淘沙以寄情雲。"
  }, 
  {
    "author": "李綱", 
    "paragraphs": [
      "春來江上打頭風。", 
      "吼層空。", 
      "卷飛蓬。", 
      "多少雲濤，雪浪暮江中。", 
      "早是客情多感慨，煙漠漠，雨濛濛。", 
      "樑溪只在太湖東。", 
      "長兒童。", 
      "學龐翁。", 
      "誰信家書，三月不曾通。", 
      "見說浙河金鼓震，何日到，羨歸鴻。"
    ], 
    "rhythmic": "江城子", 
    "tags": [
      "太湖"
    ]
  }, 
  {
    "author": "李綱", 
    "paragraphs": [
      "曉來江口轉南風。", 
      "靜煙空。", 
      "整雲蓬。", 
      "滿眼高帆，隱映畫圖中。", 
      "嘔軋數聲離岸櫓，雲暗淡，雪溟濛。", 
      "扁舟歸去五湖東。", 
      "狎樵童。", 
      "侶漁翁。", 
      "不管人間，榮辱與窮通。", 
      "試作五噫歌漢室，從隱遁，作梁鴻。"
    ], 
    "rhythmic": "江城子"
  }, 
  {
    "author": "李綱", 
    "paragraphs": [
      "徵騎遠，千里別沙陽。", 
      "泛碧齋傍凝翠閣，悽雲寺裏印心堂。", 
      "回首意茫茫。", 
      "分水嶺，煙雨正淒涼。", 
      "南望甌閩連海嶠，北歸吳越過江鄉。", 
      "極目暮雲長。"
    ], 
    "rhythmic": "望江南・憶江南"
  }, 
  {
    "author": "李綱", 
    "paragraphs": [
      "雲嶺水，南北自分流。", 
      "觸目瀾翻飛雪浪，赴溪盤屈轉瓊鉤。", 
      "嗚咽不勝愁。", 
      "歸去客，徵騎遠閩州。", 
      "路入江南春信未，日行北陸冷光浮。", 
      "還攬舊貂裘。"
    ], 
    "rhythmic": "望江南・憶江南"
  }, 
  {
    "author": "李綱", 
    "paragraphs": [
      "雲棹遠，南浦綠波春。", 
      "日暖風和初解凍，餌香竿嫋好垂綸。", 
      "一釣得金鱗。", 
      "風乍起，吹皺碧淵淪。", 
      "紅膾斫來龍更美，白醪酤得旨兼醇。", 
      "一醉武陵人。"
    ], 
    "rhythmic": "望江南・憶江南"
  }, 
  {
    "author": "李綱", 
    "paragraphs": [
      "清晝永，幽致夏來多。", 
      "遠岸參差風揚柳，平湖清淺露翻荷。", 
      "移棹釣煙波。", 
      "涼一霎，飛雨灑輕蓑。", 
      "滿眼生涯千傾浪，放懷樂事一聲歌。", 
      "不醉欲如何。"
    ], 
    "rhythmic": "望江南・憶江南"
  }, 
  {
    "author": "李綱", 
    "paragraphs": [
      "煙艇穩，浦漵正清秋。", 
      "風細波平宜進楫，月明江靜好沈鉤。", 
      "橫笛起汀洲。", 
      "鱸鱖美，新釀蟻醅浮。", 
      "休問六朝興廢事，白蘋紅蓼正凝愁。", 
      "千古一漁舟。"
    ], 
    "rhythmic": "望江南・憶江南"
  }, 
  {
    "author": "李綱", 
    "paragraphs": [
      "江上雪，獨立釣漁翁。", 
      "箬笠但聞冰散響，蓑衣時振玉花空。", 
      "圖畫若爲工。", 
      "雲水暮，歸去遠煙中。", 
      "茅舍竹籬依小嶼，縮鯿圓鯽入輕籠。", 
      "歡笑有兒童。"
    ], 
    "rhythmic": "望江南・憶江南"
  }, 
  {
    "author": "李綱", 
    "paragraphs": [
      "長江千里，煙澹水雲闊。", 
      "歌沈玉樹，古寺空有疏鍾發。", 
      "六代興亡如夢，苒苒驚時月。", 
      "兵戈凌滅。", 
      "豪華銷盡，幾見銀蟾自圓缺。", 
      "潮落潮生波渺，江樹森如發。", 
      "誰念遷客歸來，老大傷名節。", 
      "縱使歲寒途遠，此志應難奪。", 
      "高樓誰設。", 
      "倚闌凝望，獨立漁翁滿江雪。"
    ], 
    "rhythmic": "六麼令", 
    "tags": [
      "長江"
    ]
  }, 
  {
    "author": "李綱", 
    "paragraphs": [
      "江天霜曉。", 
      "對萬頃雪浪，雲濤彌渺。", 
      "遠岫參差，煙樹微茫，閱盡往來人老。", 
      "淺沙別浦極望，滿目餘霞殘照。", 
      "暮雲斂，放一輪明月，窺人懷抱。", 
      "杳杳。", 
      "千里恨，玉人一別，夢斷無音耗。", 
      "手拈江梅，枝頭春信，欲寄算應難到。", 
      "畫船片帆浮碧，更值風高波浩。", 
      "幾時得向尊前，銷卻許多煩惱。"
    ], 
    "rhythmic": "喜遷鶯"
  }, 
  {
    "author": "李綱", 
    "paragraphs": [
      "邊城寒早。", 
      "對漠漠暮秋，霜風煙草。", 
      "戰□長閒，刁斗無聲，空使荷戈人老。", 
      "隴頭立馬極目，萬里長城古道。", 
      "感懷處，問仲宣雲樂，從軍多少。", 
      "縹緲。", 
      "雲嶺外，夕烽一點，塞上傳光小。", 
      "玉帳尊罍，青油談笑，肯把壯懷銷了。", 
      "畫樓數聲殘角，吹徹梅花霜曉。", 
      "願歲歲靜煙塵，羌虜常修鄰好。"
    ], 
    "rhythmic": "喜遷鶯"
  }, 
  {
    "author": "李綱", 
    "paragraphs": [
      "數點梅花玉雪嬌。", 
      "煙水籬邊，半嫋青梢。", 
      "橫斜疏影月黃昏，誰使天香，暗淡飄飄。", 
      "半醉佳人酒未消。", 
      "寶髻偏時，插更斜嫋。", 
      "尊前還唱早梅詞，瓊醑何如，□□□□。"
    ], 
    "rhythmic": "一翦梅"
  }, 
  {
    "author": "李綱", 
    "paragraphs": [
      "萬古秣陵江國，艤舟煙岸，千里雲林。", 
      "故壘高樓，凝望遠水遙岑。", 
      "景陽鍾、那聞舊響，玉樹唱、空有餘音。", 
      "感春心。", 
      "六朝遺事，蕭索難尋。", 
      "甘泉法從弟兄芝玉，顧我情深。", 
      "契闊相思，豈知今日共登臨。", 
      "對尊俎、休辭痛飲，傷志節、須且高吟。", 
      "柳搖金。", 
      "斷霞輕靄，殘照西沈。"
    ], 
    "rhythmic": "玉蝴蝶"
  }, 
  {
    "author": "李綱", 
    "paragraphs": [
      "晚春天氣融和，乍驚密雪煙空墜。", 
      "因風飄蕩，千門萬戶，牽情惹思。", 
      "青眼初開，翠眉才展，小園長閉。", 
      "又誰知化作，瓊花玉屑，共榆莢、漫天起。", 
      "深院美人慵困，亂雲鬟、盡從妝綴。", 
      "小廊回處，氍毹重疊，輕拈卻碎。", 
      "飛入樓臺，舞穿簾幕，總歸流水。", 
      "悵青春又過，年年此恨，滿東風淚。"
    ], 
    "rhythmic": "水龍吟"
  }, 
  {
    "author": "李綱", 
    "paragraphs": [
      "何時得，恩來日下，蓑笠老江湖。"
    ], 
    "rhythmic": "滿庭芳"
  }, 
  {
    "author": "李綱", 
    "paragraphs": [
      "意態何如涎涎，輕盈只恐飛飛。", 
      "華堂偏傍主人棲。", 
      "好與安巢穩戲。", 
      "攬斷樓中風月，且看掌上腰支。", 
      "謫仙詞賦少陵詩。", 
      "萬語千言總記。"
    ], 
    "rhythmic": "西江月"
  }, 
  {
    "author": "李綱", 
    "paragraphs": [
      "塞上風高，漁陽秋早。", 
      "惆悵翠華音杳。", 
      "驛使空馳，徵鴻歸盡，不寄雙龍消耗。", 
      "唸白衣、金殿除恩，歸黃閣、未成圖報。", 
      "誰信我、致主丹衷，傷時多故，未作救民方召。", 
      "調鼎爲霖，登壇作將，燕然即須平掃。", 
      "擁精兵十萬，橫行沙漠，奉迎天表。"
    ], 
    "rhythmic": "蘇武令"
  }, 
  {
    "author": "胡舜陟", 
    "paragraphs": [
      "乞得夢中身，歸棲雲水。", 
      "始覺精神自家底。", 
      "峭帆輕棹，時與白鷗遊戲。", 
      "畏途都不管，風波起。", 
      "光景如梭，人生浮脆。", 
      "百歲何妨盡沈醉。", 
      "臥龍多事，謾說三分奇計。", 
      "算來爭似我，長昏睡。"
    ], 
    "rhythmic": "感皇恩"
  }, 
  {
    "author": "胡舜陟", 
    "paragraphs": [
      "幾日北風江海立。", 
      "千車萬馬鏖聲急。", 
      "短棹峭寒欺酒力。", 
      "飛雨息。", 
      "瓊花細細穿窗隙。", 
      "我本綠蓑青箬笠。", 
      "浮家泛宅煙波逸。", 
      "渚鷺沙鷗多舊識。", 
      "行未得。", 
      "高歌與爾相尋覓。"
    ], 
    "rhythmic": "漁家傲"
  }, 
  {
    "author": "李祁", 
    "paragraphs": [
      "梨花院宇。", 
      "澹月傾雲初過雨。", 
      "一枝輕寒。", 
      "夢入西瑤小道山。", 
      "花深人靜。", 
      "簾鎖御香清晝永。", 
      "紅藥闌干。", 
      "玉案春風窈窕間。"
    ], 
    "rhythmic": "減字木蘭花"
  }, 
  {
    "author": "李祁", 
    "paragraphs": [
      "樓下清歌，水流歌斷春風暮。", 
      "夢雲煙樹。", 
      "依約江南路。", 
      "碧水黃沙，夢到尋梅處。", 
      "花無數。", 
      "問花無語。", 
      "明月隨人去。"
    ], 
    "rhythmic": "點絳脣"
  }, 
  {
    "author": "李祁", 
    "paragraphs": [
      "綠瑣窗紗明月透。", 
      "正清夢、鶯啼柳。", 
      "碧井銀瓶鳴玉甃。", 
      "翔鸞妝樣，粲花衫繡。", 
      "分付春風手。", 
      "喜入秋波嬌欲溜。", 
      "脈脈青山兩眉秀。", 
      "玉枕春寒郎知否。", 
      "歸來留取，御香襟袖。", 
      "同飲酴醿酒。"
    ], 
    "rhythmic": "青玉案"
  }, 
  {
    "author": "李祁", 
    "paragraphs": [
      "春陰淡淡，春波渺渺，簾卷花稍香霧。", 
      "小舟誰在落梅村，正夢繞、清溪煙雨。", 
      "碧山學士，雲房嬌小，須要五湖同去。", 
      "桃花流水鱖魚肥，恰趁得、江天佳處。"
    ], 
    "rhythmic": "鵲橋仙"
  }, 
  {
    "author": "李祁", 
    "paragraphs": [
      "校書學士小蓬山。", 
      "新參玉筍班。", 
      "買花歸去五湖間。", 
      "浣花龍尾灣。"
    ], 
    "rhythmic": "阮郎歸"
  }, 
  {
    "author": "李祁", 
    "paragraphs": [
      "嫋嫋秋風起，蕭蕭敗葉聲。", 
      "岳陽樓上聽哀箏。", 
      "樓下淒涼江月、爲誰明。", 
      "霧雨沈雲夢，煙波渺洞庭。", 
      "可憐無處問湘靈。", 
      "只有無情江水、繞孤城。"
    ], 
    "rhythmic": "南歌子", 
    "tags": [
      "洞庭湖", 
      "岳陽樓"
    ]
  }, 
  {
    "author": "李祁", 
    "paragraphs": [
      "春風碧水滿郎湖。", 
      "水清梅影疏。", 
      "渡江桃葉酒家壚。", 
      "髻鬟雲樣梳。", 
      "吹玉蕊，飲瓊腴。", 
      "不須紅袖扶。", 
      "少年隨意數花須。", 
      "老來心已無。"
    ], 
    "rhythmic": "醉桃源・阮郎歸"
  }, 
  {
    "author": "李祁", 
    "paragraphs": [
      "郎官湖上探春回。", 
      "初見照江梅。", 
      "過盡竹溪流水，無人知道花開。", 
      "佳人何處，江南夢遠，殊未歸來。", 
      "喚取小叢教看，隔江煙雨樓臺。"
    ], 
    "rhythmic": "朝中措"
  }, 
  {
    "author": "李祁", 
    "paragraphs": [
      "拾翠亭前水滿，郎官湖上春回。", 
      "儀龍新碾試瓊杯。", 
      "更見春江有味。", 
      "拄杖行穿翠篠，吹花醉繞江梅。", 
      "故園心事老相催。", 
      "此意陶潛能會。"
    ], 
    "rhythmic": "西江月"
  }, 
  {
    "author": "李祁", 
    "paragraphs": [
      "雲觀三山清露，長生萬鬣青松。", 
      "瓊璈珠珥下秋空。", 
      "一笑滿天鸞鳳。", 
      "霧鬢新梳紺綠，霞衣舊佩柔紅。", 
      "更邀豪俊馭南風。", 
      "此意平生飛動。"
    ], 
    "rhythmic": "西江月"
  }, 
  {
    "author": "李祁", 
    "paragraphs": [
      "春水湖塘深處。", 
      "竹暗沙洲無路。", 
      "閒伴落花來，卻信東風歸去。", 
      "且住。", 
      "且住。", 
      "細看兩山煙雨。"
    ], 
    "rhythmic": "如夢令"
  }, 
  {
    "author": "李祁", 
    "paragraphs": [
      "不見玉人清曉。", 
      "長嘯一聲雲杪。", 
      "碧水滿闌塘，竹外一枝風嫋。", 
      "奇妙。", 
      "奇妙。", 
      "半夜山空月皎。"
    ], 
    "rhythmic": "如夢令"
  }, 
  {
    "author": "李祁", 
    "paragraphs": [
      "碧山橫繞清湖，茂林秀麓波光裏。", 
      "南宮老大，西洲漂盪，危亭重倚。", 
      "雨步雲行，餌風飲霧，平生遊戲。", 
      "笑此中空洞，都無一物，有神妙、浩然氣。", 
      "掃盡雲南夢北，看三江五湖秋水。", 
      "狂歌兩解，清尊一舉，超然千里。", 
      "江漢蒼茫，故人何處，山川良是。", 
      "待白蘋露下，青天月上，約騎鯨起。"
    ], 
    "rhythmic": "水龍吟"
  }, 
  {
    "author": "李祁", 
    "paragraphs": [
      "拍手趁西風。", 
      "驚起乖龍。", 
      "青山綠水古今同。", 
      "唯有一輪山上月，長照江中。", 
      "一點落金鐘。", 
      "渾似虛空。", 
      "道人不住有云峯。", 
      "但是人家清酒甕，行處相逢。"
    ], 
    "rhythmic": "浪淘沙"
  }, 
  {
    "author": "葉祖義", 
    "paragraphs": [
      "如夢。", 
      "如夢。", 
      "和尚出門相送。"
    ], 
    "rhythmic": "如夢令"
  }, 
  {
    "author": "左譽", 
    "paragraphs": [
      "無所事，盈盈秋水，淡淡春山。"
    ], 
    "rhythmic": "失調名"
  }, 
  {
    "author": "左譽", 
    "paragraphs": [
      "一段離愁堪畫處，橫風斜雨搖衰柳。"
    ], 
    "rhythmic": "失調名"
  }, 
  {
    "author": "左譽", 
    "paragraphs": [
      "帷雲剪水，滴粉搓酥。"
    ], 
    "rhythmic": "失調名"
  }, 
  {
    "author": "呂直夫", 
    "paragraphs": [
      "徵鞍帶月，濃露沾襟袖。", 
      "馬上輕衫峭寒透。", 
      "望翠峯深淺，憶着眉兒，腰枝嫋，忍看風前細柳。", 
      "別時頻囑付，早寄書來，能趁清明到家否。", 
      "這言語，便夢裏、也在心頭，重相見、不知伊瘦我瘦。", 
      "縱百卉千花已離披，也趁鍀、酴醿牡丹時候。"
    ], 
    "rhythmic": "洞仙歌"
  }, 
  {
    "author": "楊景", 
    "paragraphs": [
      "帳雲暮卷，漏聲不到小簾櫳。", 
      "銀漢夜洗晴空。", 
      "皓月堂軒高掛，秋入廣寒宮。", 
      "正金波不動，桂影玲瓏。", 
      "佳人未逢。", 
      "悵此夕、與誰同。", 
      "對酒當歌，追念霜滿愁紅。", 
      "南樓何處，愁人在、橫笛一聲中。", 
      "凝望眼、立盡西風。"
    ], 
    "rhythmic": "婆羅門引"
  }, 
  {
    "author": "範智聞", 
    "paragraphs": [
      "紫素全如玉琢，清音不假金妝。", 
      "海沈時許試芬芳。", 
      "彷彿雲飛仙掌。", 
      "煙縷不愁悽斷，寶釵還與商量。", 
      "佳人特特爲翻香。", 
      "圖得氤氳重上。"
    ], 
    "rhythmic": "西江月"
  }, 
  {
    "author": "蔣元龍", 
    "paragraphs": [
      "葉暗乳鴉啼，風定老紅猶落。", 
      "蝴蝶不隨春去，入薰風池閣。", 
      "休歌金縷勸金卮，酒病煞如昨。", 
      "簾卷日長人靜，任楊花飄泊。"
    ], 
    "rhythmic": "好事近"
  }, 
  {
    "author": "蔣元龍", 
    "paragraphs": [
      "小池芳草綠初勻。", 
      "柳寒眉尚顰。", 
      "東風吹雨細於塵。", 
      "一庭花臉皴。", 
      "鶯共蝶，怨還嗔。", 
      "眼前無好春。", 
      "這般天氣煞愁人。", 
      "人愁旋旋新。"
    ], 
    "rhythmic": "阮郎歸"
  }, 
  {
    "author": "蔣元龍", 
    "paragraphs": [
      "小桃落盡殘紅。", 
      "夜來風。", 
      "又是一番春事、不從容。", 
      "翠屏掩。", 
      "芳信斷。", 
      "轉愁濃。", 
      "可惜日長閒暇、小簾櫳。"
    ], 
    "rhythmic": "烏夜啼"
  }, 
  {
    "author": "周格非", 
    "paragraphs": [
      "隴頭泉，未到隴下輕分。", 
      "一聲聲、淒涼嗚咽，豈堪側耳重聞。", 
      "細思量、那時攜手，畫樓高、簾幕黃昏。", 
      "月不長圓，雲多輕散，天應偏妒有情人。", 
      "自別後、小窗幽院，無處不消魂。", 
      "羅衣上，殘妝未減，猶帶啼痕。", 
      "自一從、瓶沈簪折，杳知欲見無因。", 
      "也渾疑、事如春夢，又只愁、人是朝雲。", 
      "破境分來，朱弦斷後，不堪獨自對芳樽。", 
      "試與問，多才誰更，匹配得文君。", 
      "須知道，東陽瘦損，不爲傷春。"
    ], 
    "rhythmic": "綠頭鴨・多麗"
  }, 
  {
    "author": "程鄰", 
    "paragraphs": [
      "階下寶鞍羅帕，門前絳蠟紗籠。", 
      "留連佳客悵匆匆。", 
      "賴有新團小鳳。", 
      "瓊碎黃金碾裏，乳浮紫玉甌中。", 
      "歸來襲襲袖生風。", 
      "齒頰餘甘入夢。"
    ], 
    "rhythmic": "西江月"
  }, 
  {
    "author": "何籀", 
    "paragraphs": [
      "細草沿階軟。", 
      "遲日薄，蕙風輕藹微暖。", 
      "春工靳惜，桃紅尚小，柳芽猶短。", 
      "羅幃繡幕高卷。", 
      "又早是、歌慵笑懶。", 
      "憑畫樓，那更天遠，山遠，水遠，人遠。", 
      "堪嘆。", 
      "傅粉疏狂，竊香俊雅，無計拘管。", 
      "青絲絆馬，紅巾寄淚，甚處迷戀。", 
      "無言淚珠零亂。", 
      "翠袖滴、重重漬遍。", 
      "故要知、別後思量。", 
      "歸時覷見。"
    ], 
    "rhythmic": "宴清都"
  }, 
  {
    "author": "廖世美", 
    "paragraphs": [
      "靄靄春空，畫樓森聳凌雲渚。", 
      "紫薇登覽最關情，絕妙誇能賦。", 
      "惆悵相思遲暮。", 
      "記當日、朱闌共語。", 
      "塞鴻難問，岸柳何窮，別愁紛絮。", 
      "催促年光，舊來流水知何處。", 
      "斷腸何必更殘陽，極目傷平楚。", 
      "晚霽波聲帶雨。", 
      "悄無人、舟橫野渡。", 
      "數峯江上，芳草天涯，參差煙樹。"
    ], 
    "rhythmic": "燭影搖紅", 
    "tags": [
      "宋詞三百首"
    ]
  }, 
  {
    "author": "廖世美", 
    "paragraphs": [
      "落日水熔金，天淡暮煙凝碧。", 
      "樓上誰家紅袖，靠闌干無力。", 
      "鴛鴦相對浴紅衣，短棹弄長笛。", 
      "驚起一雙飛去，聽波聲拍拍。"
    ], 
    "rhythmic": "好事近"
  }, 
  {
    "author": "李元卓", 
    "paragraphs": [
      "一枝絳蠟香梅軟。", 
      "宜春小勝玲瓏剪。", 
      "拂曉上瑤釵。", 
      "春從鬢底來。", 
      "菱花頻自照。", 
      "粉面驚春早。", 
      "淡拂曉山眉。", 
      "爲誰今日宜。"
    ], 
    "rhythmic": "菩薩蠻"
  }, 
  {
    "author": "張方仲", 
    "paragraphs": [
      "多少胭脂，勻成點就。", 
      "千枝亂、攢紅堆繡。", 
      "花無長好，更光陰去驟。", 
      "對景憶良朋，故應招手。", 
      "曾說年時，花間把酒。", 
      "任淋浪、春衫溼透。", 
      "文園今病，問遠能來否。", 
      "卻道有酴醿、牡丹時候。"
    ], 
    "rhythmic": "人嬌"
  }, 
  {
    "author": "查", 
    "paragraphs": [
      "艤蘭舟。", 
      "十分端是載離愁。", 
      "練波送遠，屏山遮斷，此去難留。", 
      "相從爭奈，心期久要，屢更霜秋。", 
      "嘆人生、杳似萍浮。", 
      "又翻成輕別，都將深恨，付與東流。", 
      "想斜陽影裏，寒煙明處，雙槳去悠悠。", 
      "愛渚梅、幽香動，須採掇、倩纖柔。", 
      "豔歌粲發，誰傳餘韻，來說仙遊。", 
      "念故人、留此遐洲。", 
      "但春風老後，秋月圓時，獨倚西樓。"
    ], 
    "rhythmic": "透碧霄"
  }, 
  {
    "author": "李敦詩", 
    "paragraphs": [
      "南北利名人，常恨家居少。", 
      "每到春時聽子規，無不傷懷抱。", 
      "好去向長安，細與公卿道。", 
      "待得功成名遂時，不似歸來早。"
    ], 
    "rhythmic": "卜算子"
  }, 
  {
    "author": "康仲伯", 
    "paragraphs": [
      "匆匆一望關河。", 
      "聽離歌。", 
      "艇子急催雙槳、下清波。", 
      "淋浪醉。", 
      "闌干淚。", 
      "奈情何。", 
      "明日畫橋西畔、暮雲多。"
    ], 
    "rhythmic": "憶真妃・相見歡"
  }, 
  {
    "author": "程過", 
    "paragraphs": [
      "試問愁來何處。", 
      "門外山無重數。", 
      "芳草不知人。", 
      "翠連雲。", 
      "欲看不忍重看。", 
      "心事只堪腸斷。", 
      "腸斷宿孤村。", 
      "雨昏昏。"
    ], 
    "rhythmic": "昭君怨"
  }, 
  {
    "author": "程過", 
    "paragraphs": [
      "春欲來時，長是與、江梅花約。", 
      "又還向、竹林疏處，一枝開卻。", 
      "對酒漸驚身老大，看花應念人離索。", 
      "但十分、沈醉祝東君，長如昨。", 
      "芳草渡，孤舟泊。", 
      "山斂黛，天垂幕。", 
      "黯銷魂、無奈暮雲殘角。", 
      "便好折來和雪戴，莫教酒醒隨風落。", 
      "待殷勤、留此記相思，誰堪託。"
    ], 
    "rhythmic": "滿江紅"
  }, 
  {
    "author": "曾", 
    "paragraphs": [
      "別樣清芬撲鼻來。", 
      "秋香過後卻追回。", 
      "博山輕霧鎖崔嵬。", 
      "珍重薌林三昧手，不教一日不花開。", 
      "暗中錯認是江梅。"
    ], 
    "rhythmic": "浣溪沙"
  }, 
  {
    "author": "曾", 
    "paragraphs": [
      "佳友。", 
      "金英輳。", 
      "陶令籬邊常宿留。", 
      "秋風一夜摧枯朽。", 
      "獨豔重陽時候。", 
      "剩收芳蕊浮卮酒。", 
      "薦酒先生眉壽。"
    ], 
    "rhythmic": "調笑令"
  }, 
  {
    "author": "曾", 
    "paragraphs": [
      "清友。", 
      "羣芳右。", 
      "萬縞紛披茲獨秀。", 
      "天寒月薄黃昏後。", 
      "縞袂亭亭招手。", 
      "故山千樹連雲岫。", 
      "借問如今安否。"
    ], 
    "rhythmic": "調笑・調笑令"
  }, 
  {
    "author": "曾", 
    "paragraphs": [
      "淨友。", 
      "如妝就。", 
      "折得清香來滿手。", 
      "一溪湛湛無塵垢。", 
      "白羽輕搖晴晝。", 
      "遠公保社今何有。", 
      "悵望東林搔首。"
    ], 
    "rhythmic": "調笑・調笑令"
  }, 
  {
    "author": "曾", 
    "paragraphs": [
      "玉友。", 
      "平生舊。", 
      "相與忘形偏耐久。", 
      "醉鄉徑到無何有。", 
      "莫問區區升斗。", 
      "人生一笑難開口。", 
      "爲報速宜相就。"
    ], 
    "rhythmic": "調笑・調笑令"
  }, 
  {
    "author": "曾", 
    "paragraphs": [
      "花好。", 
      "被花惱。", 
      "庭下嫣然如巧笑。", 
      "曾教健步移根到。", 
      "各是一般奇妙。", 
      "賞心樂事知多少。", 
      "亂插繁華晴昊。"
    ], 
    "rhythmic": "調笑・調笑令"
  }, 
  {
    "author": "曾", 
    "paragraphs": [
      "酒美。", 
      "直無比。", 
      "小甕新醅浮玉蟻。", 
      "空傳烏氏並程氏。", 
      "不數雲安曲米。", 
      "十花更互來相對。", 
      "常伴先生沈醉。"
    ], 
    "rhythmic": "調笑・調笑令"
  }, 
  {
    "author": "曾", 
    "paragraphs": [
      "子後寅前東向坐，冥心琢齒鳴鼉。", 
      "託天回顧眼光摩。", 
      "張弓仍踏弩，升降轆轤多。", 
      "三度朝元九度轉，背摩雙擺扳弩。", 
      "虎龍交際咽元和。", 
      "浴身挑甲罷，便可躡煙蘿。"
    ], 
    "rhythmic": "臨江仙"
  }, 
  {
    "author": "張綱", 
    "paragraphs": [
      "論思厭久，動蓴鱸清興，輕辭丹極。", 
      "佩玉腰金歸故里，光照湖山秋色。", 
      "八座儀刑，九重尊寵，才大今詞伯。", 
      "漢家豪俊，一時誰是勍敵。", 
      "三徑舊日家聲，華堂深穩處，頻開瑤席。", 
      "春在壺中真自有，一境珠宮仙掖。", 
      "譚程揮風，罰籌如蝟，數因尊前客。", 
      "故應元放，舉杯狂醉輕擲。"
    ], 
    "rhythmic": "念奴嬌"
  }, 
  {
    "author": "張綱", 
    "paragraphs": [
      "多情宋玉，值西風搖落，悲秋時節。", 
      "賴有幽芳深解意，的皪枝頭爭發。", 
      "欲語含羞，斂容微笑，心事如何說。", 
      "暗香時度，捲簾留伴霜月。", 
      "誰爲賦寫仙姿，揮毫落紙，有尊前詞客。", 
      "獨倚闌干須信道，消得孤吟愁絕。", 
      "補闕騷經，拾遺香傳，頓許居前列。", 
      "品題多謝，一枝當爲君折。"
    ], 
    "rhythmic": "念奴嬌"
  }, 
  {
    "author": "張綱", 
    "paragraphs": [
      "疏柳飄零，暮鴉寒集，都門送客，斜陽影裏。", 
      "野色沈沈，翠微隱隱，遙指故鄉雲外。", 
      "聚久交情厚，對西風、爭忍分袂。", 
      "飲散賓朋，畫船去也，平蕪千里。", 
      "因記。", 
      "小軒無寐。", 
      "觀夜月憑闌，共論深契。", 
      "絳帳清閒，杏壇優暇，當念宴遊同醉。", 
      "南北煙波遠，願無忘、音書頻寄。", 
      "未知名宦拘人，異日相逢何地。"
    ], 
    "rhythmic": "青門飲"
  }, 
  {
    "author": "張綱", 
    "paragraphs": [
      "小窗開宴，草草杯盤具。", 
      "歡喜走兒童，慶生朝、一年一度。", 
      "風光好處，恰是小春時，香泛泛，酒醺醺，一曲歌金縷。", 
      "吾今已醉，解作醒時語。", 
      "千里念重親，望家山、雲天盡處。", 
      "深深發願，只願早休官，居顏巷，戲萊衣，歲歲長歡聚。"
    ], 
    "rhythmic": "驀山溪"
  }, 
  {
    "author": "張綱", 
    "paragraphs": [
      "綠蟻浮觴香泛泛，黃花共薦芳辰。", 
      "清霜天宇淨無塵。", 
      "登高宜有賦，拈筆戲成文。", 
      "可奈園林搖落盡，悲秋意與誰論。", 
      "眼中相識幾番新。", 
      "龍山高會處，落帽定何人。"
    ], 
    "rhythmic": "臨江仙"
  }, 
  {
    "author": "張綱", 
    "paragraphs": [
      "追想京都全盛日，蓬弧初記生時。", 
      "朝來朱紱照庭闈。", 
      "誰知衰謝老，還有寧馨兒。", 
      "休記藍田生美玉，舉杯聽取歌詞。", 
      "年方強仕未應遲。", 
      "高風輕借便，一鶚看橫飛。"
    ], 
    "rhythmic": "臨江仙"
  }, 
  {
    "author": "張綱", 
    "paragraphs": [
      "十月風光，小春時候，宴堂初啓朱筵。", 
      "博山雲潤，風細嫋晴煙。", 
      "坐有文章公子，爭吟唱、詩滿花箋。", 
      "簾帷裏，時聞笑語，今日間生賢。", 
      "郎潛。", 
      "雖未貴，虛名自有，清議推先。", 
      "更那堪、高堂重慶兼全。", 
      "佔取人間樂事，何必羨、玉帶貂蟬。", 
      "飛觴處，深深更祝，龜鶴永齊年。"
    ], 
    "rhythmic": "滿庭芳"
  }, 
  {
    "author": "張綱", 
    "paragraphs": [
      "風軋雲低，寒催臘近，畫堂和氣先春。", 
      "玳筵處啓，佳會慶生辰。", 
      "漏轉高張寶炬，重簾邃、深炷爐薰。", 
      "歡聲裏，清歌閒發，一曲繞樑塵。", 
      "慈闈，春不老，山河象服，恩被絲綸。", 
      "占人間榮貴，蘭玉詵詵。", 
      "便好金尊盡醉，殷勤勸、須滿十分。", 
      "深深願，斑衣拜舞，千歲奉靈椿。"
    ], 
    "rhythmic": "滿庭芳"
  }, 
  {
    "author": "張綱", 
    "paragraphs": [
      "歲晚寒凝，正冥舒四葉，梅吐孤芳。", 
      "慶誕佳辰，開筵盛集萱堂。", 
      "合坐春回錦繡，捲簾處、花簇笙簧。", 
      "除樂禁、初許聞韶，應時歡宴何妨。", 
      "人言富貴最好，算有誰能兼，福壽康強。", 
      "自是仙姿，天教佔取恩光。", 
      "百和重添寶炬，十分勸、頻舉瑤觴。", 
      "仍教畫、家慶新圖，要看蘭桂成行。"
    ], 
    "rhythmic": "萬年歡"
  }, 
  {
    "author": "張綱", 
    "paragraphs": [
      "羅綺爭春擁畫堂。", 
      "翠帷深處按笙簧。", 
      "寶奩頻炷鬱沈香。", 
      "海上蟠桃元未老，月中仙桂看餘芳。", 
      "何須龜鶴頌年長。"
    ], 
    "rhythmic": "浣溪沙"
  }, 
  {
    "author": "張綱", 
    "paragraphs": [
      "臘日銀罌翠管新。", 
      "潘輿迎臘慶生辰。", 
      "捲簾花簇錦堂春。", 
      "百和寶薰籠瑞霧，一聲珠唱駐行雲。", 
      "流霞深勸莫辭頻。"
    ], 
    "rhythmic": "浣溪沙"
  }, 
  {
    "author": "張綱", 
    "paragraphs": [
      "象服華年兩鬢青。", 
      "喜逢生日是嘉平。", 
      "何妨開宴雪初晴。", 
      "酒勸十分金鑿落，舞催三疊玉娉婷。", 
      "滿堂歡笑祝椿齡。"
    ], 
    "rhythmic": "浣溪沙"
  }, 
  {
    "author": "張綱", 
    "paragraphs": [
      "過隙光陰還自催。", 
      "生朝又送一年來。", 
      "宴堂深處強追陪。", 
      "眼眩豈堪花裏笑，眉攢聊向酒邊開。", 
      "與君同醉莫辭杯。"
    ], 
    "rhythmic": "浣溪沙"
  }, 
  {
    "author": "張綱", 
    "paragraphs": [
      "飛雪初晴，曉來佳氣生庭戶。", 
      "寶薰籠霧。", 
      "簾幕香風度。", 
      "鶴髮龜齡，堂上潘輿駐。", 
      "花深處。", 
      "緩歌金縷。", 
      "莫借杯頻舉。"
    ], 
    "rhythmic": "點絳脣"
  }, 
  {
    "author": "張綱", 
    "paragraphs": [
      "羅幕重重，畫堂迎臘和風轉。", 
      "玳筵高展。", 
      "知是羣仙宴。", 
      "銀鴨香浮，紅袖翻歌扇。", 
      "金盃勸。", 
      "深深祝願。", 
      "爭把蟠桃獻。"
    ], 
    "rhythmic": "點絳脣"
  }, 
  {
    "author": "張綱", 
    "paragraphs": [
      "寶津樓下柳陰重。", 
      "畫橋東。", 
      "戲魚龍。", 
      "聞喜當時，開宴盛儀容。", 
      "遙想新年尋故事，扶醉帽，夕陽中。", 
      "可憐衰鬢颯霜叢。", 
      "借酡紅。", 
      "遣愁濃。", 
      "夢入長安，驚起送飛鴻。", 
      "直下青冥休避路，九萬里，看摶風。"
    ], 
    "rhythmic": "江城子"
  }, 
  {
    "author": "張綱", 
    "paragraphs": [
      "斂晴煙。", 
      "桂花如水輕寒。", 
      "宴中秋、朋簪來會，滿筵綠鬢朱顏。", 
      "罄尊罍、興吞海量，妙歌吹、聲徹雲端。", 
      "獨念衰殘，強陪歡笑，恍然感舊覺悲酸。", 
      "功名志，黃梁曉夢，老去奈何天。", 
      "休追悔，天應教人，贏取身閒。", 
      "想姮娥、情郎如舊，也須知我貪歡。", 
      "奈潘鬢、霜蓬漸滿，況沈腰、革帶頻寬。", 
      "月有重圓，人誰長健，一回相見一回難。", 
      "王夫子，看君風度，何不早彈冠。", 
      "莫學我，年年對月，扶病江干。"
    ], 
    "rhythmic": "綠頭鴨・多麗"
  }, 
  {
    "author": "張綱", 
    "paragraphs": [
      "愛家山。", 
      "坐來心與雲閒。", 
      "念平生、功名有志，暮年多病知難。", 
      "眷簪纓、未容引去，奈猿鶴、久已催還。", 
      "鬆菊關情，蓴鱸引興，昔人高韻照塵寰。", 
      "細追想，山林鍾鼎，從古罕兼全。", 
      "歸來好，皇恩賜可，拂袖欣然。", 
      "望西清、猶叨法從，夢魂寧隔臺躔。", 
      "蒔七鬆、便爲小隱，開三徑、且樂餘年。", 
      "賓友相過，雞豚爲具，從容聊作飲中仙。", 
      "君試聽，陽春佳闋，今日恰新傳。", 
      "休辭酒，從教醉舞，踏碎花氈。"
    ], 
    "rhythmic": "綠頭鴨・多麗"
  }, 
  {
    "author": "張綱", 
    "paragraphs": [
      "解組盛明時，角巾東路。", 
      "家在深村更深處。", 
      "掃開三徑，坐看一川煙雨。", 
      "故山休笑我，來何暮。", 
      "苦貪富貴，多憂多慮。", 
      "百歲光陰能幾許。", 
      "醉鄉日月，莫問人間寒暑。", 
      "興來隨短棹，過南浦。"
    ], 
    "rhythmic": "感皇恩"
  }, 
  {
    "author": "張綱", 
    "paragraphs": [
      "年時生日宴高堂。", 
      "歡笑擁爐香。", 
      "今日山前停棹，也須隨分飛觴。", 
      "東陽太守，攜家遠去，方溯桐江。", 
      "把酒祝君長健，相隨歸老吾鄉。"
    ], 
    "rhythmic": "朝中措"
  }, 
  {
    "author": "張綱", 
    "paragraphs": [
      "前年初對大明宮。", 
      "寒律轉春風。", 
      "幾度相關歸夢，催成兩鬢霜蓬。", 
      "山州歲晚，還逢令節，空記前蹤。", 
      "莫遣酒兵相向，愁城生怕頻攻。"
    ], 
    "rhythmic": "朝中措"
  }, 
  {
    "author": "張綱", 
    "paragraphs": [
      "休驚初臘凍全消。", 
      "旬日是春朝。", 
      "梅吐芳心半笑，柳含青眼相撩。", 
      "風光如許，那知太守，老去無聊。", 
      "乘興方思把盞，歸心已逐輕橈。"
    ], 
    "rhythmic": "朝中措"
  }, 
  {
    "author": "張綱", 
    "paragraphs": [
      "五日小春休屈指。", 
      "花發西軒，早已傳春意。", 
      "應爲高堂催燕喜。", 
      "一枝得得來呈瑞。", 
      "綺席初開雲幕邃。", 
      "蘭蕙騰芳，人在蓬壺裏。", 
      "壽酒滿斟那惜醉。", 
      "錦囊行拜恩封貴。"
    ], 
    "rhythmic": "鳳棲梧・蝶戀花"
  }, 
  {
    "author": "張綱", 
    "paragraphs": [
      "雨洗軒庭迎晚照。", 
      "黃菊才芳，未覺秋光老。", 
      "怪底烘堂添語笑。", 
      "姮娥此夜來蓬島。", 
      "獻壽新詞誰解道。", 
      "滿眼兒孫，著語皆爭巧。", 
      "瀲灩金盃休惜釂。", 
      "追歡不怕霜天曉。"
    ], 
    "rhythmic": "鳳棲梧・蝶戀花"
  }, 
  {
    "author": "張綱", 
    "paragraphs": [
      "風動飛霙迎曉霽。", 
      "銀海光浮，宴啓羣仙會。", 
      "騎省流芳誰可繼。", 
      "尊前看取連枝貴。", 
      "華髮衰翁羞晚歲。", 
      "未報皇恩，尚忝專城寄。", 
      "酒入愁腸應易醉。", 
      "已拚一醉酬君意。"
    ], 
    "rhythmic": "鳳棲梧・蝶戀花"
  }, 
  {
    "author": "張綱", 
    "paragraphs": [
      "老去光陰驚掣電。", 
      "生長元豐，試數今誰健。", 
      "多謝天公憐歲晚。", 
      "清時乞得身閒散。", 
      "憶昔生朝叨睿眷。", 
      "臺饋頒恩，內酒當筵勸。", 
      "今日衰殘歡意鮮。", 
      "舉杯目斷堯天遠。"
    ], 
    "rhythmic": "鳳棲梧・蝶戀花"
  }, 
  {
    "author": "張綱", 
    "paragraphs": [
      "緩帶垂紅雙侍女。", 
      "綵鳳銜來，秀色生庭戶。", 
      "轉蕙光風香暗度。", 
      "回眸綽約神仙侶。", 
      "寡和清歌聲激楚。", 
      "夜飲厭厭，勸我杯頻舉。", 
      "只恐酒闌催暮雨。", 
      "憑誰約斷陽臺路。"
    ], 
    "rhythmic": "鳳棲梧・蝶戀花"
  }, 
  {
    "author": "張綱", 
    "paragraphs": [
      "梅柳約東風，迎臘暗傳消息。", 
      "粉面翠眉偷笑，似欣逢佳客。", 
      "晚來歌管破餘寒，沈煙嫋輕碧。", 
      "老去不禁卮酒，奈尊前春色。"
    ], 
    "rhythmic": "好事近"
  }, 
  {
    "author": "張綱", 
    "paragraphs": [
      "重簾卷盡樓臺日。", 
      "華燈萬點歡聲入。", 
      "老病莫憑闌。", 
      "一城星斗寒。", 
      "豔妝翻舞雪。", 
      "目眩紅生纈。", 
      "不是故無情。", 
      "羞君雙鬢青。"
    ], 
    "rhythmic": "菩薩蠻"
  }, 
  {
    "author": "張綱", 
    "paragraphs": [
      "南山只與溪橋隔。", 
      "年來厭著尋山屐。", 
      "臥對曲屏風。", 
      "淡煙疏雨中。", 
      "功成投老去。", 
      "拚作林塘主。", 
      "萬事不關心。", 
      "酒杯紅浪生。"
    ], 
    "rhythmic": "菩薩蠻"
  }, 
  {
    "author": "張綱", 
    "paragraphs": [
      "紅蓮照晚。", 
      "花底明人眼。", 
      "無限遊人誰惜倦。", 
      "只有衰翁心懶。", 
      "笙歌緩引更籌。", 
      "更闌客散添愁。", 
      "香霧半窗幽夢，煙波千里歸舟。"
    ], 
    "rhythmic": "清平樂"
  }, 
  {
    "author": "張綱", 
    "paragraphs": [
      "封人祝望堯雲了，歸路藹歡聲。", 
      "何妨明日，開筵笑語，聊慶初生。", 
      "官閒歲晚身猶健，蘭玉更盈庭。", 
      "持杯爲壽，從教夜醉，誰怕參橫。"
    ], 
    "rhythmic": "人月圓"
  }, 
  {
    "author": "張綱", 
    "paragraphs": [
      "易老方驚歲晚，難禁又報生朝。", 
      "從他華髮轉蕭蕭。", 
      "且共尊前一笑。", 
      "爲具隨宜餖飣，烘堂不用笙簫。", 
      "只煩歡伯散無憀。", 
      "醉裏追回年少。"
    ], 
    "rhythmic": "西江月"
  }, 
  {
    "author": "張綱", 
    "paragraphs": [
      "年少春心花裏轉。", 
      "只恐飛花片片。", 
      "沈醉歸深院。", 
      "妓衣何用令高卷。", 
      "要看梁州初入遍。", 
      "放出樓中舞燕。", 
      "有眼何曾見。", 
      "看來未足重開宴。"
    ], 
    "rhythmic": "惜分飛"
  }, 
  {
    "author": "張綱", 
    "paragraphs": [
      "思堂醇酎。", 
      "滿酌金盃爭獻壽。", 
      "記取年時。", 
      "頭白成雙唱舊詞。", 
      "莫言秋晚。", 
      "五日小春黃菊綻。", 
      "折一枝來。", 
      "綸誥金花要並開。"
    ], 
    "rhythmic": "減字木蘭花"
  }, 
  {
    "author": "李清照", 
    "paragraphs": [
      "藤牀紙帳朝眠起。", 
      "說不盡、無佳思。", 
      "沈香斷續玉爐寒，伴我情懷如水。", 
      "笛裏三弄，梅心驚破，多少春情意。", 
      "小風疏雨蕭蕭地。", 
      "又催下、千行淚。", 
      "吹簫人去玉樓空，腸斷與誰同倚。", 
      "一枝折得，人間天上，沒個人堪寄。"
    ], 
    "rhythmic": "孤雁兒・御街行"
  }, 
  {
    "author": "李清照", 
    "paragraphs": [
      "小閣藏春，閒窗鎖晝，畫堂無限深幽。", 
      "篆香燒盡，日影下簾鉤。", 
      "手種江梅更好，又何必、臨水登樓。", 
      "無人到，寂寥渾似，何遜在揚州。", 
      "從來，知韻勝，難堪雨籍，不耐風柔。", 
      "更誰家橫笛，吹動濃愁。", 
      "莫恨香消雪減，須信道、掃跡情留。", 
      "難言處，良宵淡月，疏影尚風流。"
    ], 
    "rhythmic": "滿庭霜・滿庭芳"
  }, 
  {
    "author": "李清照", 
    "paragraphs": [
      "紅酥肯放瓊苞碎。", 
      "探著南枝開遍未。", 
      "不知醞藉幾多香，但見包藏無限意。", 
      "道人憔悴春窗底。", 
      "悶損闌干愁不倚。", 
      "要來小酌便來休，未必明朝風不起。"
    ], 
    "rhythmic": "玉樓春"
  }, 
  {
    "author": "李清照", 
    "paragraphs": [
      "雪裏已知春信至。", 
      "寒梅點綴瓊枝膩。", 
      "香臉半開嬌旖旎。", 
      "當庭際。", 
      "玉人浴出新妝洗。", 
      "造化可能偏有意。", 
      "故教明月玲瓏地。", 
      "共賞金尊沈綠蟻。", 
      "莫辭醉。", 
      "此花不與羣花比。"
    ], 
    "rhythmic": "漁家傲"
  }, 
  {
    "author": "李清照", 
    "paragraphs": [
      "年年雪裏。", 
      "常插梅花醉。", 
      "挼盡梅花無好意。", 
      "贏得滿衣清淚。", 
      "今年海角天涯。", 
      "蕭蕭兩鬢生華。", 
      "看取晚來風勢，故應難看梅花。"
    ], 
    "rhythmic": "清平樂"
  }, 
  {
    "author": "李清照", 
    "paragraphs": [
      "天上星河轉，人間簾幕垂。", 
      "涼生枕簟淚痕滋。", 
      "起解羅衣、聊問夜何其。", 
      "翠貼蓮蓬小，金銷藕葉稀。", 
      "舊時天氣舊時衣。", 
      "只有情懷、不似舊家時。"
    ], 
    "rhythmic": "南歌子"
  }, 
  {
    "author": "李清照", 
    "paragraphs": [
      "芳草池塘，綠陰庭院，晚晴寒透窗紗。", 
      "□□金鎖，管是客來唦。", 
      "寂寞尊前席上，惟□、海角天涯。", 
      "能留否，酴醿落盡，猶賴有□□。", 
      "當年，曾勝賞，生香薰袖，活火分茶。", 
      "□□□龍驕馬，流水輕車。", 
      "不怕風狂雨驟，恰纔稱、煮酒殘花。", 
      "如今也，不成懷抱，得似舊時那。"
    ], 
    "rhythmic": "轉調滿庭芳・滿庭芳"
  }, 
  {
    "author": "李清照", 
    "paragraphs": [
      "天接雲濤連曉霧。", 
      "星河欲轉千帆舞。", 
      "彷佛夢魂歸帝所。", 
      "聞天語。", 
      "殷勤問我歸何處。", 
      "我報路長嗟日暮。", 
      "學詩謾有驚人句。", 
      "九萬里風鵬正舉。", 
      "風休住。", 
      "蓬舟吹取三山去。"
    ], 
    "rhythmic": "漁家傲"
  }, 
  {
    "author": "李清照", 
    "paragraphs": [
      "常記溪亭日暮。", 
      "沈醉不知歸路。", 
      "興盡晚回舟，誤入藕花深處。", 
      "爭渡。", 
      "爭渡。", 
      "驚起一灘鷗鷺。"
    ], 
    "rhythmic": "如夢令"
  }, 
  {
    "author": "李清照", 
    "paragraphs": [
      "昨夜雨疏風驟。", 
      "濃睡不消殘酒。", 
      "試問卷簾人，卻道海棠依舊。", 
      "知否。", 
      "知否。", 
      "應是綠肥紅瘦。"
    ], 
    "rhythmic": "如夢令"
  }, 
  {
    "author": "李清照", 
    "paragraphs": [
      "小樓寒，夜長簾幕低垂。", 
      "恨蕭蕭、無情風雨，夜來揉損瓊肌。", 
      "也不似、貴妃醉臉，也不似、孫壽愁眉。", 
      "韓令偷香，徐娘傅粉，莫將比擬未新奇。", 
      "細看取、屈平陶令，風韻正相宜。", 
      "微風起，清芬醞籍，不減酴醿。", 
      "漸秋闌、雪清玉瘦，向人無限依依。", 
      "似愁凝、漢皋解佩，似淚灑、紈扇題詩。", 
      "朗月清風，濃煙暗雨，天教憔悴度芳姿。", 
      "縱愛惜、不知從此，留得幾多時。", 
      "人情好，何須更憶，澤畔東籬。"
    ], 
    "rhythmic": "多麗"
  }, 
  {
    "author": "李清照", 
    "paragraphs": [
      "風柔日薄春猶早。", 
      "夾衫乍著心情好。", 
      "睡起覺微寒。", 
      "梅花鬢上殘。", 
      "故鄉何處是。", 
      "忘了除非醉。", 
      "瀋水臥時燒。", 
      "香消酒未消。"
    ], 
    "rhythmic": "菩薩蠻"
  }, 
  {
    "author": "李清照", 
    "paragraphs": [
      "歸鴻聲斷殘雲碧。", 
      "背窗雪落爐煙直。", 
      "燭底鳳釵明。", 
      "釵頭人勝輕。", 
      "角聲催曉漏。", 
      "曙色回牛鬥。", 
      "春意看花難。", 
      "西風留舊寒。"
    ], 
    "rhythmic": "菩薩蠻"
  }, 
  {
    "author": "李清照", 
    "paragraphs": [
      "莫許杯深琥珀濃。", 
      "未成沈醉意先融。", 
      "□□已應晚來風。", 
      "瑞腦香消魂夢斷，闢寒金小髻鬟鬆。", 
      "醒時空對燭花紅。"
    ], 
    "rhythmic": "浣溪沙"
  }, 
  {
    "author": "李清照", 
    "paragraphs": [
      "小院閒窗春色深。", 
      "重簾未卷影沈沈。", 
      "倚樓無語理瑤琴。", 
      "遠岫出山催薄暮，細風吹雨弄輕陰。", 
      "梨花欲謝恐難禁。"
    ], 
    "rhythmic": "浣溪沙"
  }, 
  {
    "author": "李清照", 
    "paragraphs": [
      "淡蕩春光寒食天。", 
      "玉爐瀋水嫋殘煙。", 
      "夢迴山枕隱花鈿。", 
      "海燕未來人鬥草，江海已過柳生綿。", 
      "黃昏疏雨溼鞦韆。"
    ], 
    "rhythmic": "浣溪沙"
  }, 
  {
    "author": "李清照", 
    "paragraphs": [
      "香冷金猊，被翻紅浪，起來人未梳頭。", 
      "任寶奩閒掩，日上簾鉤。", 
      "生怕閒愁暗恨，多少事、欲說還休。", 
      "今年瘦，非幹病酒，不是悲秋。", 
      "明朝，這回去也，千萬遍陽關，也即難留。", 
      "念武陵春晚，雲鎖重樓。", 
      "記取樓前綠水，應念我、終日凝眸。", 
      "凝眸處，從今更數，幾段新愁。"
    ], 
    "rhythmic": "鳳凰臺上憶吹簫", 
    "tags": [
      "宋詞三百首"
    ]
  }, 
  {
    "author": "李清照", 
    "paragraphs": [
      "紅藕香殘玉簟秋。", 
      "輕解羅裳，獨上蘭舟。", 
      "雪中誰寄錦書來，雁字回時，月滿西樓。", 
      "花自飄零水自流。", 
      "一種相思，兩處閒愁。", 
      "此情無計可消除，才下眉頭，卻上心頭。"
    ], 
    "rhythmic": "一剪梅・一翦梅"
  }, 
  {
    "author": "李清照", 
    "paragraphs": [
      "淚溼羅衣脂粉滿。", 
      "四疊陽關，唱到千千遍。", 
      "人道山長山又斷。", 
      "蕭蕭微雨聞孤館。", 
      "惜別傷離方寸亂。", 
      "忘了臨行，酒盞深和淺。", 
      "好把音書憑過雁。", 
      "東來不似蓬萊遠。"
    ], 
    "rhythmic": "蝶戀花"
  }, 
  {
    "author": "李清照", 
    "paragraphs": [
      "暖日晴風初破凍。", 
      "柳眼眉腮，已覺春心動。", 
      "酒意詩情誰與共。", 
      "淚融殘粉花鈿重。", 
      "乍試夾衫金縷縫。", 
      "山枕斜敧，枕損釵頭鳳。", 
      "獨抱濃愁無好夢。", 
      "夜闌猶剪燈花弄。"
    ], 
    "rhythmic": "蝶戀花"
  }, 
  {
    "author": "李清照", 
    "paragraphs": [
      "寒日蕭蕭上鎖窗。", 
      "梧桐應恨夜來霜。", 
      "酒闌更喜團茶苦，夢斷偏宜瑞腦香。", 
      "秋已盡，日猶長。", 
      "仲宣懷遠更淒涼。", 
      "不如隨分尊前醉，莫負東籬菊蕊黃。"
    ], 
    "rhythmic": "鷓鴣天"
  }, 
  {
    "author": "李清照", 
    "paragraphs": [
      "春到長門春草青。", 
      "江梅些子破，未開勻。", 
      "碧雲籠碾玉成塵。", 
      "留曉夢，驚破一甌春。", 
      "花影壓重門。", 
      "疏簾鋪淡月，好黃昏。", 
      "二年三度負東君。", 
      "歸來也，著意過今春。"
    ], 
    "rhythmic": "小重山"
  }, 
  {
    "author": "李清照", 
    "paragraphs": [
      "湖上風來波浩渺。", 
      "秋已暮、紅稀香少。", 
      "水光山色與人親，說不盡、無窮好。", 
      "蓮子已成荷葉老。", 
      "青露洗、蘋花汀草。", 
      "眠沙鷗鷺不回頭，似也恨、人歸早。"
    ], 
    "rhythmic": "怨王孫・憶王孫"
  }, 
  {
    "author": "李清照", 
    "paragraphs": [
      "庭院深深深幾許，雲窗霧閣常扃。", 
      "柳梢梅萼漸分明。", 
      "春歸秣陵樹，人客遠安城。", 
      "感月吟風多少事，如今老去無成。", 
      "誰憐憔悴更凋零。", 
      "試燈無意思，踏雪沒心情。"
    ], 
    "rhythmic": "臨江仙"
  }, 
  {
    "author": "李清照", 
    "paragraphs": [
      "薄霧濃雲愁永晝。", 
      "瑞腦消金獸。", 
      "佳節又重陽，玉枕紗廚，半夜涼初透。", 
      "東籬把灑黃昏後，有暗香盈袖。", 
      "莫道不消魂，簾卷西風，人似黃花瘦。"
    ], 
    "rhythmic": "醉花陰", 
    "tags": [
      "宋詞三百首"
    ]
  }, 
  {
    "author": "李清照", 
    "paragraphs": [
      "風定落花深，簾外擁紅堆雪。", 
      "長記海棠開後，正是傷春時節。", 
      "酒闌歌罷玉尊空，青缸暗明滅。", 
      "魂夢不堪幽怨，更一聲啼鴂。"
    ], 
    "rhythmic": "好事近"
  }, 
  {
    "author": "李清照", 
    "paragraphs": [
      "夜來沈醉卸妝遲。", 
      "梅萼插殘枝。", 
      "酒醒薰破春睡，夢遠不成歸。", 
      "人悄悄，月依依。", 
      "翠簾垂。", 
      "更挼殘芯，更拈餘香，更得些時。"
    ], 
    "rhythmic": "訴衷情"
  }, 
  {
    "author": "李清照", 
    "paragraphs": [
      "草際鳴蛩。", 
      "驚落梧桐。", 
      "正人間、天上愁濃。", 
      "雲階月地，關鎖千重。", 
      "縱浮槎來，浮槎去，不相逢。", 
      "星橋鵲駕，經年才見，想離情、別恨難窮。", 
      "牽牛織女，莫是離中。", 
      "甚霎兒晴，霎兒雨，霎兒風。"
    ], 
    "rhythmic": "行香子"
  }, 
  {
    "author": "李清照", 
    "paragraphs": [
      "猶將歌扇向人遮。", 
      "水晶山枕象牙牀。", 
      "彩雲易散月長虧。", 
      "幾多深恨斷人腸。", 
      "羅衣消盡恁時香。", 
      "閒愁也似月明多。", 
      "直送淒涼到畫屏。"
    ], 
    "rhythmic": "失調名"
  }, 
  {
    "author": "李清照", 
    "paragraphs": [
      "暗淡輕黃體性柔。", 
      "情疏跡遠只香留。", 
      "何須淺碧深紅色，自是花中第一流。", 
      "梅定妒，菊應羞。", 
      "畫闌開處冠中秋。", 
      "騷人可煞無情思，何事當年不見收。"
    ], 
    "rhythmic": "鷓鴣天"
  }, 
  {
    "author": "李清照", 
    "paragraphs": [
      "窗前誰種芭蕉樹，陰滿中庭。", 
      "陰滿中庭。", 
      "葉葉心心，舒捲有餘情。", 
      "傷心枕上三更雨，點滴霖霪。", 
      "點滴霖霪。", 
      "愁損北人，不慣起來聽。"
    ], 
    "rhythmic": "添字醜奴兒・採桑子"
  }, 
  {
    "author": "李清照", 
    "paragraphs": [
      "臨高閣。", 
      "亂山平野煙光薄。", 
      "煙光薄。", 
      "棲鴉歸後，暮天聞角。", 
      "斷香殘酒情懷惡。", 
      "西風催襯梧桐落。", 
      "梧桐落。", 
      "又還秋色，又還寂寞。"
    ], 
    "rhythmic": "憶秦娥"
  }, 
  {
    "author": "李清照", 
    "paragraphs": [
      "條脫閒揎系五絲。"
    ], 
    "rhythmic": "失調名"
  }, 
  {
    "author": "李清照", 
    "paragraphs": [
      "瑞腦煙殘，沈香火冷。"
    ], 
    "rhythmic": "失調名"
  }, 
  {
    "author": "李清照", 
    "paragraphs": [
      "蕭條庭院，有斜風細雨，重門須閉。", 
      "寵柳嬌花寒食近，種種惱人天氣。", 
      "險韻詩成，扶頭酒醒，別是閒滋味。", 
      "徵鴻過盡，萬千心事難寄。", 
      "樓上幾日春寒，簾垂四面，玉闌干慵倚。", 
      "被冷香消新夢覺，不許愁人不起。", 
      "清露晨流，新桐初引，多少遊春意。", 
      "日高煙斂，更看今日晴未。"
    ], 
    "rhythmic": "念奴嬌", 
    "tags": [
      "宋詞三百首"
    ]
  }, 
  {
    "author": "李清照", 
    "paragraphs": [
      "落日熔金，暮雲合璧，人在何處。", 
      "染柳煙濃，吹梅笛怨，春意知幾許。", 
      "元宵佳節，融和天氣，次第豈無風雨。", 
      "來相召、香車寶馬，謝他酒朋詩侶。", 
      "中州盛日，閨門多暇，記得偏重三五。", 
      "鋪翠冠兒，拈金雪柳，簇帶爭濟楚。", 
      "如今憔悴，風鬟霜鬢，怕見夜間出去。", 
      "不如向、簾兒底下，聽人笑語。"
    ], 
    "rhythmic": "永遇樂", 
    "tags": [
      "宋詞三百首"
    ]
  }, 
  {
    "author": "李清照", 
    "paragraphs": [
      "風住塵香花已盡，日晚倦梳頭。", 
      "物是人非事事休。", 
      "欲語淚先流。", 
      "聞說雙溪春尚好，也擬泛輕舟。", 
      "只恐雙溪舴艋舟。", 
      "載不動、許多愁。"
    ], 
    "rhythmic": "武陵春"
  }, 
  {
    "author": "李清照", 
    "paragraphs": [
      "帝裏春晚。", 
      "重門深院。", 
      "草綠階前，暮天雁斷。", 
      "樓上遠信誰傳。", 
      "恨綿綿。", 
      "多情自是多沾惹。", 
      "難拚捨。", 
      "又是寒食也。", 
      "鞦韆巷陌，人靜皎月初斜。", 
      "浸梨花。"
    ], 
    "rhythmic": "怨王孫・憶王孫"
  }, 
  {
    "author": "李清照", 
    "paragraphs": [
      "微寒應候。", 
      "望日邊六葉，階蓂初秀。", 
      "愛景欲掛扶桑，漏殘銀箭，杓回搖鬥。", 
      "慶高閎此際，掌上一顆明珠剖。", 
      "有令容淑質，歸逢佳偶。", 
      "到如今，晝錦滿堂貴胄。", 
      "榮耀，文步紫禁，一一金章綠綬。", 
      "更值棠棣連陰，虎符熊軾，夾河分守。", 
      "況青雲咫尺，朝暮重入承明後。", 
      "看綵衣爭獻，蘭羞玉酎。", 
      "祝千齡，借指鬆椿比壽。"
    ], 
    "rhythmic": "長壽樂"
  }, 
  {
    "author": "李清照", 
    "paragraphs": [
      "永夜懨懨歡意少。", 
      "空夢長安，認取長安道。", 
      "爲報今年春色好。", 
      "花光月影宜相照。", 
      "隨意杯盤雖草草。", 
      "酒美梅酸，恰稱人懷抱。", 
      "醉莫插花花莫笑。", 
      "可憐春似人將老。"
    ], 
    "rhythmic": "蝶戀花"
  }, 
  {
    "author": "李清照", 
    "paragraphs": [
      "尋尋覓覓，冷冷清清，悽悽慘慘慼戚。", 
      "乍暖還寒時候，最難將息。", 
      "三杯兩盞淡酒，怎敵他、晚來風急。", 
      "雁過也，正傷心，卻是舊時相識。", 
      "滿地黃花堆積。", 
      "憔悴損，如今有誰忺摘。", 
      "守著窗兒，獨自怎生得黑。", 
      "梧桐更兼細雨，到黃昏、點點滴滴。", 
      "這次第，怎一個、愁字了得。"
    ], 
    "rhythmic": "聲聲慢", 
    "tags": [
      "宋詞三百首"
    ]
  }, 
  {
    "author": "李清照", 
    "paragraphs": [
      "寂寞深閨，柔腸一寸愁千縷。", 
      "惜春春去。", 
      "幾點催花雨。", 
      "倚遍闌干，只是無情緒。", 
      "人何處。", 
      "連天衰草，望斷歸來路。"
    ], 
    "rhythmic": "點絳脣"
  }, 
  {
    "author": "李清照", 
    "paragraphs": [
      "賣花擔上。", 
      "買得一枝春欲放。", 
      "淚染輕勻。", 
      "猶帶彤霞曉露痕。", 
      "怕郎猜道。", 
      "奴面不如花面好。", 
      "雲鬢斜簪。", 
      "徒要教郎比並看。"
    ], 
    "rhythmic": "減字木蘭花"
  }, 
  {
    "author": "李清照", 
    "paragraphs": [
      "教我甚情懷。"
    ], 
    "rhythmic": "失調名"
  }, 
  {
    "author": "李清照", 
    "paragraphs": [
      "揉破黃金萬點輕。", 
      "剪成碧玉葉層層。", 
      "風度精神如彥輔，大鮮明。", 
      "梅蕊重重何俗甚，丁香千結苦粗生。", 
      "薰透愁人千里夢，卻無情。"
    ], 
    "rhythmic": "攤破浣溪沙・山花子"
  }, 
  {
    "author": "李清照", 
    "paragraphs": [
      "病起蕭蕭兩鬢華。", 
      "臥看殘月上窗紗。", 
      "豆蔻連梢煎熟水，莫分茶。", 
      "枕上詩書閒處好，門前風景雨來佳。", 
      "終日向人多醞藉，木犀花。"
    ], 
    "rhythmic": "攤破浣溪沙・山花子"
  }, 
  {
    "author": "李清照", 
    "paragraphs": [
      "風韻雍容未甚都。", 
      "尊前甘橘可爲奴。", 
      "誰憐流落江湖上，玉骨冰肌未肯枯。", 
      "誰教並蒂連枝摘，醉後明皇倚太真。", 
      "居士擘開真有意，要吟風味兩家新。"
    ], 
    "rhythmic": "瑞鷓鴣"
  }, 
  {
    "author": "李清照", 
    "paragraphs": [
      "庭院深深深幾許，雲窗霧閣春遲。", 
      "爲誰憔悴損芳姿。", 
      "夜來清夢好，應是發南枝。", 
      "玉瘦檀輕無限恨，南樓羌管休吹。", 
      "濃香吹盡有誰知。", 
      "暖風遲日也，別到杏花肥。"
    ], 
    "rhythmic": "臨江仙"
  }, 
  {
    "author": "李清照", 
    "paragraphs": [
      "禁幄低張，彤闌巧護，就中獨佔殘春。", 
      "容華淡佇，綽約俱見天真。", 
      "待得羣花過後，一番風露曉妝新。", 
      "妖嬈豔態，妒風笑月，長殢東君。", 
      "東城邊，南陌上，正日烘池館，竟走香輪。", 
      "綺筵散日，誰人可繼芳塵。", 
      "更好明光宮殿，幾枝先近日邊勻。", 
      "金尊倒，拚了盡燭，不管黃昏。"
    ], 
    "rhythmic": "慶清朝"
  }, 
  {
    "author": "李清照", 
    "paragraphs": [
      "髻子傷春慵更梳。", 
      "晚風庭院落梅初。", 
      "淡雲來往月疏疏。", 
      "玉鴨薰爐閒瑞腦，朱櫻斗帳掩流蘇。", 
      "通犀還解闢寒無。"
    ], 
    "rhythmic": "浣溪沙"
  }, 
  {
    "author": "李清照", 
    "paragraphs": [
      "繡面芙蓉一笑開。", 
      "斜飛寶鴨襯香腮。", 
      "眼波才動被人猜。", 
      "一面風情深有韻，半箋嬌恨寄幽懷。", 
      "月移花影約重來。"
    ], 
    "rhythmic": "浣溪沙"
  }, 
  {
    "author": "呂本中", 
    "paragraphs": [
      "恨君不似江樓月，南北東西。", 
      "只有相隨無別離。", 
      "恨君卻似江樓月，暫滿還虧。", 
      "暫滿還虧。", 
      "待得團團是幾時。"
    ], 
    "rhythmic": "採桑子"
  }, 
  {
    "author": "呂本中", 
    "paragraphs": [
      "亂紅夭綠風吹盡，小市疏樓。", 
      "細雨輕鷗。", 
      "總向離人恨裏收。", 
      "年年春好年年病，妾自西遊。", 
      "水自東流。", 
      "不似殘花一樣愁。"
    ], 
    "rhythmic": "採桑子"
  }, 
  {
    "author": "呂本中", 
    "paragraphs": [
      "渺渺風吹月上，濛濛霧挾霜回。", 
      "百年心事老相催。", 
      "人在夕陽落外。", 
      "有夢常嫌去遠，無書可恨來遲。", 
      "一杯濁酒兩篇詩。", 
      "小檻黃花共醉。"
    ], 
    "rhythmic": "西江月"
  }, 
  {
    "author": "呂本中", 
    "paragraphs": [
      "酒罷悠揚醉興。", 
      "茶烹喚起醒魂。", 
      "卻嫌仙劑點甘辛。", 
      "衝破龍團氣韻。", 
      "金鼎清泉乍瀉，香沈微惜芳薰。", 
      "玉人歌斷恨輕分。", 
      "歡意厭厭未盡。"
    ], 
    "rhythmic": "西江月"
  }, 
  {
    "author": "呂本中", 
    "paragraphs": [
      "病香無力傍欄干。", 
      "風雨送春還。", 
      "一枕曉來清夢，無人說似西山。", 
      "匆匆笑語，時時邂逅，草草杯盤。", 
      "莫謂雜花時候，便忘梅蕊衝寒。"
    ], 
    "rhythmic": "朝中措"
  }, 
  {
    "author": "呂本中", 
    "paragraphs": [
      "驛路侵斜月，溪橋度曉霜。", 
      "短籬殘菊一枝黃。", 
      "正是亂山深處、過重陽。", 
      "旅枕元無夢，寒更每自長。", 
      "只言江左好風光。", 
      "不道中原歸思、轉淒涼。"
    ], 
    "rhythmic": "南歌子"
  }, 
  {
    "author": "呂本中", 
    "paragraphs": [
      "梅花自是於春懶。", 
      "不是春來晚。", 
      "看伊開在衆花前。", 
      "便道與春無分、結因緣。", 
      "風前月下頻相就。", 
      "笑我如伊瘦。", 
      "幾回衝雨過疏籬。", 
      "已見一番青子、綴殘枝。"
    ], 
    "rhythmic": "虞美人"
  }, 
  {
    "author": "呂本中", 
    "paragraphs": [
      "平生臭味如君少。", 
      "自是君難老。", 
      "似儂憔悴更誰知。", 
      "只道心情、不似少年時。", 
      "春風也到江南路。", 
      "小檻花深處。", 
      "對人不是憶姚黃。", 
      "實是舊時風味、老難忘。"
    ], 
    "rhythmic": "虞美人"
  }, 
  {
    "author": "呂本中", 
    "paragraphs": [
      "暖日溫風破淺寒。", 
      "短青無數簇幽欄。", 
      "三年春在病中看。", 
      "中酒心情渾似夢，探花時候不曾閒。", 
      "幾年芳信隔秦關。"
    ], 
    "rhythmic": "浣溪沙"
  }, 
  {
    "author": "呂本中", 
    "paragraphs": [
      "共飲昏昏到暮鴉。", 
      "不須春日念京華。", 
      "邇來沈醉是生涯。", 
      "不是對君猶惜醉，只嫌春病卻憐他。", 
      "願爲蜂採落殘花。"
    ], 
    "rhythmic": "浣溪沙"
  }, 
  {
    "author": "呂本中", 
    "paragraphs": [
      "要相忘。", 
      "不相忘。", 
      "玉樹郎君月豔娘。", 
      "幾回曾斷腸。", 
      "欲下牀。", 
      "卻上牀。", 
      "上得牀來思舊鄉。", 
      "北風吹夢長。"
    ], 
    "rhythmic": "長相思"
  }, 
  {
    "author": "呂本中", 
    "paragraphs": [
      "去年今夜。", 
      "同醉月明花樹下。", 
      "此夜江邊。", 
      "月暗長堤柳暗船。", 
      "故人何處。", 
      "帶我離愁江外去。", 
      "來歲花前。", 
      "又是今年憶去年。"
    ], 
    "rhythmic": "減字木蘭花"
  }, 
  {
    "author": "呂本中", 
    "paragraphs": [
      "客愁不到西池路。", 
      "殘春又逐花飛去。", 
      "今日傍池行。", 
      "新荷昨夜生。", 
      "故人千慮繞。", 
      "不道書來少。", 
      "去住隔關河。", 
      "長亭風雨多。"
    ], 
    "rhythmic": "菩薩蠻"
  }, 
  {
    "author": "呂本中", 
    "paragraphs": [
      "高樓只在斜陽裏。", 
      "春風淡蕩人聲喜。", 
      "攜客不嫌頻。", 
      "使君如酒醇。", 
      "花光人不會。", 
      "月色須君醉。", 
      "月色與花光。", 
      "共成今夜長。"
    ], 
    "rhythmic": "菩薩蠻"
  }, 
  {
    "author": "呂本中", 
    "paragraphs": [
      "登樓一望南山雪。", 
      "使君風味如新月。", 
      "月向雪前明。", 
      "主人今夜情。", 
      "平生相與意。", 
      "老病猶堪記。", 
      "對酒爲君歡。", 
      "酒杯嫌未寬。"
    ], 
    "rhythmic": "菩薩蠻"
  }, 
  {
    "author": "呂本中", 
    "paragraphs": [
      "雪似梅花，梅花似雪。", 
      "似和不似都奇絕。", 
      "惱人風味阿誰知，請君問取南樓月。", 
      "記得舊時，探梅時節。", 
      "老來舊事無人說。", 
      "爲誰醉倒爲誰醒，到今猶恨輕離別。"
    ], 
    "rhythmic": "踏莎行"
  }, 
  {
    "author": "呂本中", 
    "paragraphs": [
      "故人何處。", 
      "同在江南路。", 
      "百種舊愁分不去。", 
      "枉被落花留住。", 
      "舊愁百種誰知。", 
      "除非是見伊時。", 
      "最是一春多病，等閒過了酴醿。"
    ], 
    "rhythmic": "清平樂"
  }, 
  {
    "author": "呂本中", 
    "paragraphs": [
      "小院悠悠春未遠。", 
      "牡丹昨夜開猶淺。", 
      "珍重使君簾盡卷。", 
      "風欲轉。", 
      "綠陰掩映欄干晚。", 
      "記得舊時清夜短。", 
      "洛陽芳訊時相伴。", 
      "一朵姚黃䯳髻滿。", 
      "情未展。", 
      "新來衰病無人管。"
    ], 
    "rhythmic": "漁家傲"
  }, 
  {
    "author": "呂本中", 
    "paragraphs": [
      "殘春霧雨餘，小院黃昏後。", 
      "說道覓新詞，把酒來相就。", 
      "酴醿插髻雲，歲歲長如舊。", 
      "不是做詞遲，卻怕添伊瘦。"
    ], 
    "rhythmic": "生查子"
  }, 
  {
    "author": "呂本中", 
    "paragraphs": [
      "東里先生，家何在、山陰溪曲。", 
      "對一川平野，數間茅屋。", 
      "昨夜岡頭新雨過，門前流水清如玉。", 
      "抱小橋、回合柳參天，搖新綠。", 
      "疏籬下，叢叢菊。", 
      "虛檐外，蕭蕭竹。", 
      "嘆古今得失，是非榮辱。", 
      "須信人生歸去好，世間萬事何時足。", 
      "問此春、春醞酒何如，今朝熟。"
    ], 
    "rhythmic": "滿江紅"
  }, 
  {
    "author": "呂本中", 
    "paragraphs": [
      "柳色過疏籬。", 
      "花又離披。", 
      "舊時心緒沒人知。", 
      "記得一年寒食下，獨自歸時。", 
      "歸後卻尋伊。", 
      "月上嫌遲。", 
      "十分斟酒不推辭。", 
      "將爲老來渾忘卻，因甚沾衣。"
    ], 
    "rhythmic": "浪淘沙"
  }, 
  {
    "author": "呂本中", 
    "paragraphs": [
      "柳塘新漲。", 
      "艇子操雙漿。", 
      "閒倚曲樓成悵望。", 
      "是處春愁一樣。", 
      "傍人幾點飛花。", 
      "夕陽又送棲鴉。", 
      "試問畫樓西畔，暮雲恐近天涯。"
    ], 
    "rhythmic": "浪淘沙"
  }, 
  {
    "author": "呂本中", 
    "paragraphs": [
      "雙雙小鳳斜，淡淡鴉兒穩。", 
      "一曲渭城歌，柳色饒春恨。", 
      "離觴洗別愁，酒盡愁難盡。", 
      "寶瑟雁縱橫，誰寄天涯信。"
    ], 
    "rhythmic": "生查子"
  }, 
  {
    "author": "呂本中", 
    "paragraphs": [
      "人分南浦春，酒把陽關盞。", 
      "衣帶自無情，頓爲離人緩。", 
      "愁隨苦海深，恨逐前峯遠。", 
      "更聽斷腸猿，一似聞弦雁。"
    ], 
    "rhythmic": "生查子"
  }, 
  {
    "author": "呂本中", 
    "paragraphs": [
      "巧語嬌鶯春未暮。", 
      "楊柳風流，恰過池塘雨。", 
      "芳草滿庭花滿樹。", 
      "無情胡蝶飛來去。", 
      "睡起小奩香一縷。", 
      "玉篆回紋，等個人分付。", 
      "桃葉不言人不語。", 
      "眉尖一點君知否。"
    ], 
    "rhythmic": "蝶戀花"
  }, 
  {
    "author": "向子諲", 
    "paragraphs": [
      "說著分飛百種猜。", 
      "泥人細數幾時回。", 
      "風流可慣曾孤冷，懷抱如何得好開。", 
      "垂玉箸，下香階。", 
      "憑肩小語更兜鞋。", 
      "再三莫遣歸期誤，第一頻教入夢來。"
    ], 
    "rhythmic": "鷓鴣天"
  }, 
  {
    "author": "向子諲", 
    "paragraphs": [
      "淺淺妝成淡淡梅。", 
      "見梅憶着傍妝臺。", 
      "書無鴻雁如何寄，腸斷催歸作麼回。", 
      "千種恨，百般猜。", 
      "爲伊懷抱幾時開。", 
      "可堪江上風頭惡，不放朝雲入夢來。"
    ], 
    "rhythmic": "鷓鴣天"
  }, 
  {
    "author": "向子諲", 
    "paragraphs": [
      "幾處鞦韆懶未收。", 
      "花梢柳外出纖柔。", 
      "霞衣輕舉疑奔月，寶髻敧傾若墜樓。", 
      "爭縹緲，鬥風流。", 
      "蜂兒蛺蝶共嬉遊。", 
      "朝朝暮暮春風裏，落盡梨花未肯休。"
    ], 
    "rhythmic": "鷓鴣天"
  }, 
  {
    "author": "向子諲", 
    "paragraphs": [
      "靄靄朝雲，矜春態度。", 
      "楚宮夢斷尋無路。", 
      "欲將尊酒遣新愁，誰知引到愁深處。", 
      "不盡長江，無邊細雨。", 
      "只疑都把愁來做。", 
      "西山總不解遮欄，隨春直過東湖去。"
    ], 
    "rhythmic": "踏莎行", 
    "tags": [
      "長江"
    ]
  }, 
  {
    "author": "向子諲", 
    "paragraphs": [
      "合巹風流，擘釵情態，壓倒癡牛呆女。", 
      "今年雲外果深期，想卻笑、人間離苦。", 
      "縈愁疊恨，青山綠水，杳杳重重無數。", 
      "尋常猶有夢能來，到此夜、無尋夢處。"
    ], 
    "rhythmic": "鵲橋仙"
  }, 
  {
    "author": "向子諲", 
    "paragraphs": [
      "濛濛煙樹無重數。", 
      "不礙相思路。", 
      "晚雲分外慾增愁。", 
      "更那堪疏雨、送歸舟。", 
      "雨來還被風吹去。", 
      "隕淚多如雨。", 
      "擬題雙葉問離憂。", 
      "怎得水隨人意、肯西流。"
    ], 
    "rhythmic": "虞美人"
  }, 
  {
    "author": "向子諲", 
    "paragraphs": [
      "去年不到瓊花底。", 
      "蝶夢空相倚。", 
      "今年特地趁花來。", 
      "卻甚不教同醉、過花開。", 
      "花知此恨年年有。", 
      "也伴人春瘦。", 
      "一枝和淚寄春風。", 
      "應把舊愁新怨、入眉峯。"
    ], 
    "rhythmic": "虞美人"
  }, 
  {
    "author": "向子諲", 
    "paragraphs": [
      "去年雪滿長安樹。", 
      "望斷揚州路。", 
      "今年看雪在揚州。", 
      "人在蓬萊深處、若爲愁。", 
      "而今不恨伊相誤。", 
      "自恨來何暮。", 
      "平山堂下舊嬉遊。", 
      "只有舞春楊柳、似風流。"
    ], 
    "rhythmic": "虞美人"
  }, 
  {
    "author": "向子諲", 
    "paragraphs": [
      "倚窗人似鶯藏柳。", 
      "巧語春心透。", 
      "聲聲清切入人深。", 
      "一夜不知兩鬢、雪霜侵。", 
      "何時月下歌金縷。", 
      "醉看行雲住。", 
      "懶將幽恨寄瑤琴。", 
      "卻倩金籠鸚鵡、遞芳音。"
    ], 
    "rhythmic": "虞美人"
  }, 
  {
    "author": "向子諲", 
    "paragraphs": [
      "竹孤青，梅釅白。", 
      "更着使君清絕。", 
      "梅似竹，竹如君。", 
      "須知德有鄰。", 
      "月同高，風同調。", 
      "月底風前一笑。", 
      "翻碎影，度微香。", 
      "與人風味長。"
    ], 
    "rhythmic": "更漏子"
  }, 
  {
    "author": "向子諲", 
    "paragraphs": [
      "鵲橋邊，牛渚上。", 
      "翠節紅旌相向。", 
      "承玉露，御金風。", 
      "年年歲歲同。", 
      "懶飛梭，停弄杼。", 
      "遙想彩雲深處。", 
      "人咫尺，事關山。", 
      "無聊獨倚欄。"
    ], 
    "rhythmic": "更漏子"
  }, 
  {
    "author": "向子諲", 
    "paragraphs": [
      "澄江如練，遠山橫翠，一段風煙如畫。", 
      "層樓傑閣倚晴空，疑便是、支磯石下。", 
      "寶奩瓊鑑，淡勻輕掃，纖手弄妝初罷。", 
      "擬將心事問天公，與牛女、平分今夜。"
    ], 
    "rhythmic": "鵲橋仙"
  }, 
  {
    "author": "向子諲", 
    "paragraphs": [
      "碧落飛明鏡，晴煙冪遠山。", 
      "扁舟夜下廣陵灘。", 
      "照我白蘋紅蓼、一杯殘。", 
      "初望同盤飲，如何兩處看。", 
      "遙知香霧溼雲鬟。", 
      "憑暖瓊樓十二、玉欄干。"
    ], 
    "rhythmic": "南歌子"
  }, 
  {
    "author": "向子諲", 
    "paragraphs": [
      "飛雲多態，涼颼微度，都到酒邊歌處。", 
      "冰肌玉骨照人寒，更做弄、一簾風雨。", 
      "同盤風味，合歡情思，不管星娥猜妒。", 
      "桃花溪水接銀河，與占斷、鵲橋歸路。"
    ], 
    "rhythmic": "鵲橋仙"
  }, 
  {
    "author": "向子諲", 
    "paragraphs": [
      "縹緲雲間質，輕盈波上身。", 
      "瑤林玉樹出風塵。", 
      "不是野花凡草、等閒春。", 
      "翠羽雙垂珥，烏紗巧制巾。", 
      "經珠不動兩眉顰。", 
      "須信鉛華銷盡、見天真。"
    ], 
    "rhythmic": "南歌子"
  }, 
  {
    "author": "向子諲", 
    "paragraphs": [
      "樑苑千花亂，隋堤一水長。", 
      "眼前風物總悲涼。", 
      "何況眉頭心上、不相忘。", 
      "因夢聊攜手，憑書續斷腸。", 
      "已驚蝴蝶過東牆。", 
      "更被風吹鴻雁、不成行。"
    ], 
    "rhythmic": "南歌子"
  }, 
  {
    "author": "向子諲", 
    "paragraphs": [
      "竹裏一枝梅，雨洗娟娟靜。", 
      "疑是佳人日暮來，綽約風前影。", 
      "新恨有誰知，往事何堪省。", 
      "夢繞陽臺寂寞回，沾袖餘香冷。"
    ], 
    "rhythmic": "卜算子"
  }, 
  {
    "author": "向子諲", 
    "paragraphs": [
      "鴛鴦翡翠同心侶。", 
      "驚風不得雙飛去。", 
      "春水綠西池。", 
      "重期相見時。", 
      "長憐心共語。", 
      "夢裏池邊路。", 
      "相見不如新。", 
      "花應解笑人。"
    ], 
    "rhythmic": "菩薩蠻"
  }, 
  {
    "author": "向子諲", 
    "paragraphs": [
      "娟娟明月如霜白。", 
      "鰲山可是蓬山隔。", 
      "恨不及春風。", 
      "行雲處處同。", 
      "暖香紅霧裏。", 
      "一笑誰新喜。", 
      "知得遠愁無。", 
      "春衫有淚珠。"
    ], 
    "rhythmic": "菩薩蠻"
  }, 
  {
    "author": "向子諲", 
    "paragraphs": [
      "襪兒窄剪鞋兒小。", 
      "紋鴛並影雙雙好。", 
      "微步巧藏人。", 
      "輕飛洛浦塵。", 
      "前回深處見。", 
      "欲近還相遠。", 
      "心事不能知。", 
      "教人直是疑。"
    ], 
    "rhythmic": "菩薩蠻"
  }, 
  {
    "author": "向子諲", 
    "paragraphs": [
      "雨過林巒靜，風回池閣涼。", 
      "窺人雙燕語雕樑。", 
      "笑看小荷翻處、戲鴛鴦。", 
      "共飲菖蒲細，同分綵線長。", 
      "今朝真不負風光。", 
      "絕勝幾年飛夢、繞高唐。"
    ], 
    "rhythmic": "南歌子"
  }, 
  {
    "author": "向子諲", 
    "paragraphs": [
      "幾年不見。", 
      "胡蝶枕中魂夢遠。", 
      "一日相逢。", 
      "鸚鵡杯深笑靨濃。", 
      "歡心未已。", 
      "流水落花愁又起。", 
      "離恨如何。", 
      "細雨斜風晚更多。"
    ], 
    "rhythmic": "減字木蘭花"
  }, 
  {
    "author": "向子諲", 
    "paragraphs": [
      "蟲聲切。", 
      "柔腸欲斷傷離別。", 
      "傷離別。", 
      "幾行清淚，界殘紅頰。", 
      "玉階白露侵羅襪。", 
      "下簾卻望玲瓏月。", 
      "玲瓏月。", 
      "寒光凌亂，照人愁絕。"
    ], 
    "rhythmic": "秦樓月・憶秦娥"
  }, 
  {
    "author": "向子諲", 
    "paragraphs": [
      "月在兩山間，人在空明裏。", 
      "山色碧於天，月色光於水。", 
      "心閒物物幽，心動塵塵起。", 
      "莫向動中來，長願閒如此。"
    ], 
    "rhythmic": "生查子"
  }, 
  {
    "author": "向子諲", 
    "paragraphs": [
      "春心如杜鵑，日夜思歸切。", 
      "啼盡一川花，愁落千山月。", 
      "遙憐白玉人，翠被餘香歇。", 
      "可慣獨眠寒，減動豐肌雪。"
    ], 
    "rhythmic": "生查子"
  }, 
  {
    "author": "向子諲", 
    "paragraphs": [
      "近似月當懷，遠似花藏霧。", 
      "好是月明時，同醉花深處。", 
      "看花不自持，對月空相顧。", 
      "願學月頻圓，莫作花飛去。"
    ], 
    "rhythmic": "生查子"
  }, 
  {
    "author": "向子諲", 
    "paragraphs": [
      "春山和恨長，秋水無言度。", 
      "脈脈復盈盈，幾點梨花雨。", 
      "深深一段愁，寂寂無行路。", 
      "推去又還來，沒個遮欄處。"
    ], 
    "rhythmic": "生查子"
  }, 
  {
    "author": "向子諲", 
    "paragraphs": [
      "娟娟月入眉，整整雲歸鬢。", 
      "鏡里弄妝遲，簾外花移影。", 
      "斜窺秋水長，軟語春鶯近。", 
      "無計奈情何，只有相思分。"
    ], 
    "rhythmic": "生查子"
  }, 
  {
    "author": "向子諲", 
    "paragraphs": [
      "相思懶下牀，春夢迷蝴蝶。", 
      "入柳又穿花，去去輕如葉。", 
      "可堪歧路長，不道關山隔。", 
      "無賴是黃鸝，喚起空愁絕。"
    ], 
    "rhythmic": "生查子"
  }, 
  {
    "author": "向子諲", 
    "paragraphs": [
      "微雨過，庭院淨無塵。", 
      "天上秋期明日是，人間月影十分清，真不負佳辰。", 
      "稱壽處，香霧繞花身。", 
      "玉兔已成千歲藥，桂華更與一枝新。", 
      "喜氣滿重闉。"
    ], 
    "rhythmic": "望江南・憶江南"
  }, 
  {
    "author": "向子諲", 
    "paragraphs": [
      "冰雪肌膚不受塵。", 
      "臉桃眉柳暖生春。", 
      "手搓梅子笑迎人。", 
      "欲語又休無限思，暫來還去不勝顰。", 
      "夢隨蝴蝶過東鄰。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "微步凌波塵起，弄妝滿鏡花開。", 
      "春心擲處眼頻來。", 
      "秀色著人無耐。", 
      "舊事如風無跡，新愁似水難裁。", 
      "相思日夜夢陽臺。", 
      "減盡沈郎衣帶。"
    ], 
    "rhythmic": "西江月"
  }, 
  {
    "author": "向子諲", 
    "paragraphs": [
      "丹鳳飛來，細傳日下絲綸語。", 
      "使君歸去。", 
      "已近沙堤路。", 
      "風葉露花，秋意濃如許。", 
      "江天暮。", 
      "離歌輕舉。", 
      "愁滿西山雨。"
    ], 
    "rhythmic": "點絳脣"
  }, 
  {
    "author": "向子諲", 
    "paragraphs": [
      "無雙亭下瓊花樹，玉骨雲腴。", 
      "傾國稱姝。", 
      "除卻揚州是無處。", 
      "天教紅藥來參乘，桃李先驅。", 
      "總作花奴。", 
      "翠擁紅遮到玉都。"
    ], 
    "rhythmic": "醜奴兒・採桑子"
  }, 
  {
    "author": "向子諲", 
    "paragraphs": [
      "午夜涼生翠幔。", 
      "簾外行雲撩亂。", 
      "可恨白蘋風，欲雨又還吹散。", 
      "腸斷。", 
      "腸斷。", 
      "楚夢驚殘一半。"
    ], 
    "rhythmic": "如夢令"
  }, 
  {
    "author": "向子諲", 
    "paragraphs": [
      "小雨度微雲，快染一天新碧。", 
      "恰到中秋佳處，是芳年華日。", 
      "冰輪莫做九分看，天意在今夕。", 
      "先佔廣寒風露，怕姮娥偏得。"
    ], 
    "rhythmic": "好事近"
  }, 
  {
    "author": "向子諲", 
    "paragraphs": [
      "初上舞茵時，爭看襪羅弓窄。", 
      "恰似晚霞零亂，襯一鉤新月。", 
      "折旋多態小腰身，分明是迴雪。", 
      "生怕因風飛去，放真珠簾隔。"
    ], 
    "rhythmic": "好事近"
  }, 
  {
    "author": "向子諲", 
    "paragraphs": [
      "人如濯濯春楊柳，徹骨風流。", 
      "脫體溫柔。", 
      "牽繫多情盡未休。", 
      "最憐恰恰新眠起，雲雨初收。", 
      "斜倚瓊樓。", 
      "葉葉眉心一樣愁。"
    ], 
    "rhythmic": "採桑子"
  }, 
  {
    "author": "向子諲", 
    "paragraphs": [
      "雲無天淨。", 
      "明月端如鏡。", 
      "烏鵲繞枝棲未穩。", 
      "零露垂垂珠隕。", 
      "扁舟共絕潮河。", 
      "秋風別去如梭。", 
      "今夜悽然對影，與誰斟酌姮娥。"
    ], 
    "rhythmic": "清平樂"
  }, 
  {
    "author": "向子諲", 
    "paragraphs": [
      "花想儀容柳想腰。", 
      "融融曳曳一團嬌。", 
      "綺羅叢裏最妖嬈。", 
      "歌罷碧天零影亂，舞時紅袖雪花飄。", 
      "幾回相見爲魂銷。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "豔趙傾燕花裏仙。", 
      "烏絲闌寫永和年。", 
      "有時閒弄醒心絃。", 
      "茗碗分雲微醉後，紋楸斜倚髻鬟偏。", 
      "風流模樣總堪憐。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "曾是襄王夢裏仙。", 
      "嬌癡恰恰破瓜年。", 
      "芳心已解品朱弦。", 
      "淺淺笑時雙靨媚，盈盈立處綠雲偏。", 
      "稱人心是盡人憐。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "一夜涼颸動碧廚。", 
      "曉庭飛雨濺真珠。", 
      "玉人睡起倚金鋪。", 
      "雲髻作堆初未整，柳腰如醉不勝扶。", 
      "天仙風調世間無。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "璧月光中玉漏清。", 
      "小梅疏影水邊明。", 
      "似梅人醉月西傾。", 
      "梅欲黃時朝暮雨，月重圓處短長亭。", 
      "舊愁新恨若爲情。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "人意天公則甚知。", 
      "故教小雨作深悲。", 
      "桃花渾似淚胭脂。", 
      "理棹又從今日去，斷腸還似去年時。", 
      "經行處處是相思。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "花樣風流柳樣嬌。", 
      "雪中微步過溪橋。", 
      "心期春色到梅梢。", 
      "折得一枝歸綠鬢，冰容玉豔不相饒。", 
      "索人同去醉金蕉。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "守得梅開著意看。", 
      "春風幾醉玉欄干。", 
      "去時猶自惜餘歡。", 
      "雨後重來花掃地，葉間青子已團團。", 
      "憑誰寄與蹙眉山。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "翡翠衣裳白玉人。", 
      "不將朱粉污天真。", 
      "清風爲伴月爲鄰。", 
      "枕上解隨良夜夢，壺中別是一家春。", 
      "同心小綰更尖新。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "雨點春山入翠眉。", 
      "一ь楊柳作腰肢。", 
      "語音嬌軟帶兒癡。", 
      "猶省當來求識面，隔簾清唱倒瓊彝。", 
      "真成相見說當時。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "姑射肌膚雪一團。", 
      "摻摻玉手弄冰紈。", 
      "著人情思幾多般。", 
      "水上月如天樣遠，眼前花似鏡中看。", 
      "見時容易近時難。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "雲外遙山是翠眉。", 
      "風前楊柳入腰肢。", 
      "凌波微步襪塵飛。", 
      "倚醉傳歌留客處，佯嗔不語殢人時。", 
      "風流態度百般宜。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "百斛明珠得翠娥。", 
      "風流徹骨更能歌。", 
      "碧雲留住勸金荷。", 
      "取醉歸來因一笑，惱人深處是橫波。", 
      "酒醒情味卻知麼。"
    ], 
    "rhythmic": "浣溪沙"
  }, 
  {
    "author": "向子諲", 
    "paragraphs": [
      "亭亭秋水芙蓉。", 
      "翠圍中。", 
      "又是一年風露、笑相逢。", 
      "天機畔。", 
      "雲錦亂。", 
      "思無窮。", 
      "路隔銀河猶解、嫁西風。"
    ], 
    "rhythmic": "相見歡"
  }, 
  {
    "author": "向子諲", 
    "paragraphs": [
      "桃源深閉春風。", 
      "信難通。", 
      "流水落花餘恨、幾時窮。", 
      "水無定。", 
      "花有盡。", 
      "會相逢。", 
      "可是人生長在、別離中。"
    ], 
    "rhythmic": "相見歡"
  }, 
  {
    "author": "向子諲", 
    "paragraphs": [
      "腰肢一縷纖長。", 
      "是垂楊。", 
      "泥泥風中衣袖、冷沈香。", 
      "花如頰。", 
      "眉如葉。", 
      "語如簧。", 
      "微笑微顰相惱、過迴廊。"
    ], 
    "rhythmic": "相見歡"
  }, 
  {
    "author": "向子諲", 
    "paragraphs": [
      "無雙亭下，瓊樹正花敷。", 
      "玉骨瑩雲腴。", 
      "已知傾國無能比，除非天上有仙姝。", 
      "到揚州才見，是處俱無。", 
      "比碧桃、也無二朵，算丹桂、止是一株。", 
      "千萬卉，盡花奴。", 
      "天教芍藥來驂乘，一春桃李作先驅。", 
      "盡紅遮綠擁駐江都。"
    ], 
    "rhythmic": "最高樓"
  }, 
  {
    "author": "吳穆仲", 
    "paragraphs": [
      "見處即已，無心即了。"
    ], 
    "rhythmic": "醉蓬萊"
  }, 
  {
    "author": "楊適2", 
    "paragraphs": [
      "怨草迷南浦，愁花傍短亭。", 
      "有情歌酒莫催行。", 
      "看取無情花草、也關情。", 
      "舊日臨岐曲，而今忍淚聽。", 
      "淮山何在暮雲凝。", 
      "待倩春風吹夢、過江城。"
    ], 
    "rhythmic": "南柯子・南歌子"
  }, 
  {
    "author": "莫蒙", 
    "paragraphs": [
      "長庚入夢夜何其。", 
      "月波遲。", 
      "露華滋。", 
      "珠褓犀帷，生此寧馨兒。", 
      "天上麒麟人不識，森□砢，駿權奇。", 
      "文章錦繡識新機。", 
      "國風詩。", 
      "楚人詞。", 
      "鑾殿蓬萊，早晚奉論思。", 
      "百歲歸來如魏武，從老大，好威儀。"
    ], 
    "rhythmic": "江城子"
  }, 
  {
    "author": "李璆", 
    "paragraphs": [
      "白玉肌膚，清冰神彩，仙妃何事煙村。", 
      "自然標韻，羞入百花羣。", 
      "不易盈盈瘦質，犯寒臘、獨作春溫。", 
      "溪橋外，斜枝半吐，行客一銷魂。", 
      "清香無處著，雪中暗認，月下空聞。", 
      "算誰許幽人，相伴芳尊。", 
      "莫放高樓弄笛，忍教看、雪落紛紛。", 
      "堪調鼎，濛濛煙雨，滋養待和羹。"
    ], 
    "rhythmic": "滿庭霜・滿庭芳"
  }, 
  {
    "author": "韓駒", 
    "paragraphs": [
      "海天向晚，漸霞收餘綺，波澄微綠。", 
      "木落山高真個是，一雨秋容新沐。", 
      "喚起嫦娥，撩雲撥霧，駕此一輪玉。", 
      "桂華疏淡，廣寒誰伴幽獨。", 
      "不見弄玉吹簫，尊前空對此，清光堪掬。", 
      "霧鬢風鬟何處問，雲雨巫山六六。", 
      "珠鬥斕斒，銀河清淺，影轉西樓曲。", 
      "此情誰會，倚風三弄橫竹。"
    ], 
    "rhythmic": "念奴嬌"
  }, 
  {
    "author": "韓駒", 
    "paragraphs": [
      "孤舟晚揚湖光裏。", 
      "衰草斜陽無限意。"
    ], 
    "rhythmic": "失調名"
  }, 
  {
    "author": "顏博文", 
    "paragraphs": [
      "草草書傳錦字，厭厭夢繞梅花。", 
      "海山無計駐星槎。", 
      "腸斷芭蕉影下。", 
      "缺月舊時庭院，飛雲到處人家。", 
      "而今贏得鬢先華。", 
      "說著多情已怕。"
    ], 
    "rhythmic": "西江月"
  }, 
  {
    "author": "顏博文", 
    "paragraphs": [
      "夜蕭索。", 
      "側耳聽、清海樓頭吹角。", 
      "停歸棹、不覺重門閉，恨只恨、暮潮落。", 
      "偷想紅啼綠怨，道我真個情薄。", 
      "紗窗外、厭厭新月上，也應則、睡不著。"
    ], 
    "rhythmic": "品令"
  }, 
  {
    "author": "沈與求", 
    "paragraphs": [
      "雲幕垂垂不掩關，落鴻孤沒有無間。", 
      "雪花欺鬢一年殘。", 
      "欲把小梅還鬥雪，冷香嫌怕亂沈檀。", 
      "惱人歸夢繞江干。"
    ], 
    "rhythmic": "浣溪沙"
  }, 
  {
    "author": "沈與求", 
    "paragraphs": [
      "花信催春入帝關。", 
      "玉霙爭臘去留間。", 
      "不禁風力又吹殘。", 
      "客舍不眠清夜冷，縈愁一縷嫋旃檀。", 
      "空庭月落鬥欄干。"
    ], 
    "rhythmic": "浣溪沙"
  }, 
  {
    "author": "沈與求", 
    "paragraphs": [
      "華燈高宴水精宮。", 
      "浪花中。", 
      "意無窮。", 
      "十載江湖，重綰漢符銅。", 
      "應有青藜存往事，人縹緲，佩丁東。", 
      "臥聽蕭寺響疏鍾。", 
      "渡溪風。", 
      "轉空濛。", 
      "月上孤窗，鄰唱有漁翁。", 
      "追念使君清坐久，歌一發，恨千重。"
    ], 
    "rhythmic": "江城子"
  }, 
  {
    "author": "沈與求", 
    "paragraphs": [
      "魚龍戲舞近幽宮。", 
      "亂山中。", 
      "似途窮。", 
      "綠野堂深，門敞獸鋪銅。", 
      "無限青瑤攢峭壁，花木老，映西東。", 
      "消磨萬事酒千鍾。", 
      "一襟風。", 
      "鬢霜濛。", 
      "憂國平生，堪笑已成翁。", 
      "惟有經綸心事在，承密詔，看重重。"
    ], 
    "rhythmic": "江城子"
  }, 
  {
    "author": "陳東", 
    "paragraphs": [
      "誰斫碧琅玕，影撼半庭風月。", 
      "尚有歲寒心在，留得數根華髮。", 
      "龍孫受戲碧波濤，喜動清風發。", 
      "到得浪花深處，□一甌香雪。"
    ], 
    "rhythmic": "秦刷子"
  }, 
  {
    "author": "陳東", 
    "paragraphs": [
      "風動一軒花竹，琅玕青錦薰籠。", 
      "憐才自是宋牆東。", 
      "更識琴心挑弄。", 
      "暮雨乍收寒淺，朝雲又起春濃。", 
      "冰肌玉骨信俱融。", 
      "不比巫山閒夢。"
    ], 
    "rhythmic": "西江月"
  }, 
  {
    "author": "陳東", 
    "paragraphs": [
      "半生羈旅，幾度經元夜。", 
      "長是競虛名，把良宵、等閒棄捨。", 
      "去年元夜，道得□身閒，依舊是，客長安，寂寞孤眠者。", 
      "今年元夜。", 
      "也則非鄉社。", 
      "卻有人□約，攜手□、燈前月下。", 
      "那知風雨，此事又參差，成怨恨，獨悽惶，清淚淆然灑。"
    ], 
    "rhythmic": "驀山溪"
  }, 
  {
    "author": "陳東", 
    "paragraphs": [
      "我笑牛郎織女，一年一度相逢。", 
      "歡情盡逐曉雲空。", 
      "愁損舞鶯歌鳳。", 
      "牛女而今笑我，七年獨臥西風。", 
      "西風還解過江東。", 
      "爲報佳期入夢。"
    ], 
    "rhythmic": "西江月"
  }, 
  {
    "author": "姚孝寧", 
    "paragraphs": [
      "素娥睡起，駕冰輪碾破，一天秋綠。", 
      "醉倚高樓風露下，凜凜寒生肌粟。", 
      "橫管孤吹，龍吟風勁，雪浪翻銀屋。", 
      "壯遊回首，會稽何限修竹。", 
      "今夜對月依然，尊前須快瀉，山頭鳴瀑。", 
      "吸此清光傾肺腑，洗我明珠千斛。", 
      "只恐蟬娟，明年依舊，衰鬢先成鵠。", 
      "舉杯相勸，爲予且掛團玉。"
    ], 
    "rhythmic": "念奴嬌"
  }, 
  {
    "author": "胡鬆年", 
    "paragraphs": [
      "月上疏簾，風射小窗，孤館岑寂。", 
      "一杯強洗愁懷，萬里堪嗟行客。", 
      "亂山無數，晚秋雲物蒼然，何如輕抹淮山碧。", 
      "喜氣拂征衣，作眉間黃色。", 
      "役役。", 
      "馬頭塵暗斜陽，隴首路回飛翼。", 
      "夢裏姑蘇城外，錢塘江北。", 
      "故人應念我，負吹帽佳時，同把金英摘。", 
      "歸路且加鞭，看梅花消息。"
    ], 
    "rhythmic": "石州詞・石州慢", 
    "tags": [
      "錢塘江"
    ]
  }, 
  {
    "author": "胡鬆年", 
    "paragraphs": [
      "歌闋陽關，腸斷短亭，惟有離別。", 
      "畫船送我薰風，瘦馬迎人飛雪。", 
      "平生幽夢，豈知塞北江南，而今真嘆河山闊。", 
      "屈指數分攜，早許多時節。", 
      "愁絕。", 
      "雁行點點雲垂，木葉霏霏霜滑。", 
      "正是荒城落日，空山殘月。", 
      "一尊誰念我，苦憔悴天涯，陡覺生華髮。", 
      "賴有紫樞人，共揚鞭丹闕。"
    ], 
    "rhythmic": "石州詞・石州慢"
  }, 
  {
    "author": "李持正", 
    "paragraphs": [
      "星河明淡。", 
      "春來深淺。", 
      "紅蓮正、滿城開遍。", 
      "禁街行樂，暗塵香拂面。", 
      "皓月隨人近遠。", 
      "天半鰲山，光動鳳樓兩觀。", 
      "東風靜、珠簾不卷。", 
      "玉輦待歸，雲外聞弦管。", 
      "認得宮花影轉。"
    ], 
    "rhythmic": "明月逐人來"
  }, 
  {
    "author": "李持正", 
    "paragraphs": [
      "小桃枝上春風早，初試薄羅衣。", 
      "年年樂事，華燈競處，人月圓時。", 
      "禁街簫鼓，寒輕夜永，纖手重攜。", 
      "更闌人散，千門笑語，聲在簾幃。"
    ], 
    "rhythmic": "人月圓令・人月園"
  }, 
  {
    "author": "王道亨", 
    "paragraphs": [
      "劉郎自是桃花主。", 
      "不許春風閒度。", 
      "春色易隨風去。", 
      "片片傷春暮。", 
      "返魂不用清香炷。", 
      "卻有梅花淡佇。", 
      "從此鎮長相顧。", 
      "不怨飄殘雨。"
    ], 
    "rhythmic": "桃源憶故人"
  }, 
  {
    "author": "江致和", 
    "paragraphs": [
      "喜元宵三五，縱馬御柳溝東。", 
      "斜日映珠簾，瞥見芳容。", 
      "秋水嬌橫俊眼，膩雪輕鋪素胸。", 
      "愛把菱花，笑勻粉面露春蔥。", 
      "徘徊步懶，奈一點、靈犀未通。", 
      "悵望七香車去，慢輾春風。", 
      "雲情雨態，願暫入陽臺夢中。", 
      "路隔煙霞，甚時還許到蓬宮。"
    ], 
    "rhythmic": "五福降中天"
  }, 
  {
    "author": "韓璜", 
    "paragraphs": [
      "秋光如水。", 
      "釀作鵝黃蟻。", 
      "散入千巖佳樹裏。", 
      "惟許修門人醉。", 
      "輕鈿重上風鬟。", 
      "不禁月冷霜寒。", 
      "步障深沈歸去，依然愁滿江山。"
    ], 
    "rhythmic": "清平樂"
  }, 
  {
    "author": "李邦獻", 
    "paragraphs": [
      "薰沈刻蠟工夫巧。", 
      "蜜脾鎖碎金鍾小。", 
      "別是一般香。", 
      "解教人斷腸。", 
      "冰霜相與瘦。", 
      "清在江梅右。", 
      "念我忍寒來。", 
      "憐君特地開。"
    ], 
    "rhythmic": "菩薩蠻"
  }, 
  {
    "author": "宋齊愈", 
    "paragraphs": [
      "霏霏疏影轉徵鴻。", 
      "人語暗香中。", 
      "小橋斜渡，西亭深院，水月朦朧。", 
      "人間不是藏春處，玉笛曉霜空。", 
      "江南樹樹，黃垂密雨，綠漲薰風。"
    ], 
    "rhythmic": "眼兒媚"
  }, 
  {
    "author": "宋江", 
    "paragraphs": [
      "天南地北。", 
      "問乾坤何處，可容狂客。", 
      "借得山東煙水寨，來買鳳城春色。", 
      "翠袖圍香，鮫綃籠玉，一笑千金值。", 
      "神仙體態，薄倖如何銷得。", 
      "回想蘆葉灘頭，蓼花汀畔，皓月空凝碧。", 
      "六六雁行連八九，只待金雞消息。", 
      "義膽包天，忠肝蓋地，四海無人識。", 
      "閒愁萬種，醉鄉一夜頭白。"
    ], 
    "rhythmic": "念奴嬌"
  }, 
  {
    "author": "袁", 
    "paragraphs": [
      "頻瞻禮。", 
      "喜昇平、又逢元宵佳致。", 
      "鰲山高聳翠。", 
      "對端門、珠璣交制。", 
      "似嫦娥降仙宮，乍臨凡世。", 
      "恩露勻施，憑御欄、聖顏垂視。", 
      "撒金錢，亂拋墜。", 
      "萬姓推搶沒理會。", 
      "告官裏。", 
      "這失儀、且與免罪。"
    ], 
    "rhythmic": "撒金錢"
  }, 
  {
    "author": "袁", 
    "paragraphs": [
      "眉黛輕分，慣學玉真梳掠。", 
      "豔容可畫，那精神怎貌。", 
      "鮫綃映玉，鈿帶雙穿纓絡。", 
      "歌音清麗，舞腰柔弱。", 
      "宴罷瑤池，御風跨皓鶴。", 
      "鳳凰臺上，有蕭郎共約。", 
      "一面笑開，向月斜褰珠箔。", 
      "東園無限，好花羞落。"
    ], 
    "rhythmic": "傳言玉女"
  }, 
  {
    "author": "連仲宣", 
    "paragraphs": [
      "暗黃著柳，漸寒威收斂，日和風細。", 
      "□□端門初錫宴，鬱鬱蔥蔥佳氣。", 
      "太一行春，青藜照夜，夜色明如水。", 
      "鰲山彩結，恍然移在平地。", 
      "曲蓋初展湘羅，玉皇香案，近雕闌十二。", 
      "夾道紅簾齊捲上，兩行絕新珠翠。", 
      "清蹕聲乾，傳柑宴罷，閃閃星球墜。", 
      "下樓歸去，觚稜月銜龍尾。"
    ], 
    "rhythmic": "念奴嬌"
  }, 
  {
    "author": "邢俊臣", 
    "paragraphs": [
      "巍峨萬丈與天高。", 
      "物輕人意重，千里送鵝毛。"
    ], 
    "rhythmic": "臨江仙"
  }, 
  {
    "author": "邢俊臣", 
    "paragraphs": [
      "遠來猶自憶樑陳。", 
      "江南無好物，聊贈一枝春。"
    ], 
    "rhythmic": "臨江仙"
  }, 
  {
    "author": "邢俊臣", 
    "paragraphs": [
      "用心勤苦是新詩。", 
      "吟安一個字，拈斷數莖髭。"
    ], 
    "rhythmic": "臨江仙"
  }, 
  {
    "author": "邢俊臣", 
    "paragraphs": [
      "捫窗摸戶入房來。", 
      "笙歌歸院落，燈火下樓臺。"
    ], 
    "rhythmic": "臨江仙"
  }, 
  {
    "author": "邢俊臣", 
    "paragraphs": [
      "酥胸露出白皚皚。", 
      "遙知不是雪，爲有暗香來。"
    ], 
    "rhythmic": "臨江仙"
  }, 
  {
    "author": "邢俊臣", 
    "paragraphs": [
      "只愁歌舞罷，化作彩雲飛。"
    ], 
    "rhythmic": "臨江仙"
  }, 
  {
    "author": "幼卿", 
    "paragraphs": [
      "目送楚雲空。", 
      "前事無蹤。", 
      "謾留遺恨鎖眉峯。", 
      "自是荷花開較晚，孤負東風。", 
      "客館嘆飄蓬。", 
      "聚散匆匆。", 
      "揚鞭那忍驟花驄。", 
      "望斷斜陽人不見，滿袖啼紅。"
    ], 
    "rhythmic": "浪淘沙"
  }, 
  {
    "author": "蔣氏女", 
    "paragraphs": [
      "朝雲橫渡。", 
      "轆轆車聲如水去。", 
      "白草黃沙。", 
      "月照孤村三兩家。", 
      "飛鴻過也。", 
      "萬結愁腸無晝夜。", 
      "漸近燕山。", 
      "回首鄉關歸路難。"
    ], 
    "rhythmic": "減字木蘭花"
  }, 
  {
    "author": "蔡楠", 
    "paragraphs": [
      "病酒厭厭與睡宜。", 
      "珠簾羅幕卷銀泥。", 
      "風來綠樹花含笑，恨入西樓月斂眉。", 
      "驚瘦盡，怨歸遲。", 
      "休將桐葉更題詩。", 
      "不知橋下無情水，流到天涯是幾時。"
    ], 
    "rhythmic": "鷓鴣天"
  }, 
  {
    "author": "蔡楠", 
    "paragraphs": [
      "碧梧轉影，正露冷天高，涼生襟袖。", 
      "此夕清輝，誰信道、夜色居然如晝。", 
      "玉斧重修，寶奩初啓，萬里寒光透。", 
      "將軍高會，翠鬟爭勸尊酒。", 
      "遙想地近仙丘，碧山高處，引手攀星斗。", 
      "醉囑姮娥，惟但願、月與佳人長久。", 
      "羅覆銀鞍，雨拋金甲，贏得詩千首。", 
      "掀髯一笑，此懷人解知否。"
    ], 
    "rhythmic": "念奴嬌"
  }, 
  {
    "author": "蔡楠", 
    "paragraphs": [
      "手染橙薌，杯搖燭影，夜闌人意醺酣。", 
      "故人惜別，卻酒更清談。", 
      "只合相從老矣，知何事、還著征衫。", 
      "流年晚，長途匹馬，奔走亦何堪。", 
      "江潭。", 
      "搖落後，雲噓絕壁，雪舞空巖。", 
      "念行人歸鬢，今已毿毿。", 
      "往事真成夢裏，十年恨、江北江南。", 
      "休凝佇，霜風捲地，寒日又西銜。"
    ], 
    "rhythmic": "滿庭芳"
  }, 
  {
    "author": "蔡楠", 
    "paragraphs": [
      "夕陽低戶水當樓。", 
      "風煙慘淡秋。", 
      "亂雲飛盡碧山留。", 
      "寒沙臥海鷗。", 
      "渾似畫，只供愁。", 
      "相看空淚流。", 
      "故人如欲問安不。", 
      "病來今白頭。"
    ], 
    "rhythmic": "攤破訴衷情・訴衷情"
  }, 
  {
    "author": "蔡楠", 
    "paragraphs": [
      "欄干十二繞層樓。", 
      "珠簾卷素秋。", 
      "當年尊酒屢遲留。", 
      "識公惟白鷗。", 
      "才得趣，又成愁。", 
      "情鍾我輩流。", 
      "買山同隱肯來不。", 
      "遙憐笑點頭。"
    ], 
    "rhythmic": "攤破訴衷情・訴衷情"
  }, 
  {
    "author": "蔡楠", 
    "paragraphs": [
      "狂濫生涯今幾許。", 
      "敕賜湖天，萬頃煙波主。", 
      "約我小舟同老去。", 
      "要前一葉風掀舞。", 
      "邂逅同尋溪上路。", 
      "淡墨題詩，正在雲深處。", 
      "別後作書頻寄語。", 
      "無忘林下蕭蕭雨。"
    ], 
    "rhythmic": "鳳棲梧・蝶戀花"
  }, 
  {
    "author": "李久善", 
    "paragraphs": [
      "東君試手，向南枝著意，爭先時節。", 
      "縱有丹青誰便忍，輕點肌膚冰雪。", 
      "色借瓊瑰，香分蘭麝，元自標孤潔。", 
      "衝寒獨秀，誤他多少蜂蝶。", 
      "縞練不染緇塵，算來□合是，廣寒宮闕。", 
      "未問陽和先佔取，前村一溪風月。", 
      "留取清芬，主張真態，驛使休輕折。", 
      "梢頭青子，異時風味甚別。"
    ], 
    "rhythmic": "念奴嬌"
  }, 
  {
    "author": "李久善", 
    "paragraphs": [
      "鶯擲垂楊，一點黃金溜。"
    ], 
    "rhythmic": "蝶戀花"
  }, 
  {
    "author": "寶月", 
    "paragraphs": [
      "清江平淡，疏雨和煙染。", 
      "春在廣寒宮，付江梅、先開素豔。", 
      "年年第一，相見越溪東，雲體態，雪精神，不把年華佔。", 
      "山亭水榭，別恨多銷黯。", 
      "又是主人來，更不辜、香心一點。", 
      "題詩才思，清似玉壺冰，輕回顧，落尊前，桃杏聲華減。"
    ], 
    "rhythmic": "驀山溪"
  }, 
  {
    "author": "寶月", 
    "paragraphs": [
      "斜日平山寒已薄。", 
      "雪過鬆梢，猶有殘英落。", 
      "晚色際天天似幕。", 
      "一尊先與東風約。", 
      "邀得紅梅同宴樂。", 
      "酒面融春，春滿纖纖萼。", 
      "客意爲伊渾忘卻。", 
      "歸船且傍花陰泊。"
    ], 
    "rhythmic": "鵲踏枝・蝶戀花"
  }, 
  {
    "author": "寶月", 
    "paragraphs": [
      "春遇瑤池，長空飛下殘英片。", 
      "素光圍練。", 
      "寒透笙歌院。", 
      "莫把壽陽，妝信傳書箭。", 
      "掩香面。", 
      "漢宮尋遍。", 
      "月裏還相見。"
    ], 
    "rhythmic": "點絳脣"
  }, 
  {
    "author": "寶月", 
    "paragraphs": [
      "遙想天孫離別後，一宵歡會，暫停極杼。"
    ], 
    "rhythmic": "失調名"
  }, 
  {
    "author": "寶月", 
    "paragraphs": [
      "脈脈春心，情人漸遠，難託離愁。", 
      "雨後寒輕，風前香軟，春在梨花。", 
      "行人倚棹天涯。", 
      "酒醒處、殘陽亂鴉。", 
      "門外鞦韆，牆頭紅粉，深院誰家。"
    ], 
    "rhythmic": "柳梢青"
  }, 
  {
    "author": "寶月", 
    "paragraphs": [
      "庚嶺香前親寫得。", 
      "子細看、粉勻無跡。", 
      "月殿休尋覓。", 
      "姑射人來，知是曾相識。", 
      "不要青春閒用力。", 
      "也會寄、江南信息。", 
      "著意應難摘。", 
      "留與梨花，此並真顏色。"
    ], 
    "rhythmic": "惜雙雙・惜分飛"
  }, 
  {
    "author": "寶月", 
    "paragraphs": [
      "廣寒曉駕，姑射尋仙侶。", 
      "偷被霜華送將去。", 
      "過越嶺、棲息南枝，勻妝面、凝酥輕聚。", 
      "愛橫管孤度隴頭聲，盡拚得幽香，爲君分付。", 
      "水亭山驛，衰草斜陽，無限行人斷腸處。", 
      "盡爲我、留得多情，何須待、春風相顧。", 
      "任倒斷深思向梨花，也無奈，寒食幾番春雨。"
    ], 
    "rhythmic": "洞仙歌"
  }, 
  {
    "author": "蘇仲及", 
    "paragraphs": [
      "問梅何事，對巖東微笑，暗中輕馥。", 
      "韻絕姿高直下視，紅紫端如童僕。", 
      "繞樹千回，臨風三嗅，待與論心曲。", 
      "何人還解，爲伊特地青目。", 
      "瀟灑些個精神，誰憐孤瘦，正無語幽獨。", 
      "不許春知應自負，一生風月心足。", 
      "傲雪難陪，欺霜無伴，耿耿橫修竹。", 
      "紛紛桃李，□□□□□□。"
    ], 
    "rhythmic": "念奴嬌"
  }, 
  {
    "author": "趙耆孫", 
    "paragraphs": [
      "金谷先春，見乍開江梅，晶明玉膩。", 
      "珠簾院落，人靜雨疏煙細。", 
      "橫斜帶月，又別是、一般風味。", 
      "金尊裏。", 
      "任遺英亂點，殘粉低墜。", 
      "惆悵杜隴當年，念水遠天長，故人難寄。", 
      "山城倦眼，無緒更看桃李。", 
      "當時醉魄，算依舊、裴回花底。", 
      "斜陽外。", 
      "謾回首、畫樓十二。"
    ], 
    "rhythmic": "遠朝歸"
  }, 
  {
    "author": "費時舉", 
    "paragraphs": [
      "黃苞初綻，誰向江頭寄。", 
      "天賦與清香，笑紅顏、呈妖逞媚。", 
      "低垂花面，不與衆爭妍，春尚未。", 
      "先羣卉。", 
      "獨稟中央氣。", 
      "何須施巧，點綴芳叢裏。", 
      "只恐暗尋香，誤蜂兒、歸來故壘。", 
      "玉纖攀處，金釧色相宜，朔風寒，空雪墜。", 
      "痛賞休辭醉。"
    ], 
    "rhythmic": "驀山溪"
  }, 
  {
    "author": "劉均國", 
    "paragraphs": [
      "千里月，千山雪。", 
      "梅花正落寒時節。", 
      "一枝昂。", 
      "一枝藏。", 
      "清香冷豔、天賦與孤光。", 
      "孤光似被珠簾隔。", 
      "風度煙遮好顏色。", 
      "粉垂垂。", 
      "玉累累。", 
      "先春挺秀，不管百花知。", 
      "似霜結。", 
      "與霜別。", 
      "莫使幽人容易折。", 
      "短牆邊。", 
      "矮窗前。", 
      "橫斜峭影，重疊鬥嬋娟。", 
      "黃昏慣聽樓頭角。", 
      "只恐聽時零亂落。", 
      "醉來看。", 
      "醒來看。", 
      "縈絆麗人，瀟灑倚闌干。"
    ], 
    "rhythmic": "梅花引"
  }, 
  {
    "author": "權無染", 
    "paragraphs": [
      "水國雲鄉，冰魂雪魄，朝來新領春還。", 
      "便未怕、天暄蜂蝶，笛轉羌蠻。", 
      "一樹垂雲似畫，香暗暗、白淺紅班。", 
      "東風外，清新雪月，瀟灑溪山。", 
      "應是飛瓊弄玉，天不管、年年謫向人間。", 
      "佔芳事，鉛華一洗，紅葉俱殘。", 
      "多少煙愁雨恨，空脈脈、意遠情閒。", 
      "無人見，翠袖倚竹天寒。"
    ], 
    "rhythmic": "鳳凰臺憶吹簫・鳳凰臺上憶吹簫"
  }, 
  {
    "author": "權無染", 
    "paragraphs": [
      "洗盡鉛華污，玉顏自發輕紅。", 
      "無言雪月黃昏後，別是個丰容。", 
      "骨瘦難禁消瘦，香寒不併芳穠。", 
      "與君高卻看花眼，紅紫謾春風。"
    ], 
    "rhythmic": "烏夜啼"
  }, 
  {
    "author": "權無染", 
    "paragraphs": [
      "照水金蓮小，披風寶麝浮。", 
      "雪中開佔百花頭。", 
      "一味瀟瀟灑灑、自風流。", 
      "病態含春瘦，芳魂傍月愁。", 
      "輕煙微雨更清幽。", 
      "遮莫姚黃相併、也應羞。"
    ], 
    "rhythmic": "南歌子"
  }, 
  {
    "author": "權無染", 
    "paragraphs": [
      "一點檀心紫，千重粉翅光。", 
      "薔薇水浸淡鵝黃。", 
      "別是一般風韻、斷人腸。", 
      "有豔難欺雪，無花可此香。", 
      "尋思無計與幽芳。", 
      "除是玉人清瘦、道家妝。"
    ], 
    "rhythmic": "南歌子"
  }, 
  {
    "author": "權無染", 
    "paragraphs": [
      "瓊英雪豔嶺梅芳。", 
      "天付與清香。", 
      "向臘後春前，解壓萬花，先佔東陽。", 
      "擬待折、一枝相贈，奈水遠天長。", 
      "對妝面、忍聽羌笛，又還空斷人腸。"
    ], 
    "rhythmic": "孤館深沈"
  }, 
  {
    "author": "南山居士", 
    "paragraphs": [
      "滿眼寒姿，桂蟾勻素，霜女同瑩。", 
      "野屋噴香，池波弄影，彷彿鸞窺鏡。", 
      "一枝堪寄，天涯遠信，惆悵塞鴻難倩。", 
      "這情懷、厭厭怎向，無人伴我孤另。", 
      "風悽露冷。", 
      "仙郎此夜，若許枕衾相併。", 
      "解吐芳心，綢繆共約，學取雙交頸。", 
      "好天難遇，從今一去，荏苒後期無定。", 
      "把柔腸、千縈萬斷，爲伊薄倖。"
    ], 
    "rhythmic": "永遇樂"
  }, 
  {
    "author": "南山居士", 
    "paragraphs": [
      "玉骨冰肌，野牆山徑，煙雨蕭索。", 
      "公子豪華，貪紅戀紫，誰分憐孤萼。", 
      "想應窺見，潘毛相似，故把素懷相托。", 
      "豈知人、年來悶損，被名利拘縛。", 
      "當歌對酒，如癡如夢，欲笑啼痕先落。", 
      "二十年前，歡娛一醉，不忍思量著。", 
      "衾寒枕冷，不教孤另，不是自家情薄。", 
      "枉將心、千尤萬殢，算應殢著。"
    ], 
    "rhythmic": "永遇樂"
  }, 
  {
    "author": "郭仲宣", 
    "paragraphs": [
      "臘寒猶重見年芳。", 
      "爲花忙。", 
      "倚雕牆。", 
      "準擬巡檐，一笑但清狂。", 
      "冷蕊疏枝渾不奈，憑摺取，泛清觴。", 
      "揚州春夢兩微茫。", 
      "記娥妝。", 
      "耿冰腸。", 
      "春信全通，何用玉奩香。", 
      "誰見月斜人去後，疏影亂，蘸寒塘。"
    ], 
    "rhythmic": "江神子・江城子"
  }, 
  {
    "author": "邵叔齊", 
    "paragraphs": [
      "淡泊疏籬隔。", 
      "寂寞官橋側。", 
      "綠萼青枝風塵外，別是一般姿質。", 
      "念天涯、憔悴各飄零，記初曾相識。", 
      "雪裏清寒逼。", 
      "月下幽香襲。", 
      "不似薄情無憑準，一去音書難得。", 
      "看年年、時候不逾期，報陽和消息。"
    ], 
    "rhythmic": "連理枝"
  }, 
  {
    "author": "邵叔齊", 
    "paragraphs": [
      "蘭摧蕙折，霜重曉風惡。", 
      "長安何處，孤根謾自託。", 
      "水寒斷續溪橋，月破黃昏院落。", 
      "相逢儼然瘦削。", 
      "最蕭索。", 
      "星星蓬鬢，杳杳家山路正貌。", 
      "攀枝嗅蕊，露陪清淚閣。", 
      "已無蝶使蜂媒，不共鶯期燕約。", 
      "甘心伴人淡泊。"
    ], 
    "rhythmic": "撲蝴蝶"
  }, 
  {
    "author": "邵叔齊", 
    "paragraphs": [
      "不比江梅粉作華。", 
      "天香肯作俗香誇。", 
      "高懸蠟蓓蜂房密，遍掛金鍾雁字斜。", 
      "侵月影，上窗紗。", 
      "中央顏色自仙家。", 
      "玉人插向烏雲畔，渾似靈犀正透芽。"
    ], 
    "rhythmic": "鷓鴣天"
  }, 
  {
    "author": "李子正", 
    "paragraphs": [
      "梅萼香嫩。", 
      "雪裏開時春粉潤。", 
      "雨蕊風枝。", 
      "暗與黃昏取次宜。", 
      "日邊月下。", 
      "休問初開兼欲謝。", 
      "卻最妖嬈。", 
      "不似羣花春正嬌。"
    ], 
    "rhythmic": "減蘭十梅・減字木蘭花"
  }, 
  {
    "author": "李子正", 
    "paragraphs": [
      "東風吹暖。", 
      "輕動枝頭嬌豔顫。", 
      "成片驚飛。", 
      "不是城南畫角吹。", 
      "香英飄處。", 
      "定向壽陽妝閣去。", 
      "莫損柔柯。", 
      "今日清香遠更多。"
    ], 
    "rhythmic": "減蘭十梅・減字木蘭花"
  }, 
  {
    "author": "李子正", 
    "paragraphs": [
      "瀟瀟細雨。", 
      "雨歇芳菲猶淡佇。", 
      "密灑輕籠。", 
      "溼遍柔枝香更濃。", 
      "瓊腮微膩。", 
      "疑是凝酥初點綴。", 
      "冷豔相宜。", 
      "不似梨花帶雨時。"
    ], 
    "rhythmic": "減蘭十梅・減字木蘭花"
  }, 
  {
    "author": "李子正", 
    "paragraphs": [
      "六花飛素。", 
      "飄入枝頭無覓處。", 
      "密綴輕堆。", 
      "只似香苞次第開。", 
      "欄邊欲墜。", 
      "姑射山頭人半醉。", 
      "牆外低垂。", 
      "窺送佳人粉再吹。"
    ], 
    "rhythmic": "減蘭十梅・減字木蘭花"
  }, 
  {
    "author": "李子正", 
    "paragraphs": [
      "寒蟾初滿。", 
      "正是枝頭開爛熳。", 
      "素質籠明。", 
      "多少風姿無限情。", 
      "暗香疏影。", 
      "冰麝蕭蕭山驛靜。", 
      "淺蕊輕枝。", 
      "酒醒更闌夢斷時。"
    ], 
    "rhythmic": "減蘭十梅・減字木蘭花"
  }, 
  {
    "author": "李子正", 
    "paragraphs": [
      "騰騰初照。", 
      "半拆瓊苞還似笑。", 
      "莫近柔條。", 
      "只恐凝酥暖欲消。", 
      "三竿已上。", 
      "點綴胭脂紅盪漾。", 
      "剛道宜寒。", 
      "不似前村雪裏看。"
    ], 
    "rhythmic": "減蘭十梅・減字木蘭花"
  }, 
  {
    "author": "李子正", 
    "paragraphs": [
      "急催銀漏。", 
      "漸漸紗窗明欲透。", 
      "點檢花枝。", 
      "曉笛吹時幾片飛。", 
      "淡煙初破。", 
      "彷彿夜來飛幾朵。", 
      "淺粉餘香。", 
      "晨起佳人帶曉妝。"
    ], 
    "rhythmic": "減蘭十梅・減字木蘭花"
  }, 
  {
    "author": "李子正", 
    "paragraphs": [
      "天寒欲暮。", 
      "別有一般姿媚處。", 
      "半載斜陽。", 
      "寶鑑微開試晚妝。", 
      "淡煙輕處。", 
      "漸近黃昏香暗渡。", 
      "休怕春寒。", 
      "秉燭重來子細看。"
    ], 
    "rhythmic": "減蘭十梅・減字木蘭花"
  }, 
  {
    "author": "李子正", 
    "paragraphs": [
      "陽和初布。", 
      "入萼春紅才半露。", 
      "暖律潛催。", 
      "與佔百花頭上開。", 
      "香英微吐。", 
      "折贈一枝人已去。", 
      "楊柳貪眠。", 
      "不道春風已暗傳。"
    ], 
    "rhythmic": "減蘭十梅・減字木蘭花"
  }, 
  {
    "author": "李子正", 
    "paragraphs": [
      "香苞漸少。", 
      "滿地殘英寒不掃。", 
      "傳語東君。", 
      "分付南枝桃李春。", 
      "東風吹暖。", 
      "南北枝頭開爛熳。", 
      "一任飄吹。", 
      "已佔東風第一枝。"
    ], 
    "rhythmic": "減蘭十梅・減字木蘭花"
  }, 
  {
    "author": "房舜卿", 
    "paragraphs": [
      "與君別。", 
      "相思一夜梅花發。", 
      "梅花發。", 
      "淒涼南浦，斷橋斜月。", 
      "盈盈微步凌波襪。", 
      "東風笑倚天涯闊。", 
      "天涯闊。", 
      "一聲羌管，暮雲愁絕。"
    ], 
    "rhythmic": "憶秦娥"
  }, 
  {
    "author": "房舜卿", 
    "paragraphs": [
      "蕙死蘭枯待返魂。", 
      "暗香梅上又重聞。", 
      "粉妝額子，多少畫難真。", 
      "竹外冰清斜倒影，江頭雪裏暗藏春。", 
      "千鍾玉酒，休更待飄零。"
    ], 
    "rhythmic": "玉交枝・憶秦娥"
  }, 
  {
    "author": "石耆翁", 
    "paragraphs": [
      "借問枝頭昨夜春。", 
      "已傳消息到柴門。", 
      "頻看秀色無多豔，拖得清香不見痕。", 
      "山矗矗，水粼粼。", 
      "村南村北冷銷魂。", 
      "人間不識春風面，羞見瑤臺破月明。"
    ], 
    "rhythmic": "鷓鴣天"
  }, 
  {
    "author": "石耆翁", 
    "paragraphs": [
      "半夜六龍飛海嶠。", 
      "滉漾鰲波，露出珊瑚小。", 
      "玉粉枝頭春意早。", 
      "東風未綠瀛洲草。", 
      "姑射仙人真竊窕。", 
      "淨練明妝，如伴商巖老。", 
      "夢入水雲閒縹緲。", 
      "一樓明月千山曉。"
    ], 
    "rhythmic": "蝶戀花"
  }, 
  {
    "author": "杜安道", 
    "paragraphs": [
      "曉鏡初妝玉粉，輕風暗遞幽香。", 
      "閒隨月影到寒塘。", 
      "忘卻人間天上。", 
      "雪意空驚春意，孤芳已斷年芳。", 
      "從教驛使爲伊忙。", 
      "乞個壽陽宮樣。"
    ], 
    "rhythmic": "西江月"
  }, 
  {
    "author": "史遠道", 
    "paragraphs": [
      "牆頭梅蕊一枝新。", 
      "宋玉東鄰算未真。", 
      "折與冰姿綽約人。", 
      "怯霜晨。", 
      "桃李粉粉不當春。"
    ], 
    "rhythmic": "獨腳令・憶王孫"
  }, 
  {
    "author": "郭仲循", 
    "paragraphs": [
      "靚妝才學春無價。", 
      "腮粉額黃宮樣畫。", 
      "妖嬈閒倚曲闌邊，孤淨不勝微月下。", 
      "牽情羣蕊臨風亞。", 
      "惜恐蒼苔和雨借。", 
      "何如相傍玉樓人，芳酒繡筵紅燭夜。"
    ], 
    "rhythmic": "玉樓春"
  }, 
  {
    "author": "範夢龍", 
    "paragraphs": [
      "試問前村深雪裏，小梅未放雲英。", 
      "陽和先到錦官城。", 
      "南枝初破粉，東閣有餘清。", 
      "人在高樓橫怨管，寄將隴客新聲。", 
      "西園下晚看飛瓊。", 
      "春風催結子，金鼎待調羹。"
    ], 
    "rhythmic": "臨江仙"
  }, 
  {
    "author": "薛幾聖", 
    "paragraphs": [
      "雪月照梅溪畔路。", 
      "幽姿背立無言語。", 
      "冷浸瘦枝清淺處。", 
      "香暗度。", 
      "妝成處士橫斜句。", 
      "渾似玉人常淡佇。", 
      "菱花相對成清楚。", 
      "誰解小圖先畫取。", 
      "天欲曙。", 
      "恐隨月色雲間去。"
    ], 
    "rhythmic": "漁家傲"
  }, 
  {
    "author": "馬鹹", 
    "paragraphs": [
      "遂寧好，勝地產糖霜。", 
      "不待千年成琥珀，真疑六月凍瓊漿。"
    ], 
    "rhythmic": "遂寧好"
  }, 
  {
    "author": "洪皓", 
    "paragraphs": [
      "不假施朱，鶴翎初試輕紅亞。", 
      "爲栽堂下。", 
      "更詠樵人畫。", 
      "綠葉青枝，辨認詩虧價。", 
      "休催也。", 
      "忍寒郊野。", 
      "留待東坡馬。"
    ], 
    "rhythmic": "點絳脣"
  }, 
  {
    "author": "洪皓", 
    "paragraphs": [
      "耐久芳馨，擬將蜂蠟龍涎亞。", 
      "化工裁下。", 
      "風韻勝如畫。", 
      "鼻觀先通，頓減沈檀價。", 
      "思量也。", 
      "夢遊吳野。", 
      "憑仗神爲馬。"
    ], 
    "rhythmic": "點絳脣"
  }, 
  {
    "author": "洪皓", 
    "paragraphs": [
      "蜂房餘液。", 
      "寫就南枝凌正色。", 
      "折幹垂芳。", 
      "點綴如生祕暗香。", 
      "壽陽妝樣。", 
      "纖手拈來簪髻上。", 
      "恍若還家。", 
      "暫睹真花壓百花。"
    ], 
    "rhythmic": "減字木蘭花"
  }, 
  {
    "author": "洪皓", 
    "paragraphs": [
      "鰲山鳳闕，多少飛瓊侶。", 
      "顒俟翠華臨，慶新春、金波盈五。", 
      "蓮燈開遍，侍從盡登樓，簪花赴。", 
      "傳柑處。", 
      "咫尺聆天語。", 
      "厭厭欲罷，宣勸猶旁午。", 
      "扶上玉花驄，更踟躕、梨園四部。", 
      "追思往事，一夕九迴腸，皇恩溥。", 
      "歸期阻。", 
      "引領江南路。"
    ], 
    "rhythmic": "驀山溪"
  }, 
  {
    "author": "洪皓", 
    "paragraphs": [
      "屬三秋正半，暮雲斂、月舒圓。", 
      "誤驚鶴鳴皋，棲烏繞樹，魑魅驚旋。", 
      "尋常對三五夜，縱清光、皎潔未精妍。", 
      "須是風高氣爽，一輪絕後光前。", 
      "無偏。", 
      "故國迢迢，千萬裏、共嬋娟。", 
      "但陟屺瞻馳，高樓念遠，寧不悽然。", 
      "天涯更新雁過，□哀嗷、出塞影聯翩。", 
      "空俾騷人歎羨，向隅耿耿無眠。"
    ], 
    "rhythmic": "木蘭花慢"
  }, 
  {
    "author": "洪皓", 
    "paragraphs": [
      "對金商暮節，此時客、意難忘。", 
      "正卉木凋零，蛩螿韻切，賓雁南翔。", 
      "東籬有黃蕊綻，是幽人、最愛折浮觴。", 
      "須信凌霜可賞，任他落帽清狂。", 
      "茫茫。", 
      "去國三年，行萬里、過重陽。", 
      "奈眷戀庭闈，矜憐幼稚，墜淚迴腸。", 
      "憑欄處空引領，望江南、不見轉淒涼。", 
      "羈旅登高易感，況於留滯殊方。"
    ], 
    "rhythmic": "木蘭花慢"
  }, 
  {
    "author": "洪皓", 
    "paragraphs": [
      "喪亂佳辰不易攀。", 
      "四逢寒食盡投閒。", 
      "踏青無處想家山。", 
      "麟殿阻趨陪內宴，萱堂遙憶侍慈顏。", 
      "感時雙淚滴潺潺。"
    ], 
    "rhythmic": "浣溪沙"
  }, 
  {
    "author": "洪皓", 
    "paragraphs": [
      "南北渝盟久未和。", 
      "斯民塗炭死亡多。", 
      "不知何日戢干戈。", 
      "賴有興王如世祖，況聞謀帥得廉頗。", 
      "藺卿全璧我蹉跎。"
    ], 
    "rhythmic": "浣溪沙"
  }, 
  {
    "author": "洪皓", 
    "paragraphs": [
      "冷落天涯今一紀，誰憐萬里無家。", 
      "三閭憔悴賦懷沙。", 
      "思新增悵望，弔影覺敧斜。", 
      "兀坐書堂真可怪，銷憂殢酒難賒。", 
      "因人成事恥矜誇。", 
      "何時還使節，踏雪看梅花。"
    ], 
    "rhythmic": "臨江仙"
  }, 
  {
    "author": "洪皓", 
    "paragraphs": [
      "天涯除館憶江梅。", 
      "幾枝開。", 
      "使南來。", 
      "還帶餘杭、春信到燕臺。", 
      "準擬寒英聊慰遠，隔山水，應銷落，赴訴誰。", 
      "空恁遐想笑摘蕊。", 
      "斷迴腸，思故里。", 
      "漫彈綠綺。", 
      "引三弄、不覺魂飛。", 
      "更聽胡笳、哀怨淚沾衣。", 
      "亂插繁花須異日，待孤諷，怕東風，一夜吹。"
    ], 
    "rhythmic": "江梅引・江城梅花引"
  }, 
  {
    "author": "洪皓", 
    "paragraphs": [
      "春還消息訪寒梅。", 
      "賞初開。", 
      "夢吟來。", 
      "映雪銜霜、清絕繞風臺。", 
      "可怕長洲桃李妒，度香遠，驚愁眼，欲媚誰。", 
      "曾動詩興笑冷蕊。", 
      "效少陵，慚下里。", 
      "萬株連綺。", 
      "嘆金谷、人墜鶯飛。", 
      "引領羅浮、翠羽幻青衣。", 
      "月下花神言極麗，且同醉，休先愁，玉笛吹。"
    ], 
    "rhythmic": "江梅引・江城梅花引"
  }, 
  {
    "author": "洪皓", 
    "paragraphs": [
      "重閨佳麗最憐梅。", 
      "牖春開。", 
      "學妝來。", 
      "爭粉翻光、何遽落梳臺。", 
      "笑坐雕鞍歌古曲，催玉柱，金卮滿，勸阿誰。", 
      "貪爲結子藏暗蕊。", 
      "斂蛾眉，隔千里。", 
      "舊時羅綺。", 
      "已零散、沈謝雙飛。", 
      "不見嬌姿、真悔著單衣。", 
      "若作和羹休訝晚，墮煙雨，任春風，片片吹。"
    ], 
    "rhythmic": "江梅引・江城梅花引"
  }, 
  {
    "author": "洪皓", 
    "paragraphs": [
      "去年湖上雪欺梅。", 
      "片雲開。", 
      "月飛來。", 
      "雪月光中、無處認樓臺。", 
      "今歲梅開依舊雪，人如月，對花笑，還有誰。", 
      "一枝兩枝三四蕊。", 
      "想西湖，今帝裏。", 
      "彩箋爛綺。", 
      "孤山外、目斷雲飛。", 
      "坐久花寒、香露溼人衣。", 
      "誰作叫雲橫短玉，三弄徹，對東風，和淚吹。"
    ], 
    "rhythmic": "江梅引・江城梅花引", 
    "tags": [
      "西湖"
    ]
  }, 
  {
    "author": "洪皓", 
    "paragraphs": [
      "臂上萸囊懸已滿。", 
      "杯中菊蕊浮無限。", 
      "縱使登高寧忍看。", 
      "昏復旦。", 
      "心腸似鐵還須斷。", 
      "歲月川流難把玩。", 
      "平生萬事思量遍。", 
      "但對割愁山似劍。", 
      "聊自勸。", 
      "東坡海島猶三見。"
    ], 
    "rhythmic": "漁家傲"
  }, 
  {
    "author": "洪皓", 
    "paragraphs": [
      "圃蕙庭桐凋大半。", 
      "西風不借行人便。", 
      "不用留題明月觀。", 
      "西園宴。", 
      "顏酡浪說觴無算。", 
      "萬斛羈愁推不遠。", 
      "千杯魯酒何曾見。", 
      "卻羨南賓鳧與雁。", 
      "行不亂。", 
      "哀鳴直到翻江岸。"
    ], 
    "rhythmic": "漁家傲"
  }, 
  {
    "author": "洪皓", 
    "paragraphs": [
      "□□□□□□□。", 
      "□□□□□□□。", 
      "□□□□□□□。", 
      "□□□。", 
      "□□□□□□□。", 
      "正念當筵人已換。", 
      "疏砧又搗誰家練。", 
      "獨坐愁吟搔首亂。", 
      "腸欲斷。", 
      "憑高不見吳宮殿。"
    ], 
    "rhythmic": "漁家傲"
  }, 
  {
    "author": "洪皓", 
    "paragraphs": [
      "侍宴樂遊遊賞慣。", 
      "今茲弔影難呼伴。", 
      "欲上望鄉臺復倦。", 
      "愁滿眼。", 
      "琵琶莫寫昭君怨。", 
      "滿目平蕪無足玩。", 
      "南冠未稅徒增歡。", 
      "萬里庭闈安否斷。", 
      "形魂散。", 
      "此身何暇窮遊觀。"
    ], 
    "rhythmic": "漁家傲"
  }, 
  {
    "author": "洪皓", 
    "paragraphs": [
      "試問春歸何處。", 
      "蜂懶蝶忙來去。", 
      "婉娩倦尋芳，偶遂涉園成趣。", 
      "鶯語。", 
      "鶯語。", 
      "喚起小魚吹絮。"
    ], 
    "rhythmic": "憶仙姿・如夢令"
  }, 
  {
    "author": "洪皓", 
    "paragraphs": [
      "乍到園亭清處。", 
      "面面此君忘去。", 
      "把酒挹幽人，仰止七賢高趣。", 
      "吳語。", 
      "吳語。", 
      "弗見滿城風絮。"
    ], 
    "rhythmic": "憶仙姿・如夢令"
  }, 
  {
    "author": "洪皓", 
    "paragraphs": [
      "小憩書齋胡處。", 
      "閒取響泉調去。", 
      "是事不關心，自得曲中深趣。", 
      "無語。", 
      "無語。", 
      "回首暮雲飛絮。"
    ], 
    "rhythmic": "憶仙姿・如夢令"
  }, 
  {
    "author": "洪皓", 
    "paragraphs": [
      "燕敞畫堂深處。", 
      "夜艾不知歸去。", 
      "忍醉作歌詞，要引遏雲奇趣。", 
      "嬌語。", 
      "嬌語。", 
      "似勸老人休絮。"
    ], 
    "rhythmic": "憶仙姿・如夢令"
  }, 
  {
    "author": "蔡伸", 
    "paragraphs": [
      "醉擊玉壺缺，恨寫綠琴哀。", 
      "悠悠往事誰問，離思渺難裁。", 
      "綠野堂前桃李，燕子樓中歌吹，那忍首重回。", 
      "唯有舊時月，遠遠逐人來。", 
      "小庭空，清夜永，獨徘徊。", 
      "伴人幽怨，一枝瀟灑隴頭梅。", 
      "腸斷雲帆西去，目送煙波東注，千里接長淮。", 
      "爲我將雙淚，好過楚王臺。"
    ], 
    "rhythmic": "水調歌頭"
  }, 
  {
    "author": "蔡伸", 
    "paragraphs": [
      "亭皋木葉下，原隰菊花黃。", 
      "憑高滿眼秋意，時節近重陽。", 
      "追想彭門往歲，千騎雲屯平野，高宴古球場。", 
      "弔古論興廢，看劍引杯長。", 
      "感流年，思往事，重淒涼。", 
      "當時坐間英俊，強半已凋亡。", 
      "慨念平生豪放，自笑如今霜鬢，漂泊水雲鄉。", 
      "已矣功名志，此意付清觴。"
    ], 
    "rhythmic": "水調歌頭"
  }, 
  {
    "author": "蔡伸", 
    "paragraphs": [
      "相逢非草草，分袂太匆匆。", 
      "徵裘淚痕浥遍，眸子怯酸風。", 
      "天際孤帆難駐，柳外香軿望斷，雲雨各西東。", 
      "回首重城遠，樓觀暮煙中。", 
      "黯銷魂，思陳事，已成空。", 
      "東郊勝賞，歸路騎馬踏殘紅。", 
      "月下一樽芳酒，憑闌幾曲清歌，別後少人同。", 
      "爲問桃花臉，一笑爲誰容。"
    ], 
    "rhythmic": "水調歌頭"
  }, 
  {
    "author": "蔡伸", 
    "paragraphs": [
      "煙鎖長堤，雲橫孤嶼，斷橋流水溶溶。", 
      "憑闌凝望，遠目送徵鴻。", 
      "桃葉溪邊舊事，如春夢、回首無蹤。", 
      "難忘處，紫薇花下，清夜一尊同。", 
      "東城，攜手地，尋芳選勝，賞遍珍叢。", 
      "念紫簫聲闋，燕子樓空。", 
      "好是盧郎未老，佳期在、端有相逢。", 
      "重重恨，聊憑紅葉，和淚寄西風。"
    ], 
    "rhythmic": "滿庭芳"
  }, 
  {
    "author": "蔡伸", 
    "paragraphs": [
      "風捲龍沙，雲垂平野，晚來密雪交飛。", 
      "坐看闌檻，瓊蕊遍寒枝。", 
      "妝點蘭房景緻，金鋪掩、簾幕低垂。", 
      "紅爐畔，淺斟低唱，天色正相宜。", 
      "更闌，人半醉，香肌玉暖，寶髻雲敧。", 
      "又何須高會，樑苑瑤池。", 
      "堪笑子猷訪戴，清興盡、忍凍空回。", 
      "仍休羨，漁人江上，披得一蓑歸。"
    ], 
    "rhythmic": "滿庭芳"
  }, 
  {
    "author": "蔡伸", 
    "paragraphs": [
      "鸚鵡洲邊，芙蓉城下，迥然水秀山明。", 
      "小舟雙槳，特地訪雲英。", 
      "驚破蘭衾好夢，開朱戶、一笑相迎。", 
      "良宵永，南窗皓月，依舊照娉婷。", 
      "別來，無限恨，持杯欲語，恍若魂驚。", 
      "念霎時相見，又慘離情。", 
      "還是匆匆去也，重攜手、密語叮嚀。", 
      "佳期在，寶釵鸞鏡，端不負平生。"
    ], 
    "rhythmic": "滿庭芳"
  }, 
  {
    "author": "蔡伸", 
    "paragraphs": [
      "秦洞花迷，巫陽夢斷，夜來曾到藍橋。", 
      "洞房深處，重許見雲翹。", 
      "惠帳殘燈耿耿，紗窗外、疏雨蕭蕭。", 
      "雙心字，重衾小枕，玉困不勝嬌。", 
      "尋常，愁夜永，今宵更漏，彈指明朝。", 
      "敘深情幽怨，淚裛香綃。", 
      "記取于飛厚約，丹山願、別選安巢。", 
      "驂鸞去，青霄路穩，明月共吹簫。"
    ], 
    "rhythmic": "滿庭芳"
  }, 
  {
    "author": "蔡伸", 
    "paragraphs": [
      "玉鼎翻香，紅爐疊勝，綺窗疏雨瀟瀟。", 
      "故人相過，情話款良宵。", 
      "酒暈微紅襯臉，橫波浸、滿眼春嬌。", 
      "雲屏掩，鴛鴦被暖，敧枕聽寒潮。", 
      "如今，成別恨，臨風對月，總是無聊。", 
      "念傷心南陌，執手河橋。", 
      "還似一聲春夢，離魂斷、楚些難招。", 
      "佳期在，踏青時候，花底聽鳴鑣。"
    ], 
    "rhythmic": "滿庭芳"
  }, 
  {
    "author": "蔡伸", 
    "paragraphs": [
      "雁落平沙，煙籠寒水，古壘鳴笳聲斷。", 
      "青山隱隱，敗葉蕭蕭，天際暝鴉零亂。", 
      "樓上黃昏，片帆千里歸程，年華將晚。", 
      "望碧雲空暮，佳人何處，夢魂俱遠。", 
      "憶舊遊、邃館朱扉，小園香徑，尚想桃花人面。", 
      "書盈錦軸，恨滿金徽，難寫寸心幽怨。", 
      "兩地離愁，一尊芳酒，淒涼危闌倚遍。", 
      "盡遲留、憑仗西風，吹乾淚眼。"
    ], 
    "rhythmic": "蘇武慢", 
    "tags": [
      "宋詞三百首"
    ]
  }, 
  {
    "author": "蔡伸", 
    "paragraphs": [
      "冰結金壺，寒生羅幕，夜闌霜月侵門。", 
      "翠筠敲竹，疏梅弄影，數聲雁過南雲。", 
      "酒醒敧粲枕，愴猶有、殘妝淚痕。", 
      "繡衾孤擁，餘香未減，猶是那時薰。", 
      "長記得、扁舟尋舊約，聽小窗風雨，燈火昏昏。", 
      "錦裀才展，瓊簽報曙，寶釵又是輕分。", 
      "黯然攜手處，倚朱箔、愁凝黛顰。", 
      "夢迴雲散，山遙水遠空斷魂。"
    ], 
    "rhythmic": "飛雪滿羣山"
  }, 
  {
    "author": "蔡伸", 
    "paragraphs": [
      "絕代佳人，幽居空谷，綺窗森玉猗猗。", 
      "小舟雙槳，重尋舊約，洞房宛是當時。", 
      "夜闌紅燭暗，黯相對、渾如夢裏。", 
      "旋烘鴛錦，塵生繡帳，香減縷金衣。", 
      "須信有、盟言同皎日，□利牽名役，事與君違。", 
      "□君已許，今生來世，兩情到此奚疑。", 
      "綵鸞須鳳友，算何日、丹山共歸。", 
      "未酬深願，綿綿此恨無盡期。"
    ], 
    "rhythmic": "飛雪滿羣山"
  }, 
  {
    "author": "蔡伸", 
    "paragraphs": [
      "畫橋流水桃溪路，別是壺中佳致。", 
      "南樓夜月，東窗疏雨，金蓮共醉。", 
      "人靜迴廊，並肩攜手，玉芝香裏。", 
      "念紫簫聲斷，巫陽夢覺，人何在、花空委。", 
      "寂寞危欄獨倚。", 
      "望仙鄉、水雲無際。", 
      "芸房花院，重來空鎖，蒼苔滿地。", 
      "物是人非，小池依舊，彩鴛雙戲。", 
      "念當時風月，如今懷抱有盈襟淚。"
    ], 
    "rhythmic": "水龍吟"
  }, 
  {
    "author": "蔡伸", 
    "paragraphs": [
      "孤城暮角，落日邊聲靜。", 
      "醉袖拂危闌，對天末、孤雲愁凝。", 
      "吳津楚望，表裏抱江山，山隱隱，水迢迢，滿目江南景。", 
      "羈懷易感，往事傷重省。", 
      "羅袂浥殘香，鬢星星、忍窺清鏡。", 
      "瓊英好在，應念玉關遙，凝淚眼，下層樓，回首平林暝。"
    ], 
    "rhythmic": "驀山溪"
  }, 
  {
    "author": "蔡伸", 
    "paragraphs": [
      "疏梅雪裏，已報東君信。", 
      "冷豔與清香，似一個、人人標韻。", 
      "晚來特地，酌酒慰幽芳，攜素手，摘纖枝，插向烏雲鬢。", 
      "老來世事，百種皆消盡。", 
      "榮利等浮雲，謾汲汲、徒勞方寸。", 
      "花前眼底，幸有賞心人，歌金縷，醉瑤卮，此外君休問。"
    ], 
    "rhythmic": "驀山溪"
  }, 
  {
    "author": "蔡伸", 
    "paragraphs": [
      "書雲今旦，雪霽嚴凝候。", 
      "玉輦想回鑾，正花覆、千官錦繡。", 
      "周南留滯，清夢繞觚稜，心耿耿，路迢迢，此際空回首。", 
      "華堂薦壽。", 
      "玉筍持椒酒。", 
      "一曲囀春鶯，更祝我、膺時納佑。", 
      "功名富貴，老去已灰心，唯只願，捧觴人，歲歲長依舊。"
    ], 
    "rhythmic": "驀山溪"
  }, 
  {
    "author": "蔡伸", 
    "paragraphs": [
      "金風玉露，時節清秋候。", 
      "散發步閒亭，對熒熒、一天星斗。", 
      "悲歌慷慨，念遠復傷時，心耿耿，發星星，倚杖空搔首。", 
      "區區戀豆。", 
      "豈是甘牛後。", 
      "時命未來間，且只得、低眉袖手。", 
      "男兒此志，肯向死前休，無限事，幾多愁，總付杯中酒。"
    ], 
    "rhythmic": "驀山溪"
  }, 
  {
    "author": "蔡伸", 
    "paragraphs": [
      "凌空寶觀，乍登臨、多少傷離情味。", 
      "淼淼煙波吳會遠，極目江淮無際。", 
      "檻外長江，樓中紅袖，淡蕩秋光裏。", 
      "一聲橫吹，半灘鷗鷺起。", 
      "因念邃館香閨，玉肌花貌，有盈盈仙子。", 
      "弄水題紅傳密意，寶墨銀鉤曾寄。", 
      "淚粉香銷，碧雲□杳，脈脈人千里。", 
      "一彎新月，斷腸危欄獨倚。"
    ], 
    "rhythmic": "念奴嬌", 
    "tags": [
      "長江"
    ]
  }, 
  {
    "author": "蔡伸", 
    "paragraphs": [
      "歲華晼晚，念羈懷多感，佳會難卜。", 
      "草草杯盤聊話舊，同剪西窗寒燭。", 
      "翠袖籠香，雙蛾斂恨，低按新翻曲。", 
      "無情風雨，斷腸更漏催促。", 
      "匆匆歸騎難留，鸞屏鴛被，忍良宵孤宿。", 
      "回首幽歡成夢境，唯覺衣襟芬馥。", 
      "海約山盟，雲情雨意，何日教心足。", 
      "不如不見，爲君一味愁蹙。"
    ], 
    "rhythmic": "念奴嬌"
  }, 
  {
    "author": "蔡伸", 
    "paragraphs": [
      "畫堂宴闋，望重簾不卷，輕啞朱戶。", 
      "悄悄迴廊，驚漸聞、蟋蟀凌波微步。", 
      "酒力融春，香風暗度，攜手偎金縷。", 
      "低低笑問，睡得真個穩否。", 
      "因念隔闊經年，除非魂夢裏，有時相遇。", 
      "天意憐人心在了，豈信關山遐阻。", 
      "曉色朦朧，柔情倦戀，後約叮嚀語。", 
      "休教腸斷，楚臺朝暮雲雨。"
    ], 
    "rhythmic": "念奴嬌"
  }, 
  {
    "author": "蔡伸", 
    "paragraphs": [
      "當年豪放，況朋儕俱是，一時英傑。", 
      "逸氣凌雲，佳麗地、獨佔春花秋月。", 
      "冶葉倡條，尋芳選勝，是處曾攀折。", 
      "昔遊如夢，鏡中空嘆華髮。", 
      "邂逅萍梗相逢，十年往事，忍尊前重說。", 
      "茂綠成陰春又晚，誰解丁香千結。", 
      "寶瑟彈愁，玉壺敲怨，觸目堪愁絕。", 
      "酒闌人靜，爲君腸斷時節。"
    ], 
    "rhythmic": "念奴嬌"
  }, 
  {
    "author": "蔡伸", 
    "paragraphs": [
      "輕雷驟雨，洗千巖濃翠，層巒森列。", 
      "衣袂涼生，叢竹外、時有飛螢明滅。", 
      "雲浪鱗鱗，蘭舟泛泛，共載一輪月。", 
      "五湖當日，未應此段奇絕。", 
      "歸路橫玉驚鸞，叫雲清似水，悠揚天末。", 
      "玉宇瓊林凝望處，依約廣寒宮闕。", 
      "老去情鍾，此心仍在，未肯甘華髮。", 
      "清歡留作，異時嘉話重說。"
    ], 
    "rhythmic": "念奴嬌"
  }, 
  {
    "author": "蔡伸", 
    "paragraphs": [
      "寓目傷懷，逢歡感舊，年來事事疏慵。", 
      "嘆身心業重，賦得情濃。", 
      "況是離多會少，難忘雨跡雲蹤。", 
      "斷無錦字，雙鱗杳杳，新雁雍雍。", 
      "良宵孤枕，人遠天涯，除非夢裏相逢。", 
      "相逢處，愁紅斂黛，還又匆匆。", 
      "回首綠窗朱戶，可憐明月清風。", 
      "斷腸風月，關河有盡，此恨無窮。"
    ], 
    "rhythmic": "雨中花慢"
  }, 
  {
    "author": "蔡伸", 
    "paragraphs": [
      "青娥呈瑞。", 
      "正慘慘暮寒，同雲千里。", 
      "剪水飛花，漸漸瑤英，密灑翠筠聲細。", 
      "邃館靜深，金鋪半掩，重簾垂地。", 
      "明窗外。", 
      "伴疏梅瀟灑，玉肌香膩。", 
      "幽人當此際。", 
      "醒魂照影，永漏愁無寐。", 
      "強拊清尊，慵添寶鴨，誰會黯然情味。", 
      "幸有賞心人，奈咫尺、重門深閉。", 
      "今夜裏。", 
      "算忍教孤負，濃香鴛被。"
    ], 
    "rhythmic": "喜遷鶯"
  }, 
  {
    "author": "蔡伸", 
    "paragraphs": [
      "微雨初晴。", 
      "洗瑤空萬里，月掛冰輪。", 
      "廣寒宮闕近，望素娥縹緲，丹桂亭亭。", 
      "金盤露冷，玉樹風輕。", 
      "倍覺秋思清。", 
      "念去年曾共吹簫侶，同賞蓬瀛。", 
      "奈此夜、旅泊江城。", 
      "謾花光眩目，綠酒如澠。", 
      "幽懷終有恨，恨綺窗清影，虛照娉婷。", 
      "藍橋□杳，楚館雲深。", 
      "似憑歸夢去，強就枕，無奈孤衾夢易驚。"
    ], 
    "rhythmic": "憶瑤姬"
  }, 
  {
    "author": "蔡伸", 
    "paragraphs": [
      "明眸秀色，別是天真瀟灑。", 
      "更鬢髮堆雲，玉臉淡拂輕霞。", 
      "醉裏精神，衆中標格誰能畫。", 
      "當時攜手，花籠淡月，重門深亞。", 
      "巫峽夢迴，已成陳事，豈堪重話。", 
      "謾贏得、羅襟清淚，鬢邊霜華。", 
      "念□傷懷，憑闌煙水渺無涯。", 
      "秦源目斷，碧雲暮合，難認仙家。"
    ], 
    "rhythmic": "醜奴兒慢・採桑子慢"
  }, 
  {
    "author": "蔡伸", 
    "paragraphs": [
      "人倚金鋪，顰翠黛、盈盈墮睫。", 
      "話別處、留連無計，語嬌聲咽。", 
      "十幅雲帆風力滿，一川煙暝波光闊。", 
      "但回首、極目望高城，彈清血。", 
      "並蘭舟，停畫楫。", 
      "曾共醉，津亭月。", 
      "銷魂處，今夜月圓人缺。", 
      "楚岫雲歸空悵望，漢皋佩解成輕別。", 
      "最苦是、拍塞滿懷愁，無人說。"
    ], 
    "rhythmic": "滿江紅"
  }, 
  {
    "author": "蔡伸", 
    "paragraphs": [
      "素秋向晚，歲華分付木芙蓉。", 
      "蕭蕭紅蓼西風。", 
      "記得當時擷翠，擁手繞芳叢。", 
      "念吹簫人去，明月樓空。", 
      "遙山萬重。", 
      "望寸碧、想眉峯。", 
      "翠鈿瓊璫謾好，誰適爲容。", 
      "淒涼懷抱，算此際、唯我與君同。", 
      "凝淚際、目送徵鴻。"
    ], 
    "rhythmic": "婆羅門引"
  }, 
  {
    "author": "蔡伸", 
    "paragraphs": [
      "參差弱柳長堤路。", 
      "柳外征帆去。", 
      "皓齒明眸嬌態度。", 
      "回頭一夢，斷腸千里，不到相逢地。", 
      "來時約略春將暮。", 
      "幽恨空餘錦中句。", 
      "小院重門深幾許。", 
      "桃花依舊，出牆臨水，亂落如紅雨。"
    ], 
    "rhythmic": "青玉案"
  }, 
  {
    "author": "蔡伸", 
    "paragraphs": [
      "鸞凰本是和鳴友。", 
      "奈無計、長相守。", 
      "雲雨匆匆分袂後。", 
      "彩舟東去，櫓聲嘔軋，目斷長堤柳。", 
      "涓涓清淚輕綃透。", 
      "殘粉餘香尚依舊。", 
      "獨上南樓空回首。", 
      "夜來明月，怎知今夜，少個人攜手。"
    ], 
    "rhythmic": "青玉案"
  }, 
  {
    "author": "蔡伸", 
    "paragraphs": [
      "雙佩雷文拂手香。", 
      "青紗衫子淡梳妝。", 
      "冰姿綽約自生涼。", 
      "虛掉玉釵驚翡翠，緩移蘭棹趁鴛鴦。", 
      "鬢鬟風亂綠雲長。"
    ], 
    "rhythmic": "浣溪沙"
  }, 
  {
    "author": "蔡伸", 
    "paragraphs": [
      "玉趾彎彎一折弓。", 
      "秋波剪碧灩雙瞳。", 
      "淺顰輕笑意無窮。", 
      "夜靜擁爐薰督耨，月明飛棹採芙蓉。", 
      "別來歡事少人同。"
    ], 
    "rhythmic": "浣溪沙"
  }, 
  {
    "author": "蔡伸", 
    "paragraphs": [
      "蘋末風輕入夜涼。", 
      "飛橋畫閣跨方塘。", 
      "月移花影上回廊。", 
      "粲枕隨釵雲鬢亂，紅綿撲粉玉肌香。", 
      "起來攜手看鴛鴦。"
    ], 
    "rhythmic": "浣溪沙"
  }, 
  {
    "author": "蔡伸", 
    "paragraphs": [
      "窗外疏篁對節金。", 
      "畫橋新綠一篙深。", 
      "沈沈清夜對橫參。", 
      "酒暈半消紅玉臉，雲鬟輕制小犀簪。", 
      "夢迴陳跡杳難尋。"
    ], 
    "rhythmic": "浣溪沙"
  }, 
  {
    "author": "蔡伸", 
    "paragraphs": [
      "沙上寒鷗接翼飛。", 
      "潮生潮落水東西。", 
      "徵船鳴櫓趁潮歸。", 
      "望斷碧雲無錦字，謾題紅葉有新詩。", 
      "黃昏微雨倚闌時。"
    ], 
    "rhythmic": "浣溪沙"
  }, 
  {
    "author": "蔡伸", 
    "paragraphs": [
      "漠漠新田綠未齊。", 
      "柳陰陰下水平堤。", 
      "竹間時有乳鴉啼。", 
      "雲斂屏山橫枕畔，夜闌璧月轉林西。", 
      "玉芝香裏彩鴛棲。"
    ], 
    "rhythmic": "浣溪沙"
  }, 
  {
    "author": "蔡伸", 
    "paragraphs": [
      "紫燕雙雙掠水飛。", 
      "廉纖小雨未成泥。", 
      "籬邊開盡野薔薇。", 
      "會少離多終有恨，暫來還去益堪悲。", 
      "後期重約採蓮時。"
    ], 
    "rhythmic": "浣溪沙"
  }, 
  {
    "author": "蔡伸", 
    "paragraphs": [
      "窄窄霜綃穩稱身。", 
      "強臨歌酒慘離魂。", 
      "故人相遇益傷神。", 
      "斷雨殘雲千里隔，瓊枝璧月四時新。", 
      "爲君留取鏡中春。"
    ], 
    "rhythmic": "浣溪沙"
  }, 
  {
    "author": "蔡伸", 
    "paragraphs": [
      "且鬥尊前見在身。", 
      "昔遊如夢可銷魂。", 
      "玉容依約舊精神。", 
      "千里重來人事改，一杯相屬意還新。", 
      "韶華不減洞中春。"
    ], 
    "rhythmic": "浣溪沙"
  }, 
  {
    "author": "蔡伸", 
    "paragraphs": [
      "木似文犀感月華。", 
      "寸根移種自仙家。", 
      "春蘭秋菊浪矜誇。", 
      "玉露初零秋夜永，幽香直入小窗紗。", 
      "此時風月獨輸他。"
    ], 
    "rhythmic": "浣溪沙"
  }, 
  {
    "author": "蔡伸", 
    "paragraphs": [
      "葉剪玻璃芯糝金。", 
      "清香端不數瓊沈。", 
      "獨將高韻冠薌林。", 
      "千里江山新夢後，一天風露小庭深。", 
      "主人歸興已駸駸。"
    ], 
    "rhythmic": "浣溪沙"
  }, 
  {
    "author": "蔡伸", 
    "paragraphs": [
      "淺褐衫兒壽帶藤。", 
      "碾花如意枕冠輕。", 
      "鳳鞋弓小稱娉婷。", 
      "約略梳妝隨事好，出塵標韻出塵清。", 
      "一枝梅映玉壺冰。"
    ], 
    "rhythmic": "浣溪沙"
  }, 
  {
    "author": "蔡伸", 
    "paragraphs": [
      "窗外桃花爛熳開。", 
      "年時曾伴玉人來。", 
      "一枝斜插鳳皇釵。", 
      "今日重來人事改，花前無語獨徘徊。", 
      "淒涼懷抱可憐哉。"
    ], 
    "rhythmic": "浣溪沙"
  }, 
  {
    "author": "蔡伸", 
    "paragraphs": [
      "瑤琴一弄清商怨。", 
      "樓外桐陰轉。", 
      "月華澄淡露華濃。", 
      "寂寞小池煙水、冷芙蓉。", 
      "攀花擷翠當時事。", 
      "綠葉同心字。", 
      "有情還解憶人無。", 
      "過盡寒沙新雁、甚無書。"
    ], 
    "rhythmic": "虞美人"
  }, 
  {
    "author": "蔡伸", 
    "paragraphs": [
      "飛樑石徑關山路。", 
      "慘淡秋容暮。", 
      "一行新雁破寒空。", 
      "腸斷碧雲千里、水溶溶。", 
      "鸞衾欲展誰堪共。", 
      "簾幕霜華重。", 
      "鴨爐香盡錦屏中。", 
      "幽夢今宵何許、與君同。"
    ], 
    "rhythmic": "虞美人"
  }, 
  {
    "author": "蔡伸", 
    "paragraphs": [
      "紅塵匹馬長安道。", 
      "人與花俱老。", 
      "緩垂鞭袖過平康。", 
      "散盡高陽、零落少年場。", 
      "朱弦重理相思調。", 
      "無奈知音少。", 
      "十年如夢盡堪傷。", 
      "樂事如今、回首做淒涼。"
    ], 
    "rhythmic": "虞美人"
  }, 
  {
    "author": "蔡伸", 
    "paragraphs": [
      "彩旗搖曳檣烏轉。", 
      "鷁首征帆展。", 
      "高城樓觀暮雲平。", 
      "疊鼓凝笳都在、斷腸聲。", 
      "綠窗朱戶空回首。", 
      "明月還依舊。", 
      "亂山無數水茫茫。", 
      "誰念塞垣風物、㬠悽惶。"
    ], 
    "rhythmic": "虞美人"
  }, 
  {
    "author": "蔡伸", 
    "paragraphs": [
      "堆瓊滴露冰壺瑩。", 
      "樓外天如鏡。", 
      "水晶雙枕襯雲鬟。", 
      "臥看千山明月、聽潺湲。", 
      "渡江桃葉分飛後。", 
      "馬上猶回首。", 
      "郵亭今夜月空圓。", 
      "不似當時攜手、對嬋娟。"
    ], 
    "rhythmic": "虞美人"
  }, 
  {
    "author": "蔡伸", 
    "paragraphs": [
      "碧溪曾寄流紅字。", 
      "忍話當時事。", 
      "重來種種盡堪悲。", 
      "有酒盈杯、聊爲故人持。", 
      "夜閒剪燭西窗語。", 
      "懷抱今如許。", 
      "尊前莫訝兩依依。", 
      "綠鬢朱顏、不似少年時。"
    ], 
    "rhythmic": "虞美人"
  }, 
  {
    "author": "蔡伸", 
    "paragraphs": [
      "鸞屏繡被香雲擁。", 
      "平帖幽閨夢。", 
      "覺來重試古龍涎。", 
      "深炷玉爐、燒氣不燒煙。", 
      "匆匆人去三更也。", 
      "月到迴廊下。", 
      "出門無語送郎時。", 
      "淚共一天風露、溼羅衣。"
    ], 
    "rhythmic": "虞美人"
  }, 
  {
    "author": "蔡伸", 
    "paragraphs": [
      "畫堂初見伊，明月當滿窗。", 
      "今夜月如眉，話別河橋畔。", 
      "重見約中秋，莫負于飛願。", 
      "免使月圓時，兩處空腸斷。"
    ], 
    "rhythmic": "生查子"
  }, 
  {
    "author": "蔡伸", 
    "paragraphs": [
      "霜寒月滿窗，夜永人無寐。", 
      "絳臘有餘情，偏照鴛鴦被。", 
      "看盡舊時書，灑盡今生淚。", 
      "衙鼓已三更，還是和衣睡。"
    ], 
    "rhythmic": "生查子"
  }, 
  {
    "author": "蔡伸", 
    "paragraphs": [
      "金壺插玉芝，人面交相照。", 
      "花影滿方牀，翠疊屏山杳。", 
      "風月亦多情，特地今宵好。", 
      "盡道夜初長，彈指東窗曉。"
    ], 
    "rhythmic": "生查子"
  }, 
  {
    "author": "蔡伸", 
    "paragraphs": [
      "幾番花信風，數點籠絲雨。", 
      "並轡踏香塵，選勝東郊路。", 
      "韶華轉首空，誰解留春住。", 
      "幸到綠尊前，且作鶯花主。"
    ], 
    "rhythmic": "生查子"
  }, 
  {
    "author": "蔡伸", 
    "paragraphs": [
      "銀缸委墜紅，碧鎖朦朧曉。", 
      "別淚灑金徽，一曲情多少。", 
      "郵亭今夜長，明月香幃悄。", 
      "縱使夢相逢，何處尋蓬島。"
    ], 
    "rhythmic": "生查子"
  }, 
  {
    "author": "蔡伸", 
    "paragraphs": [
      "蕭寺疏鍾斷，虛堂夜氣清。", 
      "涼蟾偏向小明窗。", 
      "露井碧梧寒葉、顫秋聲。", 
      "幽恨人誰問，孤衾淚獨橫。", 
      "此時風月此時情。", 
      "擬倩藍橋歸夢、見雲英。"
    ], 
    "rhythmic": "南歌子"
  }, 
  {
    "author": "蔡伸", 
    "paragraphs": [
      "遠水澄明綠，孤雲暗淡愁。", 
      "白蘋紅蓼滿汀洲。", 
      "腸斷圓蟾空照、木蘭舟。", 
      "節物傷羈旅，歸程嘆滯留。", 
      "佳期已誤小紅樓。", 
      "賴得今年猶有、閏中秋。"
    ], 
    "rhythmic": "南歌子"
  }, 
  {
    "author": "蔡伸", 
    "paragraphs": [
      "恨入眉峯翠，寒生酒暈紅。", 
      "臨期凝淚灑西風。", 
      "須信世間無物、似情濃。", 
      "玉蹬敲霜月，金鉦伴曉鍾。", 
      "淒涼古驛亂山重。", 
      "今夜擁衾無寐、與君同。"
    ], 
    "rhythmic": "南歌子"
  }, 
  {
    "author": "蔡伸", 
    "paragraphs": [
      "天外雨初收。", 
      "風緊雲輕已變秋。", 
      "邂逅故人同一笑，遲留。", 
      "聚散人生宜自謀。", 
      "去路指南州。", 
      "萬頃雲濤一葉舟。", 
      "莫話太湖波浪險，歸休。", 
      "人在溪邊正倚樓。"
    ], 
    "rhythmic": "南鄉子", 
    "tags": [
      "太湖"
    ]
  }, 
  {
    "author": "蔡伸", 
    "paragraphs": [
      "木落雁南翔。", 
      "錦鯉殷勤爲渡江。", 
      "淚墨銀鉤相憶字，成行。", 
      "滴損雲箋小鳳皇。", 
      "陳事費思量。", 
      "回首煙波卷夕陽。", 
      "盡道憑書聊破恨，難忘。", 
      "及至書來更斷腸。"
    ], 
    "rhythmic": "南鄉子"
  }, 
  {
    "author": "蔡伸", 
    "paragraphs": [
      "鴛鴦枕上雲堆綠。", 
      "蘭膏微潤知新沐。", 
      "開帳對華燈。", 
      "見郎雙眼明。", 
      "錦衾香馥郁。", 
      "檻竹敲寒玉。", 
      "何物最無情。", 
      "曉雞咿喔聲。"
    ], 
    "rhythmic": "菩薩蠻"
  }, 
  {
    "author": "蔡伸", 
    "paragraphs": [
      "杏花零落清明雨。", 
      "捲簾雙燕來還去。", 
      "枕上玉芙蓉。", 
      "暖香堆錦紅。", 
      "翠翹金鈿雀。", 
      "蟬鬢慵疏掠。", 
      "心事一春閒。", 
      "黛眉顰遠山。"
    ], 
    "rhythmic": "菩薩蠻"
  }, 
  {
    "author": "蔡伸", 
    "paragraphs": [
      "飛英不向枝頭住。", 
      "等閒又送春歸去。", 
      "雲幄翠陰浮。", 
      "長隨日腳流。", 
      "玉簫吹鳳怨。", 
      "驚起樓中燕。", 
      "飛去自雙雙。", 
      "惱人空斷腸。"
    ], 
    "rhythmic": "菩薩蠻"
  }, 
  {
    "author": "蔡伸", 
    "paragraphs": [
      "水光山影浮空碧。", 
      "柳絲搖曳春無力。", 
      "柳岸系行舟。", 
      "吹簫憶舊遊。", 
      "舊遊堪更憶。", 
      "望斷迷南北。", 
      "千古恨悠悠。", 
      "長江空自流。"
    ], 
    "rhythmic": "菩薩蠻", 
    "tags": [
      "長江"
    ]
  }, 
  {
    "author": "蔡伸", 
    "paragraphs": [
      "當時攜手今千里。", 
      "可堪重到相逢地。", 
      "觸目盡關心。", 
      "流鶯尚好音。", 
      "無人知我意。", 
      "只有涓涓淚。", 
      "寂寞到斜陽。", 
      "羅衣裛舊香。"
    ], 
    "rhythmic": "菩薩蠻"
  }, 
  {
    "author": "蔡伸", 
    "paragraphs": [
      "鳴茄疊鼓催雙槳。", 
      "扁舟穩泛桃花浪。", 
      "別淚灑東風。", 
      "前歡如夢中。", 
      "夢魂無定據。", 
      "不到相逢處。", 
      "縱使夢相逢。", 
      "香閨豈解同。"
    ], 
    "rhythmic": "菩薩蠻"
  }, 
  {
    "author": "蔡伸", 
    "paragraphs": [
      "金鋪半掩銀瞻滿。", 
      "個人應恨歸來晚。", 
      "軋軋櫓聲遲。", 
      "那知心已飛。", 
      "迎門一笑粲。", 
      "嬌困橫波慢。", 
      "偎倚綠窗前。", 
      "今宵人月圓。"
    ], 
    "rhythmic": "菩薩蠻"
  }, 
  {
    "author": "蔡伸", 
    "paragraphs": [
      "雙雙紫燕來華屋。", 
      "雨餘芳草池塘綠。", 
      "一夜擺花風。", 
      "鶯花滿樹紅。", 
      "杯深君莫訴。", 
      "醉袖歌金縷。", 
      "無奈惜花心。", 
      "老來情轉深。"
    ], 
    "rhythmic": "菩薩蠻"
  }, 
  {
    "author": "蔡伸", 
    "paragraphs": [
      "朝來一陳狂風雨。", 
      "春光已作堂堂去。", 
      "茂綠滿繁枝。", 
      "青梅結子時。", 
      "攀枝驚晼晚。", 
      "樂事孤心眼。", 
      "正是惜春歸。", 
      "那堪怨別離。"
    ], 
    "rhythmic": "菩薩蠻"
  }, 
  {
    "author": "蔡伸", 
    "paragraphs": [
      "凝羞隔水拋紅豆。", 
      "嫩桃如臉腰如柳。", 
      "心事暗明期。", 
      "陽臺雲雨迷。", 
      "玉樓花似雪。", 
      "花上朦朧月。", 
      "揮淚執柔荑。", 
      "匆匆話別時。"
    ], 
    "rhythmic": "菩薩蠻"
  }, 
  {
    "author": "蔡伸", 
    "paragraphs": [
      "花冠鼓翼東方動。", 
      "蘭閨驚破遼陽夢。", 
      "翠被小屏山。", 
      "曉窗燈影殘。", 
      "並頭雙燕語。", 
      "似訴橫塘雨。", 
      "風雨曉寒多。", 
      "徵人可奈何。"
    ], 
    "rhythmic": "菩薩蠻"
  }, 
  {
    "author": "蔡伸", 
    "paragraphs": [
      "湖光碧。", 
      "春花秋月無今昔。", 
      "無今昔。", 
      "十年往事，盡成陳跡。", 
      "玉簫聲斷雲屏隔。", 
      "山遙水遠長相憶。", 
      "長相憶。", 
      "一生懷抱，爲君牽役。"
    ], 
    "rhythmic": "憶秦娥"
  }, 
  {
    "author": "蔡伸", 
    "paragraphs": [
      "花陰月。", 
      "蘭堂夜宴神仙客。", 
      "神仙客。", 
      "江梅標韻，海棠顏色。", 
      "良辰佳會誠難得。", 
      "花前一醉君休惜。", 
      "君休惜。", 
      "楚臺雲雨，今夕何夕。"
    ], 
    "rhythmic": "憶秦娥"
  }, 
  {
    "author": "蔡伸", 
    "paragraphs": [
      "彩舟雙櫓。", 
      "六月臨平路。", 
      "小雨輕風消晚暑。", 
      "繞岸荷花無數。", 
      "玉人璨枕方牀。", 
      "遙知待月西廂。", 
      "昨夜有情風月，今宵特地淒涼。"
    ], 
    "rhythmic": "清平樂"
  }, 
  {
    "author": "蔡伸", 
    "paragraphs": [
      "南窗月滿。", 
      "繡被堆香暖。", 
      "苦恨春宵更漏短。", 
      "應訝郎歸又晚。", 
      "征帆初落橋邊。", 
      "迎門一笑嫣然。", 
      "今夜流霞共酌，何妨金盞垂蓮。"
    ], 
    "rhythmic": "清平樂"
  }, 
  {
    "author": "蔡伸", 
    "paragraphs": [
      "明眸秀色。", 
      "肌理凝香雪。", 
      "羅綺叢中標韻別。", 
      "捧酒歌聲清越。", 
      "不辭醉臉潮紅。", 
      "卻愁歸騎匆匆。", 
      "回首綠窗朱戶，斷腸明月清風。"
    ], 
    "rhythmic": "清平樂"
  }, 
  {
    "author": "蔡伸", 
    "paragraphs": [
      "溪聲咽。", 
      "溪上有人離別。", 
      "別語叮嚀和淚說。", 
      "羅巾沾淚血。", 
      "盡做剛腸如鐵。", 
      "到此也應愁絕。", 
      "回首斷山帆影滅。", 
      "畫船空載月。"
    ], 
    "rhythmic": "謁金門"
  }, 
  {
    "author": "蔡伸", 
    "paragraphs": [
      "相思切。", 
      "觸目只供愁絕。", 
      "好夢驚回清漏咽。", 
      "燭殘香穗結。", 
      "長恨南樓明月。", 
      "只解照人離缺。", 
      "同倚朱欄飛大白。", 
      "今宵風月別。"
    ], 
    "rhythmic": "謁金門"
  }, 
  {
    "author": "蔡伸", 
    "paragraphs": [
      "涼生冰簟怯衣單。", 
      "明月樓高空畫欄。", 
      "滿院啼螿人未眠。", 
      "掩重關。", 
      "烏鵲南飛風露寒。"
    ], 
    "rhythmic": "憶王孫"
  }, 
  {
    "author": "蔡伸", 
    "paragraphs": [
      "煙籠寒水暝禽棲。", 
      "滿庭紅葉飛。", 
      "蘭堂寂寂畫簾垂。", 
      "霜濃更漏遲。", 
      "鴛被冷，麝香微。", 
      "強敧單枕時。", 
      "西窗看盡月痕移。", 
      "此情君怎知。"
    ], 
    "rhythmic": "阮郎歸"
  }, 
  {
    "author": "蔡伸", 
    "paragraphs": [
      "數聲鶗鴂。", 
      "可憐又是，春歸時節。", 
      "滿院東風，海棠鋪繡，梨花飄雪。", 
      "丁香露泣殘枝，算未比、愁腸寸結。", 
      "自是休文，多情多感，不幹風月。"
    ], 
    "rhythmic": "柳梢青", 
    "tags": [
      "宋詞三百首"
    ]
  }, 
  {
    "author": "蔡伸", 
    "paragraphs": [
      "子規啼月。", 
      "幽衾夢斷，銷魂時節。", 
      "枕上斑斑，枝頭點點，染成清血。", 
      "淒涼斷雨殘雲，算此恨、文君更切。", 
      "老去情懷，春來況味，那禁離別。"
    ], 
    "rhythmic": "柳梢青"
  }, 
  {
    "author": "蔡伸", 
    "paragraphs": [
      "聯璧尋春，踏青尚意，年時攜手。", 
      "此際重來，可憐還是，年時時候。", 
      "陰陰柳下人家，人面桃花似舊。", 
      "但原年年，春風有信，人心長久。"
    ], 
    "rhythmic": "柳梢青"
  }, 
  {
    "author": "蔡伸", 
    "paragraphs": [
      "花露滴香紅，花低漏聲初歇。", 
      "人似一枝梅瘦，照冰壺清徹。", 
      "翠娥雲鬢爲誰容，蟲絲寶奩結。", 
      "可惜一春憔悴，負滿懷風月。"
    ], 
    "rhythmic": "好事近"
  }
]