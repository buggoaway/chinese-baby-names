[
  {
    "author": "蔡伸", 
    "paragraphs": [
      "十幅健帆風，天意巧催行客。", 
      "極目五湖雲浪，泛滿空秋色。", 
      "玉人應怪誤佳期，凝恨正脈脈。", 
      "錦鱗爲傳尺素，報蘭舟消息。"
    ], 
    "rhythmic": "好事近"
  }, 
  {
    "author": "蔡伸", 
    "paragraphs": [
      "風雨送春歸，寂寞花空委。", 
      "枝上紅稀地上多，萬點隨流水。", 
      "翠黛斂春愁，照影臨清泚。", 
      "應念韶華惜蕣顏，灑遍胭脂淚。"
    ], 
    "rhythmic": "卜算子"
  }, 
  {
    "author": "蔡伸", 
    "paragraphs": [
      "小閣枕清流，一霎蓮塘雨。", 
      "風遞幽香入檻來，枕簟全無暑。", 
      "遐想似花人，閱歲音塵阻。", 
      "物是人非空斷腸，夢入芳洲路。"
    ], 
    "rhythmic": "卜算子"
  }, 
  {
    "author": "蔡伸", 
    "paragraphs": [
      "玉斧斫冰輪，中有乘鸞女。", 
      "鬢亂釵橫襟袖涼，只恐輕飛舉。", 
      "青冥縹緲間，自有吹簫侶。", 
      "不向巫山十二峯，朝暮爲雲雨。"
    ], 
    "rhythmic": "卜算子"
  }, 
  {
    "author": "蔡伸", 
    "paragraphs": [
      "前度月圓時，月下相攜手。", 
      "今夜天邊月又圓，夜色如清晝。", 
      "風月渾依舊。", 
      "水館空回首。", 
      "明夜歸來試問伊，曾解思量否。"
    ], 
    "rhythmic": "卜算子"
  }, 
  {
    "author": "蔡伸", 
    "paragraphs": [
      "重重雪外山，渺渺煙中路。", 
      "路轉山橫無盡愁，正是分攜處。", 
      "望極錦中書，腸斷魚中素。", 
      "錦素沈沈兩未期，魚雁空相誤。"
    ], 
    "rhythmic": "卜算子"
  }, 
  {
    "author": "蔡伸", 
    "paragraphs": [
      "春事付鶯花，曾是鶯花主。", 
      "醉拍春衫金縷衣，只向花間住。", 
      "密意君聽取。", 
      "莫逐風來去。", 
      "若是真心待于飛，雲裏千條路。"
    ], 
    "rhythmic": "卜算子"
  }, 
  {
    "author": "蔡伸", 
    "paragraphs": [
      "樓外江山展翠屏。", 
      "沈沈虹影畔，彩舟橫。", 
      "一尊別酒爲君傾。", 
      "留不住，風色太無情。", 
      "斜日半山明。", 
      "畫欄重倚處，獨銷凝。", 
      "片帆回首在青冥。", 
      "人不見，千里暮雲平。"
    ], 
    "rhythmic": "小重山"
  }, 
  {
    "author": "蔡伸", 
    "paragraphs": [
      "澹澹秋容煙水寒。", 
      "樓高清夜永，倚闌干。", 
      "玉人不見坐長嘆。", 
      "簫聲遠，明月滿空山。", 
      "遐想綠雲鬟。", 
      "青冥風露冷，獨乘鸞。", 
      "別時容易見時難。", 
      "憑孤枕，聊復夢蟬娟。"
    ], 
    "rhythmic": "小重山"
  }, 
  {
    "author": "蔡伸", 
    "paragraphs": [
      "流水桃花小洞天。", 
      "壺中春不老，勝塵寰。", 
      "霞衣鶴氅並桃冠。", 
      "新裝好，風韻愈飄然。", 
      "功行滿三千。", 
      "嬰兒並奼女，煉成丹。", 
      "劉郎曾約共昇仙。", 
      "十個月，養個小金壇。"
    ], 
    "rhythmic": "小重山"
  }, 
  {
    "author": "蔡伸", 
    "paragraphs": [
      "樓上風高翠袖寒。", 
      "碧雲籠淡日，照闌干。", 
      "綠楊芳草恨綿綿。", 
      "長亭路，何處認徵鞍。", 
      "曉鏡懶重看。", 
      "鬢雲堆鳳髻，任闌珊。", 
      "鸞衾鴛枕小屏山。", 
      "人如玉，忍負一春閒。"
    ], 
    "rhythmic": "小重山"
  }, 
  {
    "author": "蔡伸", 
    "paragraphs": [
      "佩解江皋，魂消南浦。", 
      "人生惟有別離苦。", 
      "別時容易見時難，算來卻是無情語。", 
      "百計留君，留君不住。", 
      "留君不住君須去。", 
      "望君頻問夢中來，免教腸斷巫山雨。"
    ], 
    "rhythmic": "踏莎行"
  }, 
  {
    "author": "蔡伸", 
    "paragraphs": [
      "如是我聞，金仙出世。", 
      "一超直入如來地。", 
      "慈悲方便濟羣生，端嚴妙相誰能比。", 
      "四衆歸依，悉皆歡喜。", 
      "有情同赴龍華會。", 
      "無憂帳裏結良緣，麼訶修哩修修哩。"
    ], 
    "rhythmic": "踏莎行"
  }, 
  {
    "author": "蔡伸", 
    "paragraphs": [
      "客裏光陰，傷離情味。", 
      "玉觴未舉心先醉。", 
      "臨岐莫怪苦留連，檣烏轉處人千里。", 
      "恨寫新聲，雲箋密寄。", 
      "短封難盡心中事。", 
      "憑君看取紙痕斑，分明總是離人淚。"
    ], 
    "rhythmic": "踏莎行"
  }, 
  {
    "author": "蔡伸", 
    "paragraphs": [
      "落日歸雲，寒空斷雁。", 
      "吳波淺淡山平遠。", 
      "丹青寫出在霜縑，佳人特地栽團扇。", 
      "漁艇孤煙，酒旗幽院。", 
      "些兒景趣君休羨。", 
      "五湖歸去共扁舟，何如早早酬深願。"
    ], 
    "rhythmic": "踏莎行"
  }, 
  {
    "author": "蔡伸", 
    "paragraphs": [
      "水滿青錢，煙滋翠葆。", 
      "殘英滿地無人掃。", 
      "先來羈思亂如雲，無端更被春酲惱。", 
      "疊疊遙山，綿綿遠道。", 
      "憑闌滿目唯芳草。", 
      "莫驚青鬢點秋霜，盧郎已分愁中老。"
    ], 
    "rhythmic": "踏莎行"
  }, 
  {
    "author": "蔡伸", 
    "paragraphs": [
      "玉質孤高，天姿明慧。", 
      "了無一點塵凡氣。", 
      "白蓮空殿鎖幽芳，亭亭獨佔秋光裏。", 
      "一切見聞，不可思議。", 
      "我今有分親瞻禮。", 
      "願垂方便濟衆生，他時同赴龍華會。"
    ], 
    "rhythmic": "踏莎行"
  }, 
  {
    "author": "蔡伸", 
    "paragraphs": [
      "一曲驪歌酒一鍾。", 
      "可憐分袂太匆匆。", 
      "百計留君留不住。", 
      "□去。", 
      "滿川煙暝滿帆風。", 
      "目斷魂銷人不見。", 
      "但見。", 
      "青山隱隱水浮空。", 
      "擬把一襟相憶淚。", 
      "試□。", 
      "雲箋密灑付飛鴻。"
    ], 
    "rhythmic": "定風波"
  }, 
  {
    "author": "蔡伸", 
    "paragraphs": [
      "老去情鍾不自持。", 
      "篸花酌酒送春歸。", 
      "玉貌冰姿人窈窕。", 
      "一笑。", 
      "清狂豈減少年時。", 
      "欲上香車俱脈脈，半簾花影月平西。", 
      "待得酒醒人已去。", 
      "凝佇。", 
      "斷雲殘雨盡堪悲。"
    ], 
    "rhythmic": "定風波"
  }, 
  {
    "author": "蔡伸", 
    "paragraphs": [
      "水繞孤城，亂山深鎖橫江路。", 
      "帆歸別浦。", 
      "苒苒蘭皋暮。", 
      "人在天涯，雁背南雲去。", 
      "空凝佇。", 
      "鳳樓何處。", 
      "煙靄迷津渡。"
    ], 
    "rhythmic": "點絳脣"
  }, 
  {
    "author": "蔡伸", 
    "paragraphs": [
      "香雪飄零，暖風著柳籠絲雨。", 
      "惱人情緒。", 
      "春事還如許。", 
      "寶勒朱輪，共結尋芳侶。", 
      "東郊路。", 
      "亂紅深處。", 
      "醉拍黃金縷。"
    ], 
    "rhythmic": "點絳脣"
  }, 
  {
    "author": "蔡伸", 
    "paragraphs": [
      "背壁燈殘，臥聽檐雨難成寐。", 
      "井梧飄墜。", 
      "歷歷蛩聲細。", 
      "數盡更籌。", 
      "滴盡羅巾淚。", 
      "如何睡。", 
      "甫能得睡。", 
      "夢到相思地。"
    ], 
    "rhythmic": "點絳脣"
  }, 
  {
    "author": "蔡伸", 
    "paragraphs": [
      "月缺花殘，世間樂事難雙美。", 
      "夜來相對。", 
      "把酒彈輕淚。", 
      "一點情鍾，銷盡英雄氣。", 
      "樊籠外。", 
      "五湖煙水。", 
      "好作扁舟計。"
    ], 
    "rhythmic": "點絳脣"
  }, 
  {
    "author": "蔡伸", 
    "paragraphs": [
      "玉筍持杯，斂紅顰翠歌金縷。", 
      "彩鴛戢羽。", 
      "未免羣雞妒。", 
      "我爲情多，愁聽多情語。", 
      "君休訴。", 
      "兩心堅固。", 
      "雲裏千條路。"
    ], 
    "rhythmic": "點絳脣"
  }, 
  {
    "author": "蔡伸", 
    "paragraphs": [
      "人面桃花，去年今日津亭見。", 
      "瑤琴錦薦。", 
      "一弄清商怨。", 
      "金日重來，不見如花面。", 
      "空腸斷。", 
      "亂紅千片。", 
      "流水天涯遠。"
    ], 
    "rhythmic": "點絳脣"
  }, 
  {
    "author": "蔡伸", 
    "paragraphs": [
      "梅雨初晴，畫欄開遍忘憂草。", 
      "蘭堂清窈。", 
      "高柳新蟬噪。", 
      "枕上芙蓉，如夢還驚覺。", 
      "勻妝了。", 
      "揹人微笑。", 
      "風入玲瓏罩。"
    ], 
    "rhythmic": "點絳脣"
  }, 
  {
    "author": "蔡伸", 
    "paragraphs": [
      "帳外華燈，翠屏花影參差滿。", 
      "錦衣香暖。", 
      "苦恨春宵短。", 
      "畫角聲中，雲雨還輕散。", 
      "河橋畔。", 
      "月華如練。", 
      "回首成腸斷。"
    ], 
    "rhythmic": "點絳脣"
  }, 
  {
    "author": "蔡伸", 
    "paragraphs": [
      "綠萼冰花，數枝清影橫疏牖。", 
      "玉肌清瘦。", 
      "夜久輕寒透。", 
      "忍使孤芳，攀折他人手。", 
      "人歸後。", 
      "斷腸回首。", 
      "只有香盈袖。"
    ], 
    "rhythmic": "點絳脣"
  }, 
  {
    "author": "蔡伸", 
    "paragraphs": [
      "解紱朝天，滿城桃李繁陰市。", 
      "彩舟難駐。", 
      "忍聽驪歌舉。", 
      "協贊中興，聖意方傾注。", 
      "從今去。", 
      "五雲深處。", 
      "穩步沙堤路。"
    ], 
    "rhythmic": "點絳脣"
  }, 
  {
    "author": "蔡伸", 
    "paragraphs": [
      "雲雨匆匆，洞房當日曾相遇。", 
      "暫來還去。", 
      "無計留春住。", 
      "寶瑟重調，靜聽鶯弦語。", 
      "休輕負。", 
      "綺窗朱戶。", 
      "好做風光主。"
    ], 
    "rhythmic": "點絳脣"
  }, 
  {
    "author": "蔡伸", 
    "paragraphs": [
      "一曲雲和鬆響。", 
      "多少離愁心上。", 
      "寂寞掩屏帷。", 
      "淚沾衣。", 
      "最是銷魂處。", 
      "夜夜綺窗風雨。", 
      "風雨伴愁眠。", 
      "夜如年。"
    ], 
    "rhythmic": "昭君怨"
  }, 
  {
    "author": "蔡伸", 
    "paragraphs": [
      "波紋如縠。", 
      "池塘雨後添新綠。", 
      "海棠初綻紅生肉。", 
      "雙燕歸來，還認舊巢宿。", 
      "凝情憑暖闌干曲。", 
      "新愁無限傷心目。", 
      "誰人月下吹橫玉。", 
      "驚起鴛鴦，飛去自相逐。"
    ], 
    "rhythmic": "醉落魄・一斛珠"
  }, 
  {
    "author": "蔡伸", 
    "paragraphs": [
      "霜華搖落。", 
      "亭亭皓月侵朱箔。", 
      "夢迴敧枕聽殘角。", 
      "一片寒聲，風送入寥廓。", 
      "眼前風月都如昨。", 
      "獨眠無奈情懷惡。", 
      "憑肩攜手于飛約。", 
      "料想人人，終是賦情薄。"
    ], 
    "rhythmic": "醉落魄・一斛珠"
  }, 
  {
    "author": "蔡伸", 
    "paragraphs": [
      "明眸秀色。", 
      "雙蛾巧畫春山碧。", 
      "盈盈標韻傾瑤席。", 
      "一見尊前，宛是舊相識。", 
      "深期密語雖端的。", 
      "良宵無奈成輕擲。", 
      "忍教只恁空相憶。", 
      "得入手來，無限好則劇。"
    ], 
    "rhythmic": "醉落魄・一斛珠"
  }, 
  {
    "author": "蔡伸", 
    "paragraphs": [
      "陽關聲咽。", 
      "清歌響斷雲屏隔。", 
      "溪山依舊連空碧。", 
      "昨日主人，今日是行客。", 
      "綠窗朱戶應如昔。", 
      "回頭往事成陳跡。", 
      "後期總便無端的。", 
      "月下風前，應也解相憶。"
    ], 
    "rhythmic": "醉落魄・一斛珠"
  }, 
  {
    "author": "蔡伸", 
    "paragraphs": [
      "碧檐鳴玉玎璫。", 
      "金鎖小蘭房。", 
      "樓高夜永，飛霜滿院，璧月沈缸。", 
      "雲雨不成巫峽夢，望仙鄉、煙水茫茫。", 
      "風前月底，登高念遠，無限淒涼。"
    ], 
    "rhythmic": "極相思"
  }, 
  {
    "author": "蔡伸", 
    "paragraphs": [
      "相思情味堪傷。", 
      "誰與話衷腸。", 
      "明朝見也，桃花人面，碧蘚迴廊。", 
      "別後相逢唯有夢，夢迴時、展轉思量。", 
      "不如早睡，今宵魂夢，先到伊行。"
    ], 
    "rhythmic": "極相思"
  }, 
  {
    "author": "蔡伸", 
    "paragraphs": [
      "碧桃溪上藍橋路。", 
      "寂寞朱門閒院宇。", 
      "粉牆疏竹弄清蟾，玉砌紅蕉宜夜雨。", 
      "箇中人是吹簫侶。", 
      "花底深盟曾共語。", 
      "人生樂在兩知心，此意此生君記取。"
    ], 
    "rhythmic": "玉樓春"
  }, 
  {
    "author": "蔡伸", 
    "paragraphs": [
      "星河風露經年別。", 
      "月照離亭花似雪。", 
      "寶釵鸞鏡會重逢，花裏同眠今夜月。", 
      "月華依舊當時節。", 
      "細把離腸和淚說。", 
      "人生只合鎮長圓，休似月圓圓又缺。"
    ], 
    "rhythmic": "玉樓春"
  }, 
  {
    "author": "蔡伸", 
    "paragraphs": [
      "我心堅。", 
      "你心堅。", 
      "各自心堅石也穿。", 
      "誰言相見難。", 
      "小窗前。", 
      "月嬋娟。", 
      "玉困花柔並枕眠。", 
      "今宵人月圓。"
    ], 
    "rhythmic": "長相思"
  }, 
  {
    "author": "蔡伸", 
    "paragraphs": [
      "錦衾香。", 
      "玉枕雙。", 
      "昨夜深深小洞房。", 
      "回頭已斷腸。", 
      "背蘭缸。", 
      "夢仙鄉。", 
      "風撼梧桐雨灑窗。", 
      "今宵好夜長。"
    ], 
    "rhythmic": "長相思"
  }, 
  {
    "author": "蔡伸", 
    "paragraphs": [
      "村姑兒。", 
      "紅袖衣。", 
      "初發黃梅插稻時。", 
      "雙雙女伴隨。", 
      "長歌詩。", 
      "短歌詩。", 
      "歌裏真情恨別離。", 
      "休言伊不知。"
    ], 
    "rhythmic": "長相思"
  }, 
  {
    "author": "蔡伸", 
    "paragraphs": [
      "寂寞悲秋懷抱。", 
      "掩重門悄悄。", 
      "清風皓月，朱闌畫閣，雙鴛池沼。", 
      "不忍今宵重到。", 
      "惹離愁多少。", 
      "蓬山路杳，藍橋信阻，黃花空老。"
    ], 
    "rhythmic": "西地錦"
  }, 
  {
    "author": "蔡伸", 
    "paragraphs": [
      "風生蘋末蓮香細。", 
      "新浴晚涼天氣。", 
      "猶自倚朱闌，波面雙雙彩鴛戲。", 
      "鸞釵委墜雲堆髻。", 
      "誰會此時情意。", 
      "冰簟玉琴橫，還是月明人千里。"
    ], 
    "rhythmic": "歸田樂"
  }, 
  {
    "author": "蔡伸", 
    "paragraphs": [
      "天涯觸目傷離緒。", 
      "登臨況值秋光暮。", 
      "手拈黃花，憑誰分付。", 
      "雍雍雁落蒹葭浦。", 
      "憑高目斷桃溪路。", 
      "屏山樓外青無數。", 
      "綠水紅橋，鎖窗朱戶。", 
      "如今總是銷魂處。"
    ], 
    "rhythmic": "七娘子"
  }, 
  {
    "author": "蔡伸", 
    "paragraphs": [
      "酒暈襯橫波，玉肌香透。", 
      "輕嫋腰肢妒垂柳。", 
      "臂寬金釧，且是不幹春瘦。", 
      "拈金雙合字，無心繡。", 
      "鬒雲半墮，金釵欲溜。", 
      "羅袂殘香忍重嗅。", 
      "渡江桃葉，腸斷爲誰招手。", 
      "倚闌凝望久，眉空鬥。"
    ], 
    "rhythmic": "感皇恩"
  }, 
  {
    "author": "蔡伸", 
    "paragraphs": [
      "膏雨曉來晴，海棠紅透。", 
      "碧草池塘嫋金柳。", 
      "王孫何在，不念玉容消瘦。", 
      "日長深院靜，簾垂繡。", 
      "璨枕墮釵，粉痕輕溜。", 
      "玉鼎龍涎記同嗅。", 
      "鈿箏重理，心事謾憑纖手。", 
      "素弦彈不盡，眉峯鬥。"
    ], 
    "rhythmic": "感皇恩"
  }, 
  {
    "author": "蔡伸", 
    "paragraphs": [
      "彤庭龍尾。", 
      "禮備天顏知有喜。", 
      "九奏初傳。", 
      "耳冷人間十七年。", 
      "盈成持守。", 
      "仁德如春漸九有。", 
      "三輔名州。", 
      "好整笙歌結勝遊。"
    ], 
    "rhythmic": "減字木蘭花"
  }, 
  {
    "author": "蔡伸", 
    "paragraphs": [
      "船回沙尾。", 
      "幾誤紅窗聽鵲喜。", 
      "尺素空傳。", 
      "轉首相逢又隔年。", 
      "寒燈獨守。", 
      "玉筍持杯寧復有。", 
      "秀水南州。", 
      "徒使幽人作夢遊。"
    ], 
    "rhythmic": "減字木蘭花"
  }, 
  {
    "author": "蔡伸", 
    "paragraphs": [
      "多情多病。", 
      "玉貌疲來愁覽鏡。", 
      "門掩東風。", 
      "零落桃花滿地紅。", 
      "重簾不卷。", 
      "愁睹杏樑雙語燕。", 
      "強拂瑤琴。", 
      "一曲幽蘭淚滿襟。"
    ], 
    "rhythmic": "減字木蘭花"
  }, 
  {
    "author": "蔡伸", 
    "paragraphs": [
      "金風玉露。", 
      "喜鵲橋成牛女渡。", 
      "天宇沈沈。", 
      "一夕佳期兩意深。", 
      "瓊簽報曙。", 
      "忍使飆輪容易去。", 
      "明日如今。", 
      "想見君心似我心。"
    ], 
    "rhythmic": "減字木蘭花"
  }, 
  {
    "author": "蔡伸", 
    "paragraphs": [
      "錦屏人醉。", 
      "玉暖香融春有味。", 
      "今日蘭舟。", 
      "魂夢還隨綠水流。", 
      "高城望斷。", 
      "無奈城中人不見。", 
      "斜倚妝樓。", 
      "恨入眉峯兩點愁。"
    ], 
    "rhythmic": "減字木蘭花"
  }, 
  {
    "author": "蔡伸", 
    "paragraphs": [
      "煙鎖池塘秋欲暮。", 
      "細細前香，直到雙棲處。", 
      "並枕東窗聽夜雨。", 
      "偎金縷。", 
      "雲深不見來時路。", 
      "曉色朦朧人去住。", 
      "香覆重簾，密密聞私語。", 
      "日斷征帆歸別浦。", 
      "空凝佇。", 
      "苔痕綠印金蓮步。"
    ], 
    "rhythmic": "漁家傲"
  }, 
  {
    "author": "蔡伸", 
    "paragraphs": [
      "樓前流水悠悠。", 
      "駐行舟。", 
      "滿目寒雲衰草、使人愁。", 
      "多少恨，多少淚，謾遲留。", 
      "何似驀然拚捨、去來休。"
    ], 
    "rhythmic": "西樓子・相見歡"
  }, 
  {
    "author": "蔡伸", 
    "paragraphs": [
      "紅靴玉帶葳蕤。", 
      "翠綃衣。", 
      "並轡垂鞭妝影、照清溪。", 
      "長亭路。", 
      "停騎處。", 
      "晚涼時。", 
      "空有許多明月、伴雙棲。"
    ], 
    "rhythmic": "西樓子・相見歡"
  }, 
  {
    "author": "蔡伸", 
    "paragraphs": [
      "東君不鎖尋芳路。", 
      "曾是鶯花主。", 
      "有情風月可憐宵，猶記綠窗朱戶。", 
      "十年空想，春風面杳，無計憑鱗羽。", 
      "淒涼懷抱今如許。", 
      "天與重相遇。", 
      "不應還向楚峯前，朝暮爲云爲雨。", 
      "算來各把，平生分付，也不是、惡著處。"
    ], 
    "rhythmic": "御街行"
  }, 
  {
    "author": "蔡伸", 
    "paragraphs": [
      "好在章臺楊柳。", 
      "不禁春瘦。", 
      "淡煙微雨麴塵絲，鎖一點、眉頭皺。", 
      "憶自灞陵別後。", 
      "青青依舊。", 
      "萬絲千縷太多情，忍攀折、行人手。"
    ], 
    "rhythmic": "上陽春・驀山溪"
  }, 
  {
    "author": "蔡伸", 
    "paragraphs": [
      "繁杏枝頭蜂蝶亂，香風闔坐微聞。", 
      "靚妝濃豔任東君。", 
      "無情風雨，春事已平分。", 
      "珍重主人留客意，夜闌秉燭開尊。", 
      "何須歌韻遏行雲。", 
      "羽觴交勸，揮麈細論文。"
    ], 
    "rhythmic": "臨江仙"
  }, 
  {
    "author": "蔡伸", 
    "paragraphs": [
      "昨夜中秋今夕望，十分桂影團圓。", 
      "玉人相對綠尊前。", 
      "素娥有恨，應是妒蟬娟。", 
      "人靜小庭風露冷，歌聲特地清圓。", 
      "醉紅醺臉髻鬟偏。", 
      "翠裙輕皺，端的爲留仙。"
    ], 
    "rhythmic": "臨江仙"
  }, 
  {
    "author": "蔡伸", 
    "paragraphs": [
      "簾幕深深清晝永，玉人不耐春寒。", 
      "鏤牙棋子縷金圓。", 
      "象盤雅戲，相對小窗前。", 
      "隔打直行尖曲路，教人費盡機關。", 
      "局中勝負定誰偏。", 
      "饒伊使幸，畢竟我贏先。"
    ], 
    "rhythmic": "臨江仙"
  }, 
  {
    "author": "蔡伸", 
    "paragraphs": [
      "仙品不同桃李豔，移來月窟雲鄉。", 
      "幽姿綽約道家妝。", 
      "綠雲堆髻，嬌額半塗黃。", 
      "可但乍涼風月下，饒伊獨佔秋光。", 
      "雨中別有惱人香。", 
      "錯教蕭史，腸斷憶巫陽。"
    ], 
    "rhythmic": "臨江仙"
  }, 
  {
    "author": "蔡伸", 
    "paragraphs": [
      "琪樹鸞棲花露重，依稀蘭洞風光。", 
      "玉人相對自生涼。", 
      "翠鬟瓊佩，綽約蕊珠妝。", 
      "寶瑟聲沈清夢覺，夜闌明月幽窗。", 
      "可堪襟袂惹餘香。", 
      "斷雲殘雨，何處認高唐。"
    ], 
    "rhythmic": "臨江仙"
  }, 
  {
    "author": "蔡伸", 
    "paragraphs": [
      "記得南樓三五夜，曾聽鳳管昭華。", 
      "曾前此際重興嗟。", 
      "素娥端有恨，煙靄等閒遮。", 
      "珍重主人留客意，厭厭緩引流霞。", 
      "夜間銀漢淡天涯。", 
      "亭亭丹桂現，耿耿玉繩斜。"
    ], 
    "rhythmic": "臨江仙"
  }, 
  {
    "author": "蔡伸", 
    "paragraphs": [
      "青潤奇峯名韞玉，溫其質並瓊瑤。", 
      "中分瀑布瀉雲濤。", 
      "雙巒呈翠色，氣象兩相高。", 
      "珍重幽人誠好事，綠窗聊助風騷。", 
      "寄言俗客莫相嘲。", 
      "物輕人意重，千里贈鵝毛。"
    ], 
    "rhythmic": "臨江仙"
  }, 
  {
    "author": "蔡伸", 
    "paragraphs": [
      "脈脈柔情不自持。", 
      "淺顰輕笑百般宜。", 
      "尊前唱歇黃金縷，一點春愁入翠眉。", 
      "流蕙盼，捧瑤卮。", 
      "借君歌扇寫新詩。", 
      "浮花謾說驚郎目，不似東風第一枝。"
    ], 
    "rhythmic": "鷓鴣天"
  }, 
  {
    "author": "蔡伸", 
    "paragraphs": [
      "隔闊多時，算彼此、難存濟。", 
      "咫尺地、千山萬水。", 
      "眼眼相看，要說話、都無計。", 
      "只是。", 
      "唱曲兒、詞中認意。", 
      "雪意垂垂，更刮地、寒風起。", 
      "怎禁這幾夜意。", 
      "未散癡心，便指望、長偎倚。", 
      "只替。", 
      "那火桶兒、與奴暖被。"
    ], 
    "rhythmic": "惜奴嬌"
  }, 
  {
    "author": "蔡伸", 
    "paragraphs": [
      "珠露初零。", 
      "天宇澄明。", 
      "正閒階、皎月亭亭。", 
      "更闌人靜，煙斂風清。", 
      "更井邊桐，一葉葉，做秋聲。", 
      "斗帳鸞屏。", 
      "翠被華茵。", 
      "夢迴時、酒力初醒。", 
      "綠雲堆枕，紅玉生春。", 
      "且打疊起，龍牙簟，竹夫人。"
    ], 
    "rhythmic": "行香子"
  }, 
  {
    "author": "蔡伸", 
    "paragraphs": [
      "堆枕烏雲墮翠翹。", 
      "午夢驚回，滿眼春嬌。", 
      "嬛嬛一嫋楚宮腰。", 
      "那更春來，玉減香消。", 
      "柳下朱門傍小橋。", 
      "幾度紅窗，誤認鳴鑣。", 
      "斷腸風月可憐宵。", 
      "忍使懨懨，兩處無聊。"
    ], 
    "rhythmic": "一翦梅"
  }, 
  {
    "author": "蔡伸", 
    "paragraphs": [
      "高宴華堂夜向闌。", 
      "急管飛霜，羯鼓聲乾。", 
      "仙人掌上水晶盤。", 
      "回按凌波，舞袖弓彎。", 
      "曲罷凝嬌整翠鬟。", 
      "玉筍持杯，巧笑嫣然。", 
      "爲君一醉倒金船。", 
      "只恐醒來，人隔雲山。"
    ], 
    "rhythmic": "一翦梅"
  }, 
  {
    "author": "蔡伸", 
    "paragraphs": [
      "夜永虛堂燭影寒。", 
      "鬥轉春來，又是明年。", 
      "異鄉懷抱只悽然。", 
      "尊酒相逢且自寬。", 
      "天際孤雲雲外山。", 
      "夢繞觚稜，日下長安。", 
      "功名已覺負初心，羞對菱花，綠鬢成斑。"
    ], 
    "rhythmic": "一翦梅"
  }, 
  {
    "author": "蔡伸", 
    "paragraphs": [
      "梅英飄雪，弱柳弄新綠。", 
      "泠泠畫橋流水，風靜波如縠。", 
      "長記扁舟共載，偶近旗亭宿。", 
      "渺雲橫玉。", 
      "鴛鴦枕上，聽徹新翻數般曲。", 
      "此際魂清夢冷，繡被香芬馥。", 
      "因念多感情懷，觸處傷心目。", 
      "自是今宵獨寐，怎不添愁蹙。", 
      "如今心足。", 
      "風前月下，賴有斯人慰幽獨。"
    ], 
    "rhythmic": "六麼令"
  }, 
  {
    "author": "蔡伸", 
    "paragraphs": [
      "秋風吹暗雨，重衾寒透。", 
      "傷心聽、曉鍾殘漏。", 
      "凝情久。", 
      "記紅窗夜雪，促膝圍爐，交杯勸酒。", 
      "如今頓孤歡偶。", 
      "念別後。", 
      "菱花清鏡裏。", 
      "眉峯暗鬥。", 
      "想標容、怎禁銷瘦。", 
      "忍回首。", 
      "但云箋妙墨，鴛錦啼妝，依然似舊。", 
      "臨風淚沾襟袖。"
    ], 
    "rhythmic": "鎮西・小鎮西犯"
  }, 
  {
    "author": "蔡伸", 
    "paragraphs": [
      "夜久涼生，庭院漏聲頻促。", 
      "念昔勝遊舊地，對畫閣層巒，雨餘煙簇。", 
      "新詩暗藏小字，霜刀刊翠竹。", 
      "攜素手、細繞回塘，芰荷香裏彩鴛宿。", 
      "別後想、香銷膩玉。", 
      "帶圍減、釧寬金粟。", 
      "雖有鱗鴻錦素，柰事與心違，佳期難卜。", 
      "擬解愁腸萬結，唯憑尊酒綠。", 
      "望天涯斷魂處，醉拍闌干曲。"
    ], 
    "rhythmic": "看花回"
  }, 
  {
    "author": "蔡伸", 
    "paragraphs": [
      "亭亭秋水玉芙蓉。", 
      "天際水浮空。", 
      "碧雲望中空暮，人在廣寒宮。", 
      "雙縷枕，曲屏風。", 
      "小房櫳。", 
      "可憐今夜，明月清風，無計君同。"
    ], 
    "rhythmic": "訴衷情"
  }, 
  {
    "author": "蔡伸", 
    "paragraphs": [
      "樓下水潺湲。", 
      "樓外屏山。", 
      "淡煙籠月晚涼天。", 
      "曾共玉人攜素手，同倚闌干。", 
      "雲散夢難圓。", 
      "幽恨綿綿。", 
      "舊遊重到忍重看。", 
      "負你一生多少淚，月下花前。"
    ], 
    "rhythmic": "浪淘沙"
  }, 
  {
    "author": "蔡伸", 
    "paragraphs": [
      "人靜重門深亞。", 
      "朱閣畫簾高掛。", 
      "人與月俱圓，月色波光相射。", 
      "瀟灑。", 
      "瀟灑。", 
      "人月長長今夜。"
    ], 
    "rhythmic": "如夢令"
  }, 
  {
    "author": "蔡伸", 
    "paragraphs": [
      "今夜行雲何處。", 
      "還是月華當午。", 
      "倚遍曲闌橋，望斷錦屏歸路。", 
      "空去。", 
      "空去。", 
      "夢到綠窗朱戶。"
    ], 
    "rhythmic": "如夢令"
  }, 
  {
    "author": "蔡伸", 
    "paragraphs": [
      "傷春晚，送春歸。", 
      "步云溪。", 
      "綠葉同心雙小字，記曾題。", 
      "樓外紅日平西。", 
      "長亭路、菸草萋萋。", 
      "雲雨不成新夢後，倚闌時。"
    ], 
    "rhythmic": "愁倚闌・春光好"
  }, 
  {
    "author": "蔡伸", 
    "paragraphs": [
      "天如水，月如鉤。", 
      "正新秋。", 
      "月影參差人窈窕，小紅樓。", 
      "如今往事悠悠。", 
      "樓前水、腸斷東流。", 
      "舊物忍看金約腕，玉搔頭。"
    ], 
    "rhythmic": "愁倚闌・春光好"
  }, 
  {
    "author": "蔡伸", 
    "paragraphs": [
      "一番雨，一番涼。", 
      "夜初長。", 
      "滿院蛩吟人不寢，月侵廊。", 
      "木犀微綻幽芳。", 
      "西風透、窈窕紅窗。", 
      "恰似個人鴛被裏，玉肌香。"
    ], 
    "rhythmic": "愁倚闌・春光好"
  }, 
  {
    "author": "蔡伸", 
    "paragraphs": [
      "花落盡，寂寞委殘紅。", 
      "蝶帳夢迴空曉月，鳳樓人去謾東風。", 
      "春事已成空。", 
      "閒佇立，□□水溶溶。", 
      "雲鎖亂山橫慘淡，煙籠綠樹晚溟濛。", 
      "卻在淚痕中。"
    ], 
    "rhythmic": "望江南・憶江南"
  }, 
  {
    "author": "蔡伸", 
    "paragraphs": [
      "鸞屏掩，翠衾香。", 
      "小蘭房。", 
      "回首當時雲雨夢，兩難忘。", 
      "如今水遠山長。", 
      "憑鱗翼、難敘衷腸。", 
      "況是教人無可恨，一味思量。"
    ], 
    "rhythmic": "春光好"
  }, 
  {
    "author": "蔡伸", 
    "paragraphs": [
      "韶華驚晼晚，青春老、倦客惜年芳。", 
      "庭樾蔭濃，半藏鶯語，畹蘭花減，時有蜂忙。", 
      "粉牆低，嫩嵐滋翠葆，零露溼殘妝。", 
      "風暖晝長，柳綿吹盡，澹煙微雨，梅子初黃。", 
      "洛浦音容遠，書空漫惆悵，往事悲涼。", 
      "無奈錦鱗杳杳，不渡橫塘。", 
      "念蝴蝶夢迴，子規聲裏，半窗斜月，一枕餘香。", 
      "擬待自寬，除非鐵做心腸。"
    ], 
    "rhythmic": "風流子"
  }, 
  {
    "author": "蔡伸", 
    "paragraphs": [
      "章臺楊柳月依依。", 
      "飛絮送春歸。", 
      "院宇日長人靜，園林綠暗紅稀。", 
      "庭前花謝了，行雲散後，物是人非。", 
      "唯有一襟清淚，憑闌灑遍殘枝。"
    ], 
    "rhythmic": "朝中措"
  }, 
  {
    "author": "蔡伸", 
    "paragraphs": [
      "雨餘清鏡湛秋容。", 
      "屏展九華峯。", 
      "萬里閒雲散盡，半規涼月當空。", 
      "樓高夜永，憑闌笑語，此際誰同。", 
      "端有妙人攜手，け然歸路凌風。"
    ], 
    "rhythmic": "朝中措"
  }, 
  {
    "author": "蔡伸", 
    "paragraphs": [
      "寶馬行春，緩轡隨油壁。", 
      "念一瞬、韶光堪重惜。", 
      "還是去年同醉日。", 
      "客裏情懷，倍添悽惻。", 
      "記南城、錦徑名園曾遍歷。", 
      "更柳下、人家似織。", 
      "此際憑闌愁脈脈。", 
      "滿目江山，暮雲空碧。"
    ], 
    "rhythmic": "侍香金童"
  }, 
  {
    "author": "蔡伸", 
    "paragraphs": [
      "碧廚文簟小窗前。", 
      "乍更闌。", 
      "□□□。", 
      "烏鵲南飛，秋意漸悽然。", 
      "滿院蛩吟風露下，人窈窕，月蟬娟。", 
      "雙星舊約又經年。", 
      "信誰傳。", 
      "恨綿綿。", 
      "□隔明河，長作斷腸仙。", 
      "爭似秦樓蕭史伴，瑤臺路，共乘鸞。"
    ], 
    "rhythmic": "江城子"
  }, 
  {
    "author": "蔡伸", 
    "paragraphs": [
      "翡翠蒙金衫子，縷塵如意冠兒。", 
      "持杯輕按遏雲詞。", 
      "別是出塵風味。", 
      "莫羨雙星舊約，願諧明月佳期。", 
      "憑肩密語兩心知。", 
      "一棹五湖煙水。"
    ], 
    "rhythmic": "西江月"
  }, 
  {
    "author": "蔡伸", 
    "paragraphs": [
      "天。", 
      "休使圓蟾照客眠。", 
      "人何在，桂影自嬋娟。"
    ], 
    "rhythmic": "蒼梧謠・歸字謠"
  }, 
  {
    "author": "蔡伸", 
    "paragraphs": [
      "奇花不比尋常豔，獨步南州。", 
      "往事悠悠。", 
      "遼鶴重來憶夢遊。", 
      "仙翁不改青青眼，一醉遲留。", 
      "妙墨銀鉤。", 
      "題作人間第一流。"
    ], 
    "rhythmic": "採桑子"
  }, 
  {
    "author": "蔡伸", 
    "paragraphs": [
      "鶯鶯燕燕。", 
      "本是于飛伴。", 
      "風月佳時阻幽願。", 
      "但人心堅固後，天也憐人，相逢處、依舊桃花人面。", 
      "綠窗攜手，簾幕重重，燭影搖紅夜將半。", 
      "對尊前如夢，欲語魂驚，語未竟、已覺衣襟淚滿。", 
      "我只爲、相思特特來，這度更休推，後回相見。"
    ], 
    "rhythmic": "洞仙歌"
  }, 
  {
    "author": "蔡伸", 
    "paragraphs": [
      "玉猊香謾爇。", 
      "嘆瓶沈簪斷，紫簫聲絕。", 
      "丹青掛寒壁。", 
      "細端詳，宛是舊時標格。", 
      "音容望極。", 
      "奈弱水、蓬山路隔。", 
      "似瑤林瓊樹，韶華正好，一枝先折。", 
      "悽切。", 
      "相思情味，鏡中綠鬢，看成華髮。", 
      "臨風對月。", 
      "空羅袂，搵清血。", 
      "待隨羣逐隊，開眉一笑，除你心腸是鐵。", 
      "看今生，爲伊煩惱，甚時是徹。"
    ], 
    "rhythmic": "瑞鶴仙"
  }, 
  {
    "author": "何", 
    "paragraphs": [
      "百花叢裏花君子，取信東君。", 
      "取信東君。", 
      "名策花中第一勳。", 
      "結成寶鼎和羹味，多謝東君。", 
      "多謝東君。", 
      "香遍還應號令春。"
    ], 
    "rhythmic": "採桑子"
  }, 
  {
    "author": "何", 
    "paragraphs": [
      "分香帕子揉藍膩。", 
      "欲去殷勤惠。", 
      "重來直待牡丹時。", 
      "只恐花知、知後故開遲。", 
      "別來看盡閒桃李。", 
      "日日闌干倚。", 
      "催花無計問東風。", 
      "夢作一雙蝴蝶、繞芳叢。"
    ], 
    "rhythmic": "虞美人"
  }, 
  {
    "author": "何", 
    "paragraphs": [
      "便饒你、漫天索價，待我略地酬伊。"
    ], 
    "rhythmic": "失調名"
  }, 
  {
    "author": "何", 
    "paragraphs": [
      "細雨共斜風，作輕寒。"
    ], 
    "rhythmic": "失調名"
  }, 
  {
    "author": "鄭剛中", 
    "paragraphs": [
      "漢粉重番內樣妝。", 
      "新染冰肌，淺淺鶯黃。", 
      "廣寒宮迥阻歸期，襟袖空餘暗淡香。", 
      "江路迢迢楚塞長。", 
      "夢裏題詩欲寄將。", 
      "覺來斜月又沈西，一點檀心，半染微霜。"
    ], 
    "rhythmic": "一剪梅・一翦梅"
  }, 
  {
    "author": "韓世忠", 
    "paragraphs": [
      "冬看山林蕭疏淨，春來地潤花濃。", 
      "少年衰老與山同。", 
      "世間爭名利，富貴與貧窮。", 
      "榮貴非幹長生藥，清閒是不死門風。", 
      "勸君識取主人公。", 
      "單方只一味，盡在不言中。"
    ], 
    "rhythmic": "臨江仙"
  }, 
  {
    "author": "韓世忠", 
    "paragraphs": [
      "人有幾何般。", 
      "富貴榮華總是閒。", 
      "自古英雄都如夢，爲官。", 
      "寶玉妻男宿業纏。", 
      "年邁衰殘。", 
      "鬢髮蒼浪骨髓乾。", 
      "不道山林有好處，貪歡。", 
      "只恐癡迷誤了賢。"
    ], 
    "rhythmic": "南鄉子"
  }, 
  {
    "author": "黃大輿", 
    "paragraphs": [
      "憐宋玉、許王昌。", 
      "東西鄰短牆。"
    ], 
    "rhythmic": "更漏子"
  }, 
  {
    "author": "黃大輿", 
    "paragraphs": [
      "世間離恨何時了。", 
      "不爲英雄少。", 
      "楚歌聲起霸圖休。", 
      "玉帳佳人血淚、滿東流。", 
      "葛荒葵老蕪城暮。", 
      "玉貌知何處。", 
      "至今芳草解婆娑。", 
      "只有當時魂魄、未消磨。"
    ], 
    "rhythmic": "虞美人"
  }, 
  {
    "author": "王灼", 
    "paragraphs": [
      "長江飛鳥外，明月衆星中。", 
      "今來古往如此，人事幾秋風。", 
      "又對團團紅樹，獨跨蹇驢歸去，山水澹丰容。", 
      "遠色動愁思，不見兩詩翁。", 
      "酒如澠，談如綺，氣如虹。", 
      "當時痛飲狂醉，只許賞心同。", 
      "響絕光沈休問，俯仰之間陳跡，我亦老飄蓬。", 
      "望久碧雲晚，一雁度寒空。"
    ], 
    "rhythmic": "水調歌頭", 
    "tags": [
      "長江"
    ]
  }, 
  {
    "author": "王灼", 
    "paragraphs": [
      "漠漠郊原荒宿草。", 
      "黃花趁得秋風早。", 
      "萬里岷峨歸夢到。", 
      "東籬好。", 
      "未應花似行人老。", 
      "古往今來成一笑。", 
      "爲君醉裏銷沈了。", 
      "不用登臨敧短帽。", 
      "愁絕□。", 
      "吳霜點鬢教誰掃。"
    ], 
    "rhythmic": "漁家傲"
  }, 
  {
    "author": "王灼", 
    "paragraphs": [
      "平生五色江淹筆。", 
      "合佔金閨籍。", 
      "桃李滿城春，恨□屏□，只作三年客。", 
      "畫船暫系河橋側。", 
      "一醉分南北。", 
      "惆悵酒醒時，雨笠風蓑，似舊無人識。"
    ], 
    "rhythmic": "醉花陰"
  }, 
  {
    "author": "王灼", 
    "paragraphs": [
      "東風歸早。", 
      "已綠瀛洲草。", 
      "紫殿紅樓春正好。", 
      "楊柳半和煙嫋。", 
      "玉輿遍繞花行。", 
      "初聞百囀新鶯。", 
      "歷歷因風傳去，千門萬戶春聲。"
    ], 
    "rhythmic": "清平樂"
  }, 
  {
    "author": "王灼", 
    "paragraphs": [
      "墜紅飄絮。", 
      "收拾春歸去。", 
      "長恨春歸無覓處。", 
      "心事顧誰分付。", 
      "盧家小苑回塘。", 
      "于飛多少鴛鴦。", 
      "縱使東牆隔斷，莫愁應念王昌。"
    ], 
    "rhythmic": "清平樂"
  }, 
  {
    "author": "王灼", 
    "paragraphs": [
      "休惜餘春，試來把酒留春住。", 
      "問春無語。", 
      "簾卷西山雨。", 
      "一掬愁心，強欲登高賦。", 
      "山無數。", 
      "煙波無數。", 
      "不放春歸去。"
    ], 
    "rhythmic": "點絳脣"
  }, 
  {
    "author": "王灼", 
    "paragraphs": [
      "一樣嬋娟別樣清。", 
      "眼明初識董雙成。", 
      "香風隨步過簾旌。", 
      "笑捧玉觴頻勸客，浣溪沙裏轉新聲。", 
      "花間側聽有流鶯。"
    ], 
    "rhythmic": "浣溪沙"
  }, 
  {
    "author": "王灼", 
    "paragraphs": [
      "別來楊柳團輕絮。", 
      "擺撼春風去。", 
      "小園桃李卻依依。", 
      "猶自留花不發、待郎歸。", 
      "枝頭便覺層層好。", 
      "信是花相惱。", 
      "觥船一棹百分空。", 
      "拚瞭如今醉倒、鬧香中。"
    ], 
    "rhythmic": "虞美人"
  }, 
  {
    "author": "王灼", 
    "paragraphs": [
      "姚黃真是花中主。", 
      "個個尋芳去。", 
      "春光能有幾多時。", 
      "莫遣無花空折、斷腸枝。", 
      "蜂媒蝶使爭撩亂。", 
      "應妒傳觴緩。", 
      "問花端的爲誰開。", 
      "擬作移春小檻、載歸來。"
    ], 
    "rhythmic": "虞美人"
  }, 
  {
    "author": "王灼", 
    "paragraphs": [
      "風柔日薄江村路。", 
      "一鞭又逐春光去。", 
      "胡蝶作團飛。", 
      "竹間桃李枝。", 
      "醉魂招不得。", 
      "一半隨春色。", 
      "桃李□無多。", 
      "其如風日何。"
    ], 
    "rhythmic": "菩薩蠻"
  }, 
  {
    "author": "王灼", 
    "paragraphs": [
      "小砑碧霞箋，不見近來消息。", 
      "玉骨瘦無一把，又不成空憶。", 
      "爐薰歇盡燭花殘，佳夢了難得。", 
      "二十五聲秋點，最知人端的。"
    ], 
    "rhythmic": "好事近"
  }, 
  {
    "author": "王灼", 
    "paragraphs": [
      "來匆匆。", 
      "去匆匆。", 
      "短夢無憑春又空。", 
      "難隨郎馬蹤。", 
      "山重重。", 
      "水重重。", 
      "飛絮流雲西復東。", 
      "音書何處通。"
    ], 
    "rhythmic": "長相思"
  }, 
  {
    "author": "王灼", 
    "paragraphs": [
      "錦水花林，前度劉郎行樂處，當時桃李臥莓苔。", 
      "又重來。", 
      "今年菊蕊爲君開。", 
      "賴有詩情渾似舊，西風斜日上高臺。", 
      "醉千回。"
    ], 
    "rhythmic": "酒泉子"
  }, 
  {
    "author": "王灼", 
    "paragraphs": [
      "柳暗汀洲，最春深處，小宴初開。", 
      "似泛宅浮家，水平風軟，咫尺蓬萊。", 
      "更勸君、吸盡紫霞杯。", 
      "醉看鸞鳳徘徊。", 
      "正洞裏桃花，盈盈一笑，依舊憐才。"
    ], 
    "rhythmic": "恨來遲"
  }, 
  {
    "author": "王灼", 
    "paragraphs": [
      "和醉夢，上崢嶸。", 
      "憶娉婷。", 
      "回首錦江煙一色，不分明。", 
      "翻爲離別牽情。", 
      "嬌啼外、沒句丁寧。", 
      "紫陌綠窗多少恨，兩難平。"
    ], 
    "rhythmic": "春光好"
  }, 
  {
    "author": "王灼", 
    "paragraphs": [
      "命嘯無人嘯，含嬌何處嬌。", 
      "江南煙水太迢迢。", 
      "璧月瓊枝空想、夜和朝。", 
      "目斷腸隨斷，魂銷骨更銷。", 
      "瑣窗風雨不相饒。", 
      "猶似西湖一枕、聽寒潮。"
    ], 
    "rhythmic": "南歌子", 
    "tags": [
      "西湖"
    ]
  }, 
  {
    "author": "王灼", 
    "paragraphs": [
      "暖風和雨暗樓臺。", 
      "餘寒巧作愁媒。", 
      "半春懷抱向誰開。", 
      "忍淚千回。", 
      "斷夢已隨煙篆，醉魂空殢瓊杯。", 
      "小窗瞥見一枝梅。", 
      "疑誤君來。"
    ], 
    "rhythmic": "畫堂春"
  }, 
  {
    "author": "王灼", 
    "paragraphs": [
      "花明霧暗非花霧。", 
      "似春屏、短夢無憑據。", 
      "夜月將來，曉燈催去。", 
      "半衾餘暖空留住。", 
      "情柔意密愁千縷。", 
      "想一聲、雞唱東城路。", 
      "暫作行雲，暫爲行雨。", 
      "陽臺望極人何處。"
    ], 
    "rhythmic": "七娘子"
  }, 
  {
    "author": "王灼", 
    "paragraphs": [
      "飛霞半縷。", 
      "收盡一天風和雨。", 
      "可惜黃昏。", 
      "殘角疏鍾要斷魂。", 
      "雙魚傳信。", 
      "只道橫塘消息近。", 
      "心事悠悠。", 
      "同向春風各自愁。"
    ], 
    "rhythmic": "減字木蘭花"
  }, 
  {
    "author": "王灼", 
    "paragraphs": [
      "昨夜封枝寒雪。", 
      "暗堆殘葉。", 
      "佳人醉裏插釵樑，更不問、眠時節。", 
      "繡被重重夜徹。", 
      "燭光明滅。", 
      "枕旁爭聽落檐聲，更不問、醒時節。"
    ], 
    "rhythmic": "一落索"
  }, 
  {
    "author": "王灼", 
    "paragraphs": [
      "東風已有歸來信，先返梅魂。", 
      "雪鬥紛紛。", 
      "更引蟾光過璧門。", 
      "綠衣小鳳枝頭語，我有嘉賓。", 
      "急泛清尊。", 
      "莫待江南爛漫春。"
    ], 
    "rhythmic": "醜奴兒・採桑子"
  }, 
  {
    "author": "陳襲善", 
    "paragraphs": [
      "江南二月。", 
      "猶有枝頭千點雪。", 
      "邀上芳尊。", 
      "卻佔東君一半春。", 
      "尊前眼底。", 
      "南國風光都在此。", 
      "移過江來。", 
      "從此江南不復開。"
    ], 
    "rhythmic": "減字木蘭花"
  }, 
  {
    "author": "陳襲善", 
    "paragraphs": [
      "鷲嶺峯前闌獨倚。", 
      "愁眉蹙損愁腸碎。", 
      "紅粉佳人傷別袂。", 
      "情何已。", 
      "登山臨水年年是。", 
      "常記同來今獨至。", 
      "孤舟晚揚湖光裏。", 
      "衰草斜陽無限意。", 
      "誰與寄。", 
      "西湖水是相思淚。"
    ], 
    "rhythmic": "漁家傲", 
    "tags": [
      "西湖"
    ]
  }, 
  {
    "author": "曾乾曜", 
    "paragraphs": [
      "驀地廝看時。", 
      "赤怕那、迪功郎兒。", 
      "氣岸昂昂因權縣，廳子叫道，宣教請後，有無限威儀。", 
      "先自不相知。", 
      "取奉著、剗地胡揮。", 
      "甚時得歸京裏去，兩省八座，橫行正任，卻會嫌卑。"
    ], 
    "rhythmic": "醜奴兒・採桑子"
  }, 
  {
    "author": "孫", 
    "paragraphs": [
      "煙洗風梳，司花先放江梅吐。", 
      "竹村沙路。", 
      "脈脈搖寒雨。", 
      "醉魄吟魂，無著清香處。", 
      "愁如縷。", 
      "系春不住。", 
      "又折冰枝去。"
    ], 
    "rhythmic": "點絳脣"
  }, 
  {
    "author": "如晦", 
    "paragraphs": [
      "有意送春歸，無計留春住。", 
      "畢竟年年用著來，何似休歸去。", 
      "目斷楚天遙，不見春歸路。", 
      "風急桃花也似愁，點點飛紅雨。"
    ], 
    "rhythmic": "卜算子"
  }, 
  {
    "author": "孫艤", 
    "paragraphs": [
      "一聲羌管吹嗚咽。", 
      "玉溪夜半梅翻雪。", 
      "江月正茫茫。", 
      "斷橋流水香。", 
      "含章春欲暮。", 
      "落日千山雨。", 
      "一點著枝酸。", 
      "吳姬先齒寒。"
    ], 
    "rhythmic": "菩薩蠻"
  }, 
  {
    "author": "潘汾", 
    "paragraphs": [
      "獸環半掩，鴛甃無塵，庭院瀟灑。", 
      "樹色沈沈，春盡燕嬌鶯奼。", 
      "夢草池塘清漸滿，海棠軒檻紅相亞。", 
      "聽簫聲，記秦樓夜約，綵鸞齊跨。", 
      "漸迤邐、更催銀箭，何處貪歡，猶系驕馬。", 
      "旋剪燈花，兩點翠眉誰畫。", 
      "香滅羞回空帳裏，月高猶在重簾下。", 
      "恨疏狂，待歸來、碎揉花打。"
    ], 
    "rhythmic": "倦尋芳"
  }, 
  {
    "author": "潘汾", 
    "paragraphs": [
      "篆縷銷香鼎。", 
      "翠沈沈、庭陰轉午，畫堂人靜。", 
      "芳草王孫知何處，惟有楊花糝徑。", 
      "正玉枕、瞢騰初醒。", 
      "門外殘紅春已去，鎮無聊、殢酒厭厭病。", 
      "雲髻嚲，未忺整。", 
      "江南舊事休重省。", 
      "但天涯、尋消問息，斷鴻難倩。", 
      "月滿西樓憑闌久，依舊歸期未定。", 
      "便只恐、瓶沈金井。", 
      "嘶騎不來銀燭暗，枉教人、立盡梧桐影。", 
      "誰伴我，對鸞鏡。"
    ], 
    "rhythmic": "賀新郎", 
    "tags": [
      "宋詞三百首"
    ]
  }, 
  {
    "author": "潘汾", 
    "paragraphs": [
      "向賣花擔上，落絮橋邊，春思難禁。", 
      "正暖日溫風裏，鬥採遍香心。", 
      "夜夜穩棲芳草，還處處、先嚲春禽。", 
      "滿園林。", 
      "夢覺南華，直到如今。", 
      "情深。", 
      "記那人小扇、撲得歸來，繡在羅襟。", 
      "芳意贈誰，應費萬線千針。", 
      "謾道滕王畫得，枉謝客、多少清吟。", 
      "影沈沈。", 
      "舞入梨花，何處相尋。"
    ], 
    "rhythmic": "孟家蟬"
  }, 
  {
    "author": "潘汾", 
    "paragraphs": [
      "啼鳥驚心，怨年華，羞看杏梢桃萼。", 
      "映柳小橋，芳草閒庭，處處舊遊如昨。", 
      "斷腸人在東風裏，遮不盡、幾重簾幕。", 
      "舊巢穩，呢喃燕子，笑人漂泊。", 
      "應是素肌瘦削。", 
      "空望斷天涯，信音難託。", 
      "半污淚痕，重整餘香，夜夜翠衾寒薄。", 
      "倦遊只怕春歸去，怎忍見、水流花落。", 
      "夢魂遠，韶華又還過卻。"
    ], 
    "rhythmic": "花心動"
  }, 
  {
    "author": "潘汾", 
    "paragraphs": [
      "睡起日高鶯囀，畫簾低卷，花影重重。", 
      "醉眼羞擡，嬌困猶自未惺忪。", 
      "繡牀近、強來描翠，妝鏡掩、不肯勻紅。", 
      "錦屏空。", 
      "對花無語，獨怨春風。", 
      "匆匆。", 
      "庾郎去後，香銷玉減，是事疏慵。", 
      "縱蠻箋封了，何處問鱗鴻。", 
      "眼中淚、萬行難盡，眉上恨、一點偏濃。", 
      "杳無蹤。", 
      "夜來惟有，幽夢相逢。"
    ], 
    "rhythmic": "玉蝴蝶"
  }, 
  {
    "author": "潘汾", 
    "paragraphs": [
      "愁春未醒，還是清和天氣。", 
      "對濃綠陰中庭院，燕語鶯啼。", 
      "數點新荷翠鈿，輕泛水平池。", 
      "一簾風絮，才晴又雨，梅子黃時。", 
      "忍記那回，玉人嬌困，初試單衣。", 
      "共攜手、紅窗描繡，畫扇題詩。", 
      "怎有如今，半牀明月兩天涯。", 
      "章臺何處，應是爲我，蹙損雙眉。"
    ], 
    "rhythmic": "醜奴兒慢・採桑子慢"
  }, 
  {
    "author": "李重元", 
    "paragraphs": [
      "萋萋芳草憶王孫。", 
      "柳外樓高空斷魂。", 
      "杜宇聲聲不忍聞。", 
      "欲黃昏。", 
      "雨打梨花深閉門。"
    ], 
    "rhythmic": "憶王孫", 
    "tags": [
      "宋詞三百首"
    ]
  }, 
  {
    "author": "李重元", 
    "paragraphs": [
      "風蒲獵獵小池塘。", 
      "過雨荷花滿院香。", 
      "沈李浮瓜冰雪涼。", 
      "竹方牀。", 
      "針線慵拈午夢長。"
    ], 
    "rhythmic": "憶王孫"
  }, 
  {
    "author": "李重元", 
    "paragraphs": [
      "颼颼風冷荻花秋。", 
      "明月斜侵獨倚樓。", 
      "十二珠簾不上鉤。", 
      "黯凝眸。", 
      "一點漁燈古渡頭。"
    ], 
    "rhythmic": "憶王孫"
  }, 
  {
    "author": "李重元", 
    "paragraphs": [
      "彤雲風掃雪初晴。", 
      "天外孤鴻三兩聲。", 
      "獨擁寒衾不忍聽。", 
      "月籠明。", 
      "窗外梅花瘦影橫。"
    ], 
    "rhythmic": "憶王孫"
  }, 
  {
    "author": "李玉", 
    "paragraphs": [
      "篆縷銷金鼎。", 
      "醉沈沈、庭陰轉午，畫堂人靜。", 
      "芳草王孫知何處，惟有楊花糝徑。", 
      "漸玉枕、騰騰春醒。", 
      "簾外殘紅春已透，鎮無聊、殢酒厭厭病。", 
      "雲鬢亂，未忺整。", 
      "江南舊事休重省。", 
      "遍天涯、尋消問息，斷鴻難倩。", 
      "月滿西樓憑欄久，依舊歸期未定。", 
      "又只恐、瓶沈金井。", 
      "嘶騎不來銀燭暗，枉教人、立盡梧桐影。", 
      "誰伴我，對鸞鏡。"
    ], 
    "rhythmic": "賀新郎", 
    "tags": [
      "宋詞三百首"
    ]
  }, 
  {
    "author": "吳淑姬1", 
    "paragraphs": [
      "謝了荼䕷春事休。", 
      "無多花片子，綴枝頭。", 
      "庭槐影碎被風揉。", 
      "鶯雖老，聲尚帶嬌羞。", 
      "獨自倚妝樓。", 
      "一川菸草浪，襯雲浮。", 
      "不如歸去下簾鉤。", 
      "心兒小，難著許多愁。"
    ], 
    "rhythmic": "小重山"
  }, 
  {
    "author": "吳淑姬1", 
    "paragraphs": [
      "岸柳依依拖金縷。", 
      "是我朝來別處。", 
      "惟有多情絮。", 
      "故來衣上留人住。", 
      "兩眼啼紅空彈與。", 
      "未見桃花又去。", 
      "一片征帆舉。", 
      "斷腸遙指苕溪路。"
    ], 
    "rhythmic": "惜分飛"
  }, 
  {
    "author": "吳淑姬1", 
    "paragraphs": [
      "粉痕銷，芳信斷，好夢又無據。", 
      "病酒無聊，敧枕聽春雨。", 
      "斷腸曲曲屏山，溫溫瀋水，都是舊、看承人處。", 
      "久離阻。", 
      "應念一點芳心，閒愁知幾許。", 
      "偷照菱花，清瘦自羞覷。", 
      "可堪梅子酸時，楊花飛絮，亂鶯鬧、催將春去。"
    ], 
    "rhythmic": "祝英臺近"
  }, 
  {
    "author": "吳淑姬1", 
    "paragraphs": [
      "塵滿妝臺。"
    ], 
    "rhythmic": "失調名"
  }, 
  {
    "author": "柳富", 
    "paragraphs": [
      "人間最苦，最苦是分離。", 
      "伊愛我，我憐伊。", 
      "青草岸頭人獨立，畫船東去櫓聲遲。", 
      "楚天低，回望處，兩依依。", 
      "後會也知俱有願，未知何日是佳期。", 
      "心下事、亂如絲。", 
      "好天良夜還虛過，辜負我、兩心知。", 
      "願伊家，衷腸在，一雙飛。"
    ], 
    "rhythmic": "最高樓"
  }, 
  {
    "author": "王幼玉", 
    "paragraphs": [
      "粉面羞搽淚滿腮。"
    ], 
    "rhythmic": "失調名"
  }, 
  {
    "author": "李生", 
    "paragraphs": [
      "庭院黃昏人悄悄。", 
      "兩情暗約誰知道。", 
      "咫尺蓬山難一到。", 
      "明月照。", 
      "潛身只得聽言笑。", 
      "特地嗟吁傳密耗。", 
      "芳衷要使郎心表。", 
      "此際歸來愁不少。", 
      "縈懷抱。", 
      "卿卿銷得人煩惱。"
    ], 
    "rhythmic": "漁家傲"
  }, 
  {
    "author": "譚意哥", 
    "paragraphs": [
      "湘東最是得春先。", 
      "和氣暖如綿。", 
      "清明過了，殘花巷陌，猶見鞦韆。", 
      "對景感時情緒亂，這密意、翠羽空傳。", 
      "風前月下，花時永晝，灑淚何言。"
    ], 
    "rhythmic": "極相思令・極相思"
  }, 
  {
    "author": "譚意哥", 
    "paragraphs": [
      "舊燕初歸，梨花滿院，迤邐天氣融和。", 
      "新晴巷陌，是處輕車駿馬，禊飲笙歌。", 
      "舊賞人非，對佳時、一向樂少愁多。", 
      "遠意沈沈，幽閨獨自顰蛾。", 
      "正消黯、無言自感，憑高遠意，空寄煙波。", 
      "從來美事，因甚天教，兩處多磨。", 
      "開懷強笑，向新來、寬卻衣羅。", 
      "似恁他、人怪憔悴，甘心總爲伊呵。"
    ], 
    "rhythmic": "長相思令・長相思"
  }, 
  {
    "author": "李氏1", 
    "paragraphs": [
      "日紅疏翠密晴暄。", 
      "初夏困人天。", 
      "風流滋味，傷懷盡在，花下風前。", 
      "後約已知君定，這心緒、盡日懸懸。", 
      "鴛鴦兩處，清宵最苦，月甚先圓。"
    ], 
    "rhythmic": "極相思"
  }, 
  {
    "author": "花仲胤", 
    "paragraphs": [
      "頓首起情人。", 
      "即日恭維問好音。", 
      "接得彩箋詞一首，堪驚。", 
      "題起詞名恨轉生。", 
      "展轉意多情。", 
      "寄與音書不志誠。", 
      "不寫伊川題尹字，無心。", 
      "料想伊家不要人。"
    ], 
    "rhythmic": "南鄉子"
  }, 
  {
    "author": "花仲胤妻", 
    "paragraphs": [
      "西風昨夜穿簾幕。", 
      "閨院添消索。", 
      "最是梧桐零落。", 
      "迤邐秋光過卻。", 
      "人情音信難託。", 
      "魚雁成耽閣。", 
      "教奴獨自守空房，淚珠與、燈花共落。"
    ], 
    "rhythmic": "伊川令・伊州令"
  }, 
  {
    "author": "花仲胤妻", 
    "paragraphs": [
      "奴啓情人勿見罪。", 
      "閒將小書作尹字。", 
      "情人不解其中意。", 
      "問伊間別幾多時。", 
      "身邊少個人兒。"
    ], 
    "rhythmic": "失調名"
  }, 
  {
    "author": "劉浚", 
    "paragraphs": [
      "金鉤花綬系雙月。", 
      "腰肢軟低折。", 
      "揎皓腕，縈繡結。", 
      "輕盈宛轉，妙若鳳鸞飛越。", 
      "無別。", 
      "香檀急扣轉清切。", 
      "翻纖手飄瞥。", 
      "催畫鼓，追脃管，鏘洋雅奏，尚與衆音爲節。", 
      "當時妙選舞袖，慧性雅資，名爲殊絕。", 
      "滿座傾心注目，不甚窺迴雪。", 
      "纖怯。", 
      "逡巡一曲霓裳徹。", 
      "汗透鮫綃肌潤，教人傳香粉，媚容秀髮。", 
      "宛降蕊珠宮闕。"
    ], 
    "rhythmic": "期夜月"
  }, 
  {
    "author": "施酒監", 
    "paragraphs": [
      "相逢情便深，恨不相逢早。", 
      "識盡千千萬萬人，終不似、伊家好。", 
      "別你登長道。", 
      "轉更添煩惱。", 
      "樓外朱樓獨倚闌，滿目圍芳草。"
    ], 
    "rhythmic": "卜算子"
  }, 
  {
    "author": "樂婉", 
    "paragraphs": [
      "相思似海深，舊事如天遠。", 
      "淚滴千千萬萬行，更使人愁斷腸。", 
      "要見無因見，了拚終難拚。", 
      "若是前生未有緣，待重結、來生願。"
    ], 
    "rhythmic": "卜算子"
  }, 
  {
    "author": "虞某", 
    "paragraphs": [
      "相逢只怕有分離。", 
      "許多時。", 
      "暗爲期。", 
      "常是眉來眼去、惹猜疑。", 
      "何似總休拈弄上，輕咳嗽、有人知。", 
      "終須買個小船兒。", 
      "任風吹。", 
      "盡東西。", 
      "假使天涯海角、也相隨。", 
      "縱被江神收領了，離不得、我和伊。"
    ], 
    "rhythmic": "江神子・江城子"
  }, 
  {
    "author": "巴談", 
    "paragraphs": [
      "正月月盡夕。", 
      "芭蕉船一隻。", 
      "燈盞兩隻明輝輝，內裏更有筵席。", 
      "奉勸郎君小娘子。", 
      "飽吃莫形跡。", 
      "每年只有今日日。", 
      "願我做來稱意。", 
      "奉勸郎君小娘子。", 
      "空去送窮鬼。", 
      "空去送窮鬼。"
    ], 
    "rhythmic": "失調名"
  }, 
  {
    "author": "楊師純", 
    "paragraphs": [
      "羞娥淺淺。", 
      "秋水如刀剪。", 
      "窗下無人自針線。", 
      "不覺郎來身畔。", 
      "相將攜手鴛幃。", 
      "匆匆不許多時。", 
      "耳畔告郎低語，共郎莫使人知。"
    ], 
    "rhythmic": "清平樂"
  }, 
  {
    "author": "楊師純", 
    "paragraphs": [
      "小庭春院。", 
      "睡起花陰轉。", 
      "往事舊歡離思遠。", 
      "柳絮隨風難管。", 
      "等閒屈指當時。", 
      "闌干幾曲誰知。", 
      "爲問春風桃李，而今子滿芳枝。"
    ], 
    "rhythmic": "清平樂"
  }, 
  {
    "author": "楊端臣", 
    "paragraphs": [
      "有個人人情不久。", 
      "而今已落他人手。", 
      "見說近來伊也瘦。", 
      "好教受。", 
      "看誰似我能撋就。", 
      "蓮臉能勻眉黛皺。", 
      "相思淚滴殘妝透。", 
      "總是自家爲事謬。", 
      "從今後。", 
      "這回斷了心先有。"
    ], 
    "rhythmic": "漁家傲"
  }, 
  {
    "author": "楊端臣", 
    "paragraphs": [
      "樓鼓數聲人跡散。", 
      "馬蹄不響街塵軟。", 
      "門戶深深扃小院。", 
      "簾不卷。", 
      "背燈盡燭紅條短。", 
      "歸路恍如春夢斷。", 
      "千愁萬恨知河限。", 
      "昨夜月華明似練。", 
      "花影畔。", 
      "算來惟有嫦娥見。"
    ], 
    "rhythmic": "漁家傲"
  }, 
  {
    "author": "楊端臣", 
    "paragraphs": [
      "□□今日那人家。", 
      "瑣窗紅影斜。", 
      "髻雲散亂不勝花。", 
      "偷勻殘臉霞。", 
      "樑燕老，石榴花。", 
      "佳期今已差。", 
      "憑闌思想入天涯。", 
      "暮雲重疊遮。"
    ], 
    "rhythmic": "阮郎歸"
  }, 
  {
    "author": "聶勝瓊", 
    "paragraphs": [
      "無計留君住。", 
      "奈何無計隨君去。"
    ], 
    "rhythmic": "失調名"
  }, 
  {
    "author": "聶勝瓊", 
    "paragraphs": [
      "玉慘花愁出鳳城。", 
      "蓮花樓下柳青青。", 
      "尊前一唱陽關後，別個人人第五程。", 
      "尋好夢，夢難成。", 
      "況誰知我此時情。", 
      "枕前淚共簾前雨，隔個窗兒滴到明。"
    ], 
    "rhythmic": "鷓鴣天"
  }, 
  {
    "author": "趙才卿", 
    "paragraphs": [
      "細柳營中有亞夫。", 
      "華宴簇名姝。", 
      "雅歌長許佐投壺。", 
      "無一日、不歡娛。", 
      "漢王拓境思名將，捧飛詔欲登途。", 
      "從前密約盡成虛。", 
      "空贏得、淚流珠。"
    ], 
    "rhythmic": "燕歸樑"
  }, 
  {
    "author": "任", 
    "paragraphs": [
      "事往人離，還似暮峽歸雲，隴上流泉。", 
      "奈向分羅帶，已斷麼弦。", 
      "長記歌時酒畔，難忘月夕花前。", 
      "相攜手處，瓊樓珠戶，觸目依然。", 
      "從來慣共，錦衾屏枕，長效比翼文鴛。", 
      "誰念我、而今清夜，常是孤眠。", 
      "入戶不如飛絮，傍懷爭及爐煙。", 
      "這回休也，一生心性，爲你縈牽。"
    ], 
    "rhythmic": "雨中花慢"
  }, 
  {
    "author": "都下妓", 
    "paragraphs": [
      "屏山欄檻倚晴空。", 
      "山色有無中。", 
      "手種庭前桃李，別來幾度春風。", 
      "文章宰相，揮毫萬字，一飲千鍾。", 
      "行樂不須年少，尊前看取仙翁。"
    ], 
    "rhythmic": "朝中措"
  }, 
  {
    "author": "李彌遜", 
    "paragraphs": [
      "敧枕深軒，散帙虛堂，畏景屢移。", 
      "漸披襟臨水，搘牀就月，蓮香拂面，竹色侵衣。", 
      "壓玉爲醪，折荷當盞，臥看銀潢星四垂。", 
      "人歸後，伴飢蟬自語，宿鳥相依。", 
      "癡兒。", 
      "莫蹈危機。", 
      "悟四十九年都盡非。", 
      "任紆朱拖紫，圍金佩玉，青錢流地，白璧如坻。", 
      "富貴浮雲，身名零露，事事無心歸便歸。", 
      "秋風動，正吳淞月冷，蓴長鱸肥。"
    ], 
    "rhythmic": "沁園春"
  }, 
  {
    "author": "李彌遜", 
    "paragraphs": [
      "曲徑通幽，小亭依翠，春事才過。", 
      "看筍成竿，等花著果，永晝供閒坐。", 
      "蒼蒼晚色，臨淵小立，引首暮鷗飛墮。", 
      "悄無人，一溪山影，可惜被渠分破。", 
      "百年似夢，一身如寄，南北去留皆可。", 
      "我自知魚，け然濠上，不問魚非我。", 
      "隔籬呼取，舉杯對影，有唱更憑誰和。", 
      "知淵明，清流臨賦，得似恁麼。"
    ], 
    "rhythmic": "永遇樂"
  }, 
  {
    "author": "李彌遜", 
    "paragraphs": [
      "五十勞生，紫髯霜換，白日駒過。", 
      "閉戶推愁，緣崖避俗，壁角團蒲坐。", 
      "提壺人至，竹根同臥，醉帽盡從敧墮。", 
      "夢驚回，滿身疏影，露滴月斜雲破。", 
      "無人自酌，有邀皆去，我笑兩翁多可。", 
      "忍凍吟詩，典衣沽酒，二子應嗤我。", 
      "兩忘一笑，調同今古，誰道郢歌無和。", 
      "後之人，猶今視昔，有能繼麼。"
    ], 
    "rhythmic": "永遇樂"
  }, 
  {
    "author": "李彌遜", 
    "paragraphs": [
      "瑤池倒影，露華濃、羣玉峯巒如洗。", 
      "明鏡平鋪秋水淨，寒鎖一天空翠。", 
      "荷芰風搖，蘋蘩波動，驚起魚龍戲。", 
      "扶疏桂影，十分光照人世。", 
      "誰似。", 
      "老子癡頑，胡牀危坐，自引壺觴醉。", 
      "斗轉參橫歌未徹，屋角烏飛星墜。", 
      "對影三人，停杯一問，誰會騎鯨意。", 
      "金牛何處，玉樓高聳十二。"
    ], 
    "rhythmic": "念奴嬌"
  }, 
  {
    "author": "李彌遜", 
    "paragraphs": [
      "風簾弄影，正閒堂永晝，香銷人寂。", 
      "軋軋鄰機芳思亂，愁入迴文新織。", 
      "燕蹴巢泥，鶯喧庭柳，好夢無蹤跡。", 
      "那堪春事，揹人何計留得。", 
      "誰似愛酒南鄰，岸巾坦腹，醉踏西山碧。", 
      "彩筆陽春傳雁足，催我飛觴浮白。", 
      "老去情懷，憑君試看，鬢上秋霜色。", 
      "故園千里，月華空照相憶。"
    ], 
    "rhythmic": "念奴嬌"
  }, 
  {
    "author": "李彌遜", 
    "paragraphs": [
      "楚天木落，際平蕪千里，寒霜凝碧。", 
      "鄂渚波橫何處是，當日孫郎赤壁。", 
      "黃耳音稀，白雲望遠，又見春消息。", 
      "嘉辰長記，謝池梅蕊初摘。", 
      "遙想黃鶴樓高，蘭階絲管沸，傳觴如織。", 
      "倦客心馳歸路繞，不及南飛雙翼。", 
      "固著斑衣，重翻錦字，寄遠供新拍。", 
      "明年歡侍，壽期應獻千百。"
    ], 
    "rhythmic": "念奴嬌", 
    "tags": [
      "黃鶴樓"
    ]
  }, 
  {
    "author": "李彌遜", 
    "paragraphs": [
      "層林煙霽，巨壁天半，鴻飛無路。", 
      "雲斷處、兩山之間，十萬琅玕環翠羽。", 
      "轉秀谷、枕蘋花汀漵。", 
      "短柳疏籬向暮。", 
      "看臥壟牛歸，橫舟人去，平蕪鷗鷺。", 
      "並遊不見鞭鸞侶。", 
      "只僧前、松子隨步。", 
      "回徑險、凌風遐想，小憩清泉敧茂樹。", 
      "正筍蕨、過如蘇新雨。", 
      "磯下游魚可數。", 
      "縱窈窕、雲關長啓，寂寂誰爭子所。", 
      "世上丹轂朱纓，春夢覺、南柯何許。", 
      "況榮枯無定，中有歡離愁聚。", 
      "盡笑我、詫盤中趣。", 
      "爲續昌黎賦。", 
      "會有人，秣馬膏車，相屬一尊清醑。"
    ], 
    "rhythmic": "三段子・寶鼎現"
  }, 
  {
    "author": "李彌遜", 
    "paragraphs": [
      "清夜月當午，軒戶踏層冰。", 
      "樓高百尺，縹緲天闕敞雲扃。", 
      "萬里風搖玉樹，吹我衣裾零亂，寒入骨毛輕。", 
      "徑欲乘之去，高興送青冥。", 
      "神仙說，功名事，兩難成。", 
      "葦汀筠岫深處，端可寄餘齡。", 
      "身外營營姑置，對景掀髯一笑，引手接飛螢。", 
      "且盡杯中物，日出事還生。"
    ], 
    "rhythmic": "水調歌頭"
  }, 
  {
    "author": "李彌遜", 
    "paragraphs": [
      "安石寓絲竹，方朔雜詼諧。", 
      "昂霄氣概，古來無地可容才。", 
      "不見騎鯨仙伯，唾手功名事了，猿鶴與同儕。", 
      "有意謝軒冕，無計避嫌猜。", 
      "靜中樂，山照座，月浮杯。", 
      "忘形湛輩，一笑丘壑寫高懷。", 
      "只恐天催玉斧，爲破煙塵昏翳，人自日邊來。", 
      "東閣動詩興，莫待北枝開。"
    ], 
    "rhythmic": "水調歌頭"
  }, 
  {
    "author": "李彌遜", 
    "paragraphs": [
      "松柏漸成趣，紅紫勿齊開。", 
      "花神靳惜芳事，日日待公來。", 
      "遙想金葵側處，素月華燈相照，妝影滿歌臺。", 
      "餘韻寫宮徵，飛落遠山隈。", 
      "逃禪客，尊中盡，厭長齋。", 
      "且愁風絮，斷送春色攬離懷。", 
      "命駕何妨千里，只恐行雲礙轍，直磴插崔嵬。", 
      "手拍陽春唱，隔岸借殘杯。"
    ], 
    "rhythmic": "水調歌頭"
  }, 
  {
    "author": "李彌遜", 
    "paragraphs": [
      "不見隱君子，一月比三秋。", 
      "驚濤如許，夢魂無路絕橫流。", 
      "安得如雲長翮，命駕不須千里，上下逐君遊。", 
      "此計杳難就，注目倚江樓。", 
      "西風裏，多少恨，寄歌頭。", 
      "飛奴接翼，爲我三度下南州。", 
      "正是天寒日暮，獨釣一江殘雪，風獵碧莎裘。", 
      "和子浩然句，一酌散千憂。"
    ], 
    "rhythmic": "水調歌頭"
  }, 
  {
    "author": "李彌遜", 
    "paragraphs": [
      "不上長安道，霜鬢幾驚秋。", 
      "故人何在，時序欺我去如流。", 
      "賞對洛濱仙伯，共說薌林佳致，魂夢與追遊。", 
      "更唱中秋句，得月上東樓。", 
      "雲巖底，秋香下，楚江頭。", 
      "十年笑傲，真是騎鶴上揚州。", 
      "卻憶金門聯轡，曉殿催班同到，高拱翠雲裘。", 
      "明月今千里，何計緩離憂。"
    ], 
    "rhythmic": "水調歌頭"
  }, 
  {
    "author": "李彌遜", 
    "paragraphs": [
      "白髮閩江上，幾度過中秋。", 
      "陰晴相半，曾見玉塔臥寒流。", 
      "不似今年三五，皎皎冰輪初上，天闕恍神遊。", 
      "下視人間世，萬戶水明樓。", 
      "賢公子，追樂事，佔鰲頭。", 
      "酒酣喝月，腰鼓百面打涼州。", 
      "沈醉盡扶紅袖，不管風搖仙掌，零露溼輕裘。", 
      "但恐尊中盡，身外復何憂。"
    ], 
    "rhythmic": "水調歌頭"
  }, 
  {
    "author": "李彌遜", 
    "paragraphs": [
      "衝寒山意，未放江頭樹。", 
      "老去恨春遲，數花期、朝朝暮暮。", 
      "疏英冷蕊，也爲有情忙，深夜月，小庭中，絕勝西城路。", 
      "調元妙手，便是春來處。", 
      "醞造十分香，更暖借、毫端煙雨。", 
      "狂歌醉客，小摘問東風，花謝後，子成時，趁得和羹否。"
    ], 
    "rhythmic": "驀山溪"
  }, 
  {
    "author": "李彌遜", 
    "paragraphs": [
      "竹邊柳外，兩兩寒梅樹。", 
      "疏影上簾櫳，似卻□、一枝橫暮。", 
      "玉肌瘦損，有恨不禁春，縈冰佩，整風裳，悵望瑤臺路。", 
      "我來勝賞，持酒花深處。", 
      "天曉釀幽香，正一霎、如酥小雨。", 
      "江山得助，臭味許誰同，長安遠，故人疏，夢到江南否。"
    ], 
    "rhythmic": "驀山溪"
  }, 
  {
    "author": "李彌遜", 
    "paragraphs": [
      "帳錦籠庭，囊香飄榭，過了芳時強半。", 
      "覓殘紅、蜂須趁日，佔新綠、鶯喉吒暖。", 
      "數花期、望得春來，春去也、把酒南山誰伴。", 
      "更簾幕垂垂，惱人飛絮，亂落一軒風晚。", 
      "手拍狂歌揮醉碗。", 
      "笑浪走江頭，幾逢歸燕。", 
      "憶黃華、曾吹紗帽，訝綵樓、催攽紈扇。", 
      "功名事、於我如雲，謾贏得星星，滿簪霜換。", 
      "向棠棣華間，鶺鴒原上，莫厭尊罍頻來見。"
    ], 
    "rhythmic": "昆明池・金明池"
  }, 
  {
    "author": "李彌遜", 
    "paragraphs": [
      "浮雲無定，任春風萬點，吹上寒枝。", 
      "砌外瓏璁，暗香夜透簾幃。", 
      "閒情最宜酒伴，勝黃昏、冷月清溪。", 
      "風流謝傅，夢到華胥，長是相隨。", 
      "似凝愁、不語誰知。", 
      "芳思亂微酸，已帶離離。", 
      "傳語花神，任教橫竹三吹。", 
      "枝頭要看如豆，趁和羹、百卉開時。", 
      "十分金蕊，先與東君，一笑相期。"
    ], 
    "rhythmic": "十月桃"
  }, 
  {
    "author": "李彌遜", 
    "paragraphs": [
      "一枝三四，弄疏英秀色，特地生寒。", 
      "刻楮三年，謾誇煮石成丹。", 
      "梨花帶雨難並，似玉妃、寂寞微潸。", 
      "瑤臺空闊，露下星墜，零亂風鬟。", 
      "記前回、擁蓋西園。", 
      "花信被山煙，著意邀闌。", 
      "盞面橫斜，大家月底頹然。", 
      "如今萬點難綴，共蒼苔、打合成班。", 
      "詩翁何似，勸春莫交，粉淡香殘。"
    ], 
    "rhythmic": "十月桃"
  }, 
  {
    "author": "李彌遜", 
    "paragraphs": [
      "龍涎染就，瀋水薰成，分明亂屑瓊瑰。", 
      "一朵纔開，人家千里須知。", 
      "花兒大則不大，有許多、瀟灑清奇。", 
      "較量盡，誚勝如末利，賽過酴醿。", 
      "更被秋光斷送，微放些月照，著陣風吹。", 
      "惱殺多情，猛拚沈醉酬伊。", 
      "朝朝暮暮守定，盡忙時、也不分離。", 
      "睡夢裏，膽瓶兒、枕畔數枝。"
    ], 
    "rhythmic": "聲聲慢"
  }, 
  {
    "author": "李彌遜", 
    "paragraphs": [
      "一水如繩，兩山如翼，綠野如繡。", 
      "鬆院幹霄，筠莊枕浪，攬盡溪山秀。", 
      "水南水北，竹輿蘭棹，來往月宵花晝。", 
      "問人間、天上何處，更尋大圍小有。", 
      "人言拒梗，功成仙去，丹鼎夜寒光透。", 
      "喚取雲英，煉成石髓，日月齊長久。", 
      "煩君挾我，朝元真闕，兩翼羽輕風驟。", 
      "此時看，小茅峯頂，有云貫鬥。"
    ], 
    "rhythmic": "永遇樂"
  }, 
  {
    "author": "李彌遜", 
    "paragraphs": [
      "荷背翻黃，蕉心滴翠，雨洗庭院無塵。", 
      "斷雲缺處，矯首望冰輪。", 
      "迤邐天垂四幕，星杓淡、河漢橫銀。", 
      "笙歌散，風簾自上，寒水滿樓明。", 
      "劉郎方得計，釵搖繡戶，枕並華裀。", 
      "笑狂客無眠，坐聽鍾鯨。", 
      "明月中秋一夢，臨鴛甃、三繞殷勤。", 
      "清光裏，持杯對影，風月兩兼併。"
    ], 
    "rhythmic": "滿庭芳"
  }, 
  {
    "author": "李彌遜", 
    "paragraphs": [
      "化工收拾芳菲，暈酥翦綵迎春禊。", 
      "江山影裏，泰階星聚，重尋古意。", 
      "曲水流觴，晚林張宴，竹邊花外。", 
      "倩飛英襯地，繁枝障日，遊絲駐，羲和旆。", 
      "雪避清歌自止。", 
      "放一鉤、玉沈寒水。", 
      "西園飛蓋，東山攜妓，古今無愧。", 
      "聞道東君，商量花蕊，作明年計。", 
      "待公歸，獨運丹青妙手，憶山陰醉。"
    ], 
    "rhythmic": "水龍吟"
  }, 
  {
    "author": "李彌遜", 
    "paragraphs": [
      "斷橋斜路，又是春來也。", 
      "仙掌挼雲半開謝。", 
      "盡凝酥砌粉，不似真香，分明對、冰雪肌膚姑射。", 
      "天涯傷老大，萬斛新愁，一笑端須問花借。", 
      "縱廣平冷淡，鐵石心腸，未拚得、花裏風前月下。", 
      "爲傳語、遊蜂緩經營，且留與山翁，醉吟清夜。"
    ], 
    "rhythmic": "洞仙歌"
  }, 
  {
    "author": "李彌遜", 
    "paragraphs": [
      "殘煙薄霧，杖東風排遣。", 
      "收拾輕寒做輕暖。", 
      "問牆偶屋角，多少青紅，春不語，行處隨人近遠。", 
      "穿簾花影亂，金鴨香溫，幽夢醒時午禽囀。", 
      "任拋書推枕，嚼蕊攀條，暗消了、清愁一半。", 
      "且莫放、浮雲蔽晴暉，怕惹起羈人，望中凝戀。"
    ], 
    "rhythmic": "洞仙歌"
  }, 
  {
    "author": "李彌遜", 
    "paragraphs": [
      "夢中北去又南來。", 
      "飽風埃。", 
      "鬢華衰。", 
      "浮木飛蓬，蹤跡爲誰催。", 
      "自笑自悲還自誤，一杯酒，鼻如雷。", 
      "曉輿行處覺春回。", 
      "屑瓊瑰。", 
      "糝□苔。", 
      "病眼衝寒，欲閉又還開。", 
      "近水人家籬落畔，遙認得，一枝梅。"
    ], 
    "rhythmic": "江神子・江城子"
  }, 
  {
    "author": "李彌遜", 
    "paragraphs": [
      "入夜月華清，中天方好。", 
      "更著山光兩相照。", 
      "星稀雲淨，玉樹驚烏三繞。", 
      "廣寒風陸近，秋光老。", 
      "老山高勝，飛塵不到。", 
      "亭上仙翁自昏曉。", 
      "短封新唱，字字令人絕倒。", 
      "待憑書寄恨，歸鴻少。"
    ], 
    "rhythmic": "感皇恩"
  }, 
  {
    "author": "王以寧", 
    "paragraphs": [
      "艾勝迎薰壽縷長。", 
      "碧篘酒泛綠蒲香。", 
      "萬家喜氣在都粱。", 
      "小閣幽軒新料理，舞衫歌扇且傳觴。", 
      "看君飛步上明光。"
    ], 
    "rhythmic": "浣溪沙"
  }, 
  {
    "author": "王以寧", 
    "paragraphs": [
      "招福宮中第幾真。", 
      "餐花辟穀小夫人。", 
      "天翁新與玉麒麟。", 
      "我識外家西府相，玉壺冰雪照青春。", 
      "小郎風骨已凌雲。"
    ], 
    "rhythmic": "浣溪沙"
  }, 
  {
    "author": "王以寧", 
    "paragraphs": [
      "夢褥光宗，河東右族。", 
      "向來到耳聲華熟。", 
      "遊從兩世紀金蘭，風流二阮居南北。", 
      "今夕何辰，相親燈燭。", 
      "一廛我願依韋曲。", 
      "長君未可賦驪駒，山人莫爲蒲輪促。"
    ], 
    "rhythmic": "踏莎行"
  }, 
  {
    "author": "王以寧", 
    "paragraphs": [
      "我自山中，漁樵冷族。", 
      "一丘一壑平生熟。", 
      "朅來江海寄餘生，心兵語阱頻奔北。", 
      "九里靈河，十分光燭。", 
      "分輝借潤須鄰曲。", 
      "柳家兄弟莫瞋人，狂奴小戶元低促。"
    ], 
    "rhythmic": "踏莎行"
  }, 
  {
    "author": "王以寧", 
    "paragraphs": [
      "位正三槐，光生九族。", 
      "人間一夢黃粱熟。", 
      "邇來荊楚地行仙，卜居深在延原北。", 
      "笑問從前，誰調玉燭。", 
      "當筵鮑老那能曲。", 
      "山中飲酒是生涯，欲歸未果成煩促。"
    ], 
    "rhythmic": "踏莎行"
  }, 
  {
    "author": "王以寧", 
    "paragraphs": [
      "千古洞庭湖，百川爭注。", 
      "雪浪銀濤正如許。", 
      "騎鯨詩客，浩氣決雲飛霧。", 
      "揹人歌欸乃，凌空去。", 
      "我欲從公，翩然鵠舉。", 
      "未願人間相君雨。", 
      "笭箸短棹，是我平身真語。", 
      "箇中煙景好，煩公句。"
    ], 
    "rhythmic": "感皇恩", 
    "tags": [
      "洞庭湖"
    ]
  }, 
  {
    "author": "王以寧", 
    "paragraphs": [
      "問政山頭景氣嘉。", 
      "仙家綠酒薦菖芽。", 
      "仙郎玉女共乘槎。", 
      "學士文章舒錦繡，夫人冠帔爛雲霞。", 
      "壽香來是道人家。"
    ], 
    "rhythmic": "慶雙椿・浣溪沙"
  }, 
  {
    "author": "王以寧", 
    "paragraphs": [
      "往事閒思人共怕。", 
      "十年塞上煙塵亞。", 
      "百萬鐵衣馳鐵馬。", 
      "都弄罷。", 
      "八風斷送歸蓮社。", 
      "賣藥得錢休教化。", 
      "歸來醉臥蝸牛舍。", 
      "一顆明珠元不夜。", 
      "非待借。", 
      "神光穿透諸天下。"
    ], 
    "rhythmic": "漁家傲"
  }, 
  {
    "author": "王以寧", 
    "paragraphs": [
      "詩客少微家，世有斗南人傑。", 
      "一段素襟清韻，似玉壺冰雪。", 
      "懷中卿相飽經綸，況是好時節。", 
      "我有太平歌頌，待形容賢業。"
    ], 
    "rhythmic": "好事近"
  }, 
  {
    "author": "王以寧", 
    "paragraphs": [
      "白石讀書房，世有斗南人傑。", 
      "一段素襟清韻，似玉壺冰雪。", 
      "仙家赤酒薦交梨，道眼況超越。", 
      "來往十州三島，跨一輪新月。"
    ], 
    "rhythmic": "好事近"
  }, 
  {
    "author": "王以寧", 
    "paragraphs": [
      "歸來峯下霜如水。", 
      "明月三千里。", 
      "幽人獨立瞰長淮。", 
      "誰棹扁舟一葉、趁潮來。", 
      "洞庭湖上銀濤觀。", 
      "憶我煙蓑伴。", 
      "此身天地一浮萍。", 
      "去國十年華髮、欲星星。"
    ], 
    "rhythmic": "虞美人", 
    "tags": [
      "洞庭湖"
    ]
  }, 
  {
    "author": "王以寧", 
    "paragraphs": [
      "快雨疏風六月涼。", 
      "貂蟬人著綵衣裳。", 
      "肅然心拜玉爐香。", 
      "相國趣還調鼎鼐，潘輿指日下瀟湘。", 
      "秋來江上接歸航。"
    ], 
    "rhythmic": "浣溪沙"
  }, 
  {
    "author": "王以寧", 
    "paragraphs": [
      "未折江南柳，先開隴上梅。", 
      "綠情紅意到根荄。", 
      "昨夜春隨和氣、已歸來。", 
      "忠力扶昌運，沖和保聖胎。", 
      "陽功陰德好栽培。", 
      "他日騎鯨仙路、指蓬萊。"
    ], 
    "rhythmic": "南歌子"
  }, 
  {
    "author": "王以寧", 
    "paragraphs": [
      "瑞雪當空舞素英。", 
      "玳筵收得滿金瓶。", 
      "洗教雙眼明如鏡，看取黃河幾度清。", 
      "龜畀壽，鶴爲形。", 
      "年年長願見儀刑。", 
      "他年林下逢彭祖，喚作誰家小後生。"
    ], 
    "rhythmic": "鷓鴣天", 
    "tags": [
      "黃河"
    ]
  }, 
  {
    "author": "陳與義", 
    "paragraphs": [
      "朝元路，朝元路，同駕玉華君。", 
      "千乘載花紅一色，人間遙指是祥雲。", 
      "回望海光新。"
    ], 
    "rhythmic": "法駕導引"
  }, 
  {
    "author": "陳與義", 
    "paragraphs": [
      "東風起，東風起，海上百花搖。", 
      "十八風鬟雲半動，飛花和雨著輕綃。", 
      "歸路碧迢迢。"
    ], 
    "rhythmic": "法駕導引"
  }, 
  {
    "author": "陳與義", 
    "paragraphs": [
      "簾漠漠，簾漠漠，天澹一簾秋。", 
      "自洗玉舟斟白醴，月華微映是空舟。", 
      "歌罷海西流。"
    ], 
    "rhythmic": "法駕導引"
  }, 
  {
    "author": "陳與義", 
    "paragraphs": [
      "十年花底承潮露。", 
      "看到江南樹。", 
      "洛陽城裏又東風。", 
      "未必桃花得似、舊時紅。", 
      "胭脂睡起春纔好。", 
      "應恨人空老。", 
      "心情雖在只吟詩。", 
      "白髮劉郎孤負、可憐枝。"
    ], 
    "rhythmic": "虞美人"
  }, 
  {
    "author": "陳與義", 
    "paragraphs": [
      "魚龍舞。", 
      "湘君欲下瀟湘浦。", 
      "瀟湘浦。", 
      "興亡離合，亂波平楚。", 
      "獨無尊酒酬端午。", 
      "移舟來聽明山雨。", 
      "明山雨。", 
      "白頭孤客，洞庭懷古。"
    ], 
    "rhythmic": "憶秦娥", 
    "tags": [
      "洞庭湖"
    ]
  }, 
  {
    "author": "陳與義", 
    "paragraphs": [
      "高詠楚詞酬午日，天涯節序匆匆。", 
      "榴花不似舞裙紅。", 
      "無人知此意，歌罷滿簾風。", 
      "萬事一身傷老矣，戌葵凝笑牆東。", 
      "酒杯深淺去年同。", 
      "試澆橋下水，今夕到湘中。"
    ], 
    "rhythmic": "臨江仙", 
    "tags": [
      "宋詞三百首"
    ]
  }, 
  {
    "author": "陳與義", 
    "paragraphs": [
      "張帆欲去仍搔首。", 
      "更醉君家酒。", 
      "吟詩日日待春風。", 
      "及至桃花開後、卻匆匆。", 
      "歌聲頻爲行人咽。", 
      "記著尊前雪。", 
      "明朝酒醒大江流。", 
      "滿載一船離恨、向衡州。"
    ], 
    "rhythmic": "虞美人"
  }, 
  {
    "author": "陳與義", 
    "paragraphs": [
      "寒食今年，紫陽山下蠻江左。", 
      "竹籬煙鎖。", 
      "何處求新火。", 
      "不解鄉音，只怕人嫌我。", 
      "愁無那。", 
      "短歌誰和。", 
      "風動梨花朵。"
    ], 
    "rhythmic": "點絳脣"
  }, 
  {
    "author": "陳與義", 
    "paragraphs": [
      "超然堂上閒賓主。", 
      "不受人間暑。", 
      "冰盤圍坐此州無。", 
      "卻有一瓶和露、玉芙蕖。", 
      "亭亭風骨涼生牖。", 
      "消盡尊中酒。", 
      "酒闌明月轉城西。", 
      "照見紗巾藜杖、帶香歸。"
    ], 
    "rhythmic": "虞美人"
  }, 
  {
    "author": "陳與義", 
    "paragraphs": [
      "今日山頭雲欲舉。", 
      "青蛟素鳳移時舞。", 
      "行到石橋聞細雨。", 
      "聽還住。", 
      "風吹卻過溪西去。", 
      "我欲尋詩寬久旅。", 
      "桃花落盡春無所。", 
      "渺渺籃輿穿翠楚。", 
      "悠然處。", 
      "高林忽送黃鸝語。"
    ], 
    "rhythmic": "漁家傲"
  }, 
  {
    "author": "陳與義", 
    "paragraphs": [
      "扁舟三日秋塘路。", 
      "平度荷花去。", 
      "病夫因病得來遊。", 
      "更值滿川微雨、洗新秋。", 
      "去年長恨拿舟晚。", 
      "空見殘荷滿。", 
      "今年何以報君恩。", 
      "一路繁花相送、過青墩。"
    ], 
    "rhythmic": "虞美人"
  }, 
  {
    "author": "陳與義", 
    "paragraphs": [
      "送了棲鴉復暮鍾。", 
      "欄干生影曲屏東。", 
      "臥看孤鶴駕天風。", 
      "起舞一尊明月下，秋空如水酒如空。", 
      "謫仙已去與誰同。"
    ], 
    "rhythmic": "浣溪沙"
  }, 
  {
    "author": "陳與義", 
    "paragraphs": [
      "山人本合居巖嶺。", 
      "聊問支郎分半境。", 
      "殘年藜杖與綸巾，八尺庭中時弄影。", 
      "呼兒汲水添茶鼎。", 
      "甘勝吳山山下井。", 
      "一甌清露一爐雲，偏覺平生今日永。"
    ], 
    "rhythmic": "玉樓春"
  }, 
  {
    "author": "陳與義", 
    "paragraphs": [
      "黃衫相倚。", 
      "翠葆層層底。", 
      "八月江南風日美。", 
      "弄影山腰水尾。", 
      "楚人未識孤妍。", 
      "離騷遺恨千年。", 
      "無住庵中新事，一枝喚起幽禪。"
    ], 
    "rhythmic": "清平樂"
  }, 
  {
    "author": "陳與義", 
    "paragraphs": [
      "九日登臨有故常。", 
      "隨晴隨雨一傳觴。", 
      "多病題詩無好句。", 
      "孤負。", 
      "黃花今日十分黃。", 
      "記得眉山文翰老。", 
      "曾道。", 
      "四時佳節是重陽。", 
      "江海滿前懷古意。", 
      "誰會。", 
      "闌干三撫獨淒涼。"
    ], 
    "rhythmic": "定風波"
  }, 
  {
    "author": "陳與義", 
    "paragraphs": [
      "南軒面對芙蓉浦。", 
      "宜風宜月還宜雨。", 
      "紅少綠多時。", 
      "簾前光景奇。", 
      "繩牀烏木幾。", 
      "盡日繁香裏。", 
      "睡起一篇新。", 
      "與花爲主人。"
    ], 
    "rhythmic": "菩薩蠻"
  }, 
  {
    "author": "陳與義", 
    "paragraphs": [
      "矯矯千年鶴，茫茫萬里風。", 
      "闌干三面看秋空。", 
      "背插浮屠千尺、冷煙中。", 
      "林塢村村暗，溪流處處通。", 
      "此間何似玉霄峯。", 
      "遙望蓬萊依約、晚雲東。"
    ], 
    "rhythmic": "南柯子・南歌子"
  }, 
  {
    "author": "陳與義", 
    "paragraphs": [
      "憶昔午橋橋上飲，坐中多是豪英。", 
      "長溝流月去無聲。", 
      "杏花疏影裏，吹笛到天明。", 
      "二十餘年如一夢，此身雖在堪驚。", 
      "閒登小閣看新晴。", 
      "古今多少事，漁唱起三更。"
    ], 
    "rhythmic": "臨江仙", 
    "tags": [
      "宋詞三百首"
    ]
  }, 
  {
    "author": "杜大中妾", 
    "paragraphs": [
      "彩鳳隨鴉。"
    ], 
    "rhythmic": "臨江仙"
  }, 
  {
    "author": "劉彤", 
    "paragraphs": [
      "千里長安名利客，輕離輕散尋常。", 
      "難禁三月好風光。", 
      "滿階芳草綠，一片杏花香。", 
      "記得年時臨上馬，看人眼淚汪汪。", 
      "如今不忍更思量。", 
      "恨無千日酒，空斷九迴腸。"
    ], 
    "rhythmic": "臨江仙"
  }, 
  {
    "author": "僧兒", 
    "paragraphs": [
      "團菊苞金，叢蘭減翠，畫成秋暮風煙。", 
      "使君歸去，千里倍潸然。", 
      "兩度朱幡雁水，全勝得、陶侃當年。", 
      "如何見，一時盛事，都在送行篇。", 
      "愁煩。", 
      "梳洗懶，尋思陪宴，把月湖邊。", 
      "有多少、風流往事縈牽。", 
      "聞道霓旌羽駕，看看是、玉局神仙。", 
      "應相許，衝雲破霧，一到洞中天。"
    ], 
    "rhythmic": "滿庭芳"
  }, 
  {
    "author": "胡仔", 
    "paragraphs": [
      "泛宅浮家，何處好、苕溪清境。", 
      "佔雲山萬疊，煙波千頃。", 
      "茶竈筆牀渾不用，雪蓑月笛偏相稱。", 
      "爭不教、二紀賦歸來，甘幽屏。", 
      "紅塵事，誰能省。", 
      "青霞志，方高引。", 
      "任家風舴艋，生涯笭箸。", 
      "三尺鱸魚真好膾，一瓢春酒宜閒飲。", 
      "問此時、懷抱向誰論，惟箕潁。"
    ], 
    "rhythmic": "滿江紅"
  }, 
  {
    "author": "胡仔", 
    "paragraphs": [
      "夢寒綃帳春風曉，檀枕半堆香髻。", 
      "轆轤初轉，闌干鳴玉，咿啞驚起。", 
      "眠鴨凝煙，舞鸞翻鏡，影開秋水。", 
      "解低鬟試整，牙牀對立，香絲亂、雲撒地。", 
      "纖手犀梳落處，膩無聲、重盤鴉翠。", 
      "蘭膏勻漬，冷光欲溜，鸞釵易墜。", 
      "年少偏嬌，髻多無力，惱人風味。", 
      "理雲裾下階，含情不語，笑折花枝戲。"
    ], 
    "rhythmic": "水龍吟"
  }, 
  {
    "author": "王昂", 
    "paragraphs": [
      "喜氣擁朱門，光動綺羅香陌。", 
      "行到紫微花下，悟身非凡客。", 
      "不須脂粉涴天真，嫌怕太紅白。", 
      "留取黛眉淺處，畫章臺春色。"
    ], 
    "rhythmic": "好事近"
  }, 
  {
    "author": "張元幹", 
    "paragraphs": [
      "曳杖危樓去。", 
      "鬥垂天、滄波萬頃，月流煙渚。", 
      "掃盡浮雲風不定，未放扁舟夜渡。", 
      "宿燕落、寒蘆深處。", 
      "悵望關河空弔影，正人間、鼻息鳴鼉鼓。", 
      "誰伴我，醉中舞。", 
      "十年一夢揚州路。", 
      "倚高寒、愁生故國，氣吞驕虜。", 
      "要斬樓蘭三尺劍，遺恨琵琶舊語。", 
      "謾暗澀、銅華塵土。", 
      "喚取謫仙平章看，過苕溪、尚許垂綸否。", 
      "風浩蕩，欲飛舉。"
    ], 
    "rhythmic": "賀新郎"
  }, 
  {
    "author": "張元幹", 
    "paragraphs": [
      "夢繞神州路。", 
      "悵秋風、連營畫角，故宮離黍。", 
      "底事崑崙傾砥柱。", 
      "九地黃流亂注。", 
      "聚萬落、千村狐兔。", 
      "天意從來高難問，況人情、老易悲如許。", 
      "更南浦，送君去。", 
      "涼生岸柳催殘暑。", 
      "耿斜河、疏星淡月，斷雲微度。", 
      "萬里江山知何處。", 
      "回首對牀夜語。", 
      "雁不到、書成誰與。", 
      "目盡青天懷今古，肯兒曹、恩怨相爾汝。", 
      "舉大白，聽金縷。"
    ], 
    "rhythmic": "賀新郎"
  }, 
  {
    "author": "張元幹", 
    "paragraphs": [
      "春水迷天，桃花浪、幾番風惡。", 
      "雲乍起、遠山遮盡，晚風還作。", 
      "綠卷芳洲生杜若。", 
      "數帆帶雨煙中落。", 
      "傍向來、沙觜共停橈，傷飄泊。", 
      "寒猶在，衾偏薄。", 
      "腸欲斷，愁難著。", 
      "倚篷窗無寐，引杯孤酌。", 
      "寒食清明都過卻。", 
      "最憐輕負年時約。", 
      "想小樓、終日望歸舟，人如削。"
    ], 
    "rhythmic": "滿江紅"
  }, 
  {
    "author": "張元幹", 
    "paragraphs": [
      "卷朱箔。", 
      "朝雨輕陰乍閣。", 
      "闌干外，煙柳弄晴，芳草侵階映紅藥。", 
      "東風妒花惡。", 
      "吹落。", 
      "梢頭嫩萼。", 
      "屏山掩，瀋水倦薰，中酒心情怕杯勺。", 
      "尋思舊京洛。", 
      "正年少疏狂，歌笑迷著。", 
      "障泥油壁催梳掠。", 
      "曾馳道同載，上林攜手，燈夜初過早共約。", 
      "又爭信漂泊。", 
      "寂寞。", 
      "念行樂。", 
      "甚粉淡衣襟，音斷絃索。", 
      "瓊枝璧月春如昨。", 
      "悵別後華表，那回雙鶴。", 
      "相思除是，向醉裏、暫忘卻。"
    ], 
    "rhythmic": "蘭陵王", 
    "tags": [
      "宋詞三百首"
    ]
  }, 
  {
    "author": "張元幹", 
    "paragraphs": [
      "綺霞散。", 
      "空碧留晴向晚。", 
      "東風裏，天氣困人，時節鞦韆閉深院。", 
      "簾旌翠波颭。", 
      "窗影殘紅一線。", 
      "春光巧，花臉柳腰，勾引芳菲鬧鶯燕。", 
      "閒愁費消遣。", 
      "想娥綠輕暈，鸞鑑新怨。", 
      "單衣欲試寒猶淺。", 
      "羞衾鳳空展，塞鴻難託，誰問潛寬舊帶眼。", 
      "念人似天遠。", 
      "迷戀。", 
      "畫堂宴。", 
      "看最樂王孫，濃豔爭勸。", 
      "蘭膏寶篆春宵短。", 
      "擁檀板底唱，玉杯重暖。", 
      "衆中先醉，謾倚欄、早夢見。"
    ], 
    "rhythmic": "蘭陵王"
  }, 
  {
    "author": "張元幹", 
    "paragraphs": [
      "江天雨霽，正露荷擎翠，風槐搖綠。", 
      "試問秦樓今夜裏，愁到闌干幾曲。", 
      "笑拈黃花，重題紅葉，無奈歸期促。", 
      "暮雲千里，桂花初綻寒玉。", 
      "有誰伴我淒涼，除非分付與，杯中醽醁。", 
      "水本無情山又遠，回首煙波雲木。", 
      "夢繞西園，魂飛南浦，自古情難足。", 
      "舊遊何處，落霞空映孤鶩。"
    ], 
    "rhythmic": "念奴嬌"
  }, 
  {
    "author": "張元幹", 
    "paragraphs": [
      "蕊香深處，逢上巳、生怕花飛紅雨。", 
      "萬點胭脂遮翠袖，誰識黃昏凝佇。", 
      "燒燭呈妝，傳杯繞檻，莫放春歸去。", 
      "垂絲無語，見人渾似羞妒。", 
      "修禊當日蘭亭，羣賢弦管裏，英姿如許。", 
      "寶靨羅衣，應未有、許多陽臺神女。", 
      "氣涌三山，醉聽五鼓，休更分今古。", 
      "壺中天地，大家著意留住。"
    ], 
    "rhythmic": "念奴嬌"
  }, 
  {
    "author": "張元幹", 
    "paragraphs": [
      "吳鬆初冷，記垂虹南望，殘日西沈。", 
      "秋入青冥三萬頃，蟾影吞盡湖陰。", 
      "玉斧爲誰，冰輪如許，宮闕想寒深。", 
      "人間奇觀，古今豪士悲吟。", 
      "蒼弁丹頰仙翁，淮山風露底，曾賦幽尋。", 
      "老去專城仍好客，時擁歌吹登臨。", 
      "坐揖龍江，舉杯相屬，桂子落波心。", 
      "一聲猿嘯，醉來虛籟千林。"
    ], 
    "rhythmic": "念奴嬌"
  }, 
  {
    "author": "張元幹", 
    "paragraphs": [
      "秋風萬里，湛銀潢清影，冰輪寒色。", 
      "八月靈槎乘興去，織女機邊爲客。", 
      "山擁雞林，江澄鴨綠，四顧滄溟窄。", 
      "醉來橫吹，數聲悲憤誰測。", 
      "飄蕩貝闕珠宮，羣龍驚睡起，馮夷波激。", 
      "雲氣蒼茫吟嘯處，龜吼鯨奔天黑。", 
      "回首當時，蓬萊方丈，好個歸消息。", 
      "而今圖畫，謾教千古傳得。"
    ], 
    "rhythmic": "念奴嬌"
  }, 
  {
    "author": "張元幹", 
    "paragraphs": [
      "寒綃素壁，露華濃、羣玉峯巒如洗。", 
      "明鏡池開秋水淨，冷浸一天空翠。", 
      "荷芰波生，菰蒲風動，驚起魚龍戲。", 
      "山河影裏，十分光照人世。", 
      "誰似老子癡頑，胡牀敧坐，自引壺觴醉。", 
      "醉裏悲歌歌未徹，屋角烏飛星墜。", 
      "對影三人，停杯一問，誰解騎鯨意。", 
      "玉京何處，翠樓空鎖十二。"
    ], 
    "rhythmic": "念奴嬌"
  }, 
  {
    "author": "張元幹", 
    "paragraphs": [
      "垂虹望極，掃太虛纖翳，明河翻雪。", 
      "一碧天光波萬頃，涌出廣寒宮闕。", 
      "好事浮家，不辭百里，俱載如花頰。", 
      "琴高雙鯉，鼎來同醉孤絕。", 
      "浩蕩今夕風煙，人間天上，別似尋常月。", 
      "陶冶三高千古恨，賞我中秋清節。", 
      "八十仙翁，雅宜圖畫，寫取橫江楫。", 
      "平生奇觀，夢迴猶竦毛髮。"
    ], 
    "rhythmic": "念奴嬌"
  }, 
  {
    "author": "張元幹", 
    "paragraphs": [
      "寒水依痕，春意漸回，沙際煙闊。", 
      "溪梅晴照生香，冷芯數枝爭發。", 
      "天涯舊恨，試看幾許消魂，長亭門外山重疊。", 
      "不盡眼中青，是愁來時節。", 
      "情切。", 
      "畫樓深閉，想見東風，暗銷肌雪。", 
      "辜負枕前雲雨，尊前花月。", 
      "心期切處，更有多少淒涼，殷勤留與歸時說。", 
      "到得卻相逢，恰經年離別。"
    ], 
    "rhythmic": "石州慢", 
    "tags": [
      "宋詞三百首"
    ]
  }, 
  {
    "author": "張元幹", 
    "paragraphs": [
      "雨急雲飛，驚散暮鴉，微弄涼月。", 
      "誰家疏柳低迷，幾點流螢明滅。", 
      "夜帆風使，滿湖煙水蒼茫，菰蒲零亂秋聲咽。", 
      "夢斷酒醒時，倚危檣清絕。", 
      "心折。", 
      "長庚光怒，羣盜縱橫，逆胡猖獗。", 
      "欲挽天河，一洗中原膏血。", 
      "兩宮何處，塞垣只隔長江，唾壺空擊悲歌缺。", 
      "萬里想龍沙，泣孤臣吳越。"
    ], 
    "rhythmic": "石州慢", 
    "tags": [
      "長江"
    ]
  }, 
  {
    "author": "張元幹", 
    "paragraphs": [
      "月仄金盆，江縈羅帶，涼飆天際。", 
      "摩詰丹青，營丘平遠，一望窮千里。", 
      "白鷗盟在，黃粱夢破，投老此心如水。", 
      "耿無眠、披衣顧影，乍聞繞階絡緯。", 
      "百年倦客，三生習氣，今古到頭誰是。", 
      "夜色蒼茫，浮雲滅沒，舉世方熟寐。", 
      "誰人著眼，放神八極，逸想寄塵寰外。", 
      "獨憑欄、雞鳴日上，海山霧起。"
    ], 
    "rhythmic": "永遇樂"
  }, 
  {
    "author": "張元幹", 
    "paragraphs": [
      "飛觀橫空，衆山繞甸，江面相照。", 
      "曲檻披風，虛檐掛月，據盡登臨要。", 
      "有時巾屨，訪公良夜，坐我半天林杪。", 
      "攬浮丘、飄飄衣袂，相與似遊蓬島。", 
      "主人勝度，文章英妙，合住北扉西沼。", 
      "何事十年，風灑露沐，不厭江山好。", 
      "曲屏端有，吹簫人在，同倚暮雲清曉。", 
      "乘除了、人間寵辱，付之一笑。"
    ], 
    "rhythmic": "永遇樂"
  }, 
  {
    "author": "張元幹", 
    "paragraphs": [
      "倚凌空飛觀，展營丘臥軸恍移時。", 
      "漸微雲點綴，參橫鬥轉，野闊天垂。", 
      "草樹縈迴島嶼，杳靄數峯低。", 
      "共此一尊月，顧影爲誰。", 
      "俯仰乾坤今古，正嫩涼生處，濃露初扉。", 
      "據胡牀殘夜，唯我與公知。", 
      "念老去、風流未減，見向來、人物幾興衰。", 
      "身長健，何妨遊戲，莫問棲遲。"
    ], 
    "rhythmic": "八聲甘州"
  }, 
  {
    "author": "張元幹", 
    "paragraphs": [
      "記當年共飲，醉畫船、搖碧罥花釵。", 
      "問蒼顏華髮，煙蓑雨笠，何事重來。", 
      "看盡人情物態，冷眼只堪咍。", 
      "賴有西湖在，洗我塵埃。", 
      "夜久波光山色，間澹妝濃抹，冰鑑雲開。", 
      "更潮頭千丈，江海兩崔嵬。", 
      "曉涼生、荷香撲面，灑天邊、風露逼襟懷。", 
      "誰同賞，通宵無寐，斜月低迴。"
    ], 
    "rhythmic": "八聲甘州", 
    "tags": [
      "西湖"
    ]
  }, 
  {
    "author": "張元幹", 
    "paragraphs": [
      "落景下青嶂，高浪卷滄洲。", 
      "平生頗慣，江海掀舞木蘭舟。", 
      "百二山河空壯。", 
      "底事中原塵漲。", 
      "喪亂幾時休。", 
      "澤畔行吟處，天地一沙鷗。", 
      "想元龍，猶高臥，百尺樓。", 
      "林風酹酒，堪笑淡話覓封侯。", 
      "老去英雄不見。", 
      "惟與漁樵爲伴。", 
      "回首得無憂。", 
      "莫道三伏熱，便是五湖秋。"
    ], 
    "rhythmic": "水調歌頭"
  }, 
  {
    "author": "張元幹", 
    "paragraphs": [
      "閏餘有何好，一歲兩中秋。", 
      "滕王高閣曾醉，月涌大江流。", 
      "今夜釣龍臺上，還似當時逢閏，佳句記英遊。", 
      "看山兼看月，登閣復登樓。", 
      "別離久，今古恨，大刀頭。", 
      "老來長是清夢，宛在舊神州。", 
      "遐想薌林風味，甕裏自傾春色，不用貰貂裘。", 
      "笑我成何事，搔首謾私憂。"
    ], 
    "rhythmic": "水調歌頭"
  }, 
  {
    "author": "張元幹", 
    "paragraphs": [
      "縹緲九仙閣，壯觀在人間。", 
      "涼飆乍起，四圍晴黛入闌干。", 
      "已過中秋時候。", 
      "便是菊花重九。", 
      "爲壽一尊歡。", 
      "今古登高意，玉帳正清閒。", 
      "引三巴，連五嶺，控百蠻。", 
      "元戎小隊，舊遊曾記並龍山。", 
      "閩嶠尤寬南顧。", 
      "聞道天邊玉露。", 
      "持橐詔新頒。", 
      "且擁笙歌醉，廊廟更徐還。"
    ], 
    "rhythmic": "水調歌頭"
  }, 
  {
    "author": "張元幹", 
    "paragraphs": [
      "平日幾經過，重到更留連。", 
      "黃塵烏帽，覺來眼界忽醒然。", 
      "坐見如雲秋稼，莫問雞蟲得失，鴻鵠下翩翩。", 
      "四海九洲大，何地著飛仙。", 
      "吸湖光，吞蟾影，倚天圓。", 
      "胸中萬頃空曠，清夜炯無眠。", 
      "要識世間閒處，自有尊前深趣，且唱釣魚船。", 
      "調鼎他年事，妙手看烹鮮。"
    ], 
    "rhythmic": "水調歌頭"
  }, 
  {
    "author": "張元幹", 
    "paragraphs": [
      "雨斷翻驚浪，山瞑擁歸雲。", 
      "麥秋天氣，聊泛徵棹泊江村。", 
      "不羨腰間金印，卻愛吾廬高枕，無事閉柴門。", 
      "搔首煙波上，老去任乾坤。", 
      "白綸巾，玉麈尾，一杯春。", 
      "性靈陶冶，我輩猶要箇中人。", 
      "莫變姓名吳市，且向漁樵爭席，與世共浮沈。", 
      "目送飛鴻去，何用畫麒麟。"
    ], 
    "rhythmic": "水調歌頭"
  }, 
  {
    "author": "張元幹", 
    "paragraphs": [
      "露下菱歌遠，螢傍藕花流。", 
      "臨溪堂上，望中依舊柳邊洲。", 
      "晚暑冰肌沾汗，新浴香綿撲粉，湘簟月華浮。", 
      "長記開朱戶，不寐待歸舟。", 
      "恍重來，思往事，攪離愁。", 
      "天涯何處，未應容易此身休。", 
      "莫問吳霜點鬢，細與蠻箋封恨，相見轉綢繆。", 
      "雲雨陽臺夢，河漢鵲橋秋。"
    ], 
    "rhythmic": "水調歌頭"
  }, 
  {
    "author": "張元幹", 
    "paragraphs": [
      "萬里冰輪滿，千丈玉盤浮。", 
      "廣寒宮殿，西望湖海冷光流。", 
      "掃盡長空纖翳，散亂疏林清影，風露迫人愁。", 
      "徐步行歌去，危坐莫眠休。", 
      "問孤蓬，緣底事，苦淹留。", 
      "倦遊回首，向來雲臥兩星周。", 
      "此夜此生長好，明月明年何處，歸興在南州。", 
      "老境一傖父，異縣四中秋。"
    ], 
    "rhythmic": "水調歌頭"
  }, 
  {
    "author": "張元幹", 
    "paragraphs": [
      "袖手看飛雪，高臥過殘冬。", 
      "飄然底事春到，先我逐孤鴻。", 
      "挾取筆端風雨，快寫胸中丘壑，不肯下樊籠。", 
      "大笑了今古，乘興便西東。", 
      "一尊酒，知何處，又相逢。", 
      "奴星結柳，與君同送五家窮。", 
      "好是橘封千戶，正恐樓高百尺，湖海有元龍。", 
      "目光在牛背，馬耳射東風。"
    ], 
    "rhythmic": "水調歌頭"
  }, 
  {
    "author": "張元幹", 
    "paragraphs": [
      "放浪形骸外，憔悴山澤癯。", 
      "倒冠落佩，此心不待白髭鬚。", 
      "聊復脫身鵷鷺，未暇先尋水竹，矯首漢庭疏。", 
      "長夏啖丹荔，兩紀傲閒居。", 
      "忽風飄，連雨打，向西湖。", 
      "藕花深處，尚能同載麴生無。", 
      "聽子談天舌本，澆我書空胸次，醉臥踏冰壺。", 
      "畢竟凌煙像，何似輞川圖。"
    ], 
    "rhythmic": "水調歌頭", 
    "tags": [
      "西湖"
    ]
  }, 
  {
    "author": "張元幹", 
    "paragraphs": [
      "柱策松江上，舉酒酹三高。", 
      "此生飄蕩，往來身世兩徒勞。", 
      "長羨五湖煙艇，好是秋風鱸膾，笠澤久蓬蒿。", 
      "想像英靈在，千古傲雲濤。", 
      "俯滄浪，舌空曠，恍神交。", 
      "解衣盤礴，政須一笑屬吾曹。", 
      "洗盡人間塵土，掃去胸中冰炭，痛飲讀離騷。", 
      "縱有垂天翼，何用釣連鰲。"
    ], 
    "rhythmic": "水調歌頭"
  }, 
  {
    "author": "張元幹", 
    "paragraphs": [
      "今夕定何夕，秋垂滿東甌。", 
      "悲涼懷抱，何事還倍去年愁。", 
      "萬里碧空如洗，寒浸十分明月，簾卷玉波流。", 
      "非是經年別，一歲兩中秋。", 
      "坐中庭，風露下，冷颼颼。", 
      "素娥無語相對，尊酒且遲留。", 
      "琴罷不堪幽怨，遙想三山影外，人倚夜深樓。", 
      "矯首望霄漢，雲海路悠悠。"
    ], 
    "rhythmic": "水調歌頭"
  }, 
  {
    "author": "張元幹", 
    "paragraphs": [
      "最樂賢王子，今歲好中秋。", 
      "夜深珠履，舉杯相屬盡名流。", 
      "宿雨乍開銀漢，洗出玉蟾秋色，人在廣寒遊。", 
      "浩蕩山河影，偏照岳陽樓。", 
      "露華濃，君恩重，判扶頭。", 
      "霓旌星節，已隨絲管下皇州。", 
      "滿座燭光花禮，笑罥烏巾同醉，誰問負薪裘。", 
      "月轉檐牙曉，高枕更無憂。"
    ], 
    "rhythmic": "水調歌頭", 
    "tags": [
      "岳陽樓"
    ]
  }, 
  {
    "author": "張元幹", 
    "paragraphs": [
      "舉手釣鰲客，削跡種瓜侯。", 
      "重來吳會三伏，行見五湖秋。", 
      "耳畔風波搖盪，身外功名飄忽，何路射旄頭。", 
      "孤負男兒志，悵望故園愁。", 
      "夢中原，揮老淚，遍南州。", 
      "元龍湖海豪氣，百尺臥高樓。", 
      "短髮霜黏兩鬢，清夜盆傾一雨，喜聽瓦鳴溝。", 
      "猶有壯心在，付與百川流。"
    ], 
    "rhythmic": "水調歌頭"
  }, 
  {
    "author": "張元幹", 
    "paragraphs": [
      "戎虜亂中夏，星曆一週天。", 
      "干戈未定，悲吒河洛尚腥羶。", 
      "萬里兩宮無路。", 
      "政仰君王神武。", 
      "願數中興年。", 
      "吾道尊洙泗，何暇議伊川。", 
      "呂公子，三世相，在凌煙。", 
      "詩名獨步，焉用兒輩更毛箋。", 
      "好去承明讜論。", 
      "照映金狨帶穩。", 
      "恩與荔枝偏。", 
      "回首東山路，池閣醉雙蓮。"
    ], 
    "rhythmic": "水調歌頭"
  }, 
  {
    "author": "張元幹", 
    "paragraphs": [
      "飛觀插雕粱。", 
      "憑虛起、縹緲五雲鄉。", 
      "對山滴翠嵐，兩眉濃黛，水分雙派，滿眼波光。", 
      "曲欄幹外，汀煙輕冉冉，莎草細茫茫。", 
      "無數釣舟，最宜煙雨，有如圖畫，渾似瀟湘。", 
      "使君行樂處，秦箏弄哀怨，雲鬢分行。", 
      "心醉一缸春色，滿座疑香。", 
      "有天涯倦客，尊前回首，聽徹伊川，惱損柔腸。", 
      "不似碧潭雙劍，猶解相將。"
    ], 
    "rhythmic": "風流子"
  }, 
  {
    "author": "張元幹", 
    "paragraphs": [
      "芳洲生蘋芷。", 
      "宿雨收晴浮暖翠。", 
      "煙光如洗，幾片花飛點淚。", 
      "清鏡空餘白髮添，新恨誰傳紅綾寄。", 
      "溪漲岸痕，浪吞沙尾。", 
      "老去情懷易醉。", 
      "十二欄干慵遍倚。", 
      "雙鳧人慣風流，功名萬里。", 
      "夢想濃妝碧雲邊，目斷歸帆夕陽裏。", 
      "何時送客，更臨春水。"
    ], 
    "rhythmic": "魚遊春水"
  }, 
  {
    "author": "張元幹", 
    "paragraphs": [
      "山莊圖畫，錦囊吟詠，胸中丘壑。", 
      "年少日、如虹豪氣，吐鳳詞華渾忘卻。", 
      "便袖手、向巖前溪畔，種滿煙梢霧籜。", 
      "想別墅平泉，當時草木，風流如昨。", 
      "瘦藤閒倚看鋤藥。", 
      "雙芒鞋、雨後常著。", 
      "目送處、飛鴻滅沒，誰問蓬蒿爭燕雀。", 
      "乍霽月、望鬆雲南渡，短艇敧沙夜泊。", 
      "正萬里清冥，千林虛籟，從渠繒繳。", 
      "攜幼尚有筠丁，誰會得、人生行樂。", 
      "岸幘綸巾歸去，深戶相迷翠幕。", 
      "恐未免、上凌煙閣。", 
      "好在秋天鶚。", 
      "念小山叢桂，今宵狂客，不勝杯勺。"
    ], 
    "rhythmic": "寶鼎現"
  }, 
  {
    "author": "張元幹", 
    "paragraphs": [
      "枕霞紅，釵燕墜。", 
      "花露殢雲髻。", 
      "粉淡香殘，猶帶宿酲睡。", 
      "畫檐紅日三竿，慵窺鸞鑑，長是倚、春風無力。", 
      "又經歲。", 
      "玉腕條脫輕鬆，羞郎見憔悴。", 
      "何事秋來，容易又分袂。", 
      "可堪疏雨梧桐，空階絡緯，揹人處、偷彈珠淚。"
    ], 
    "rhythmic": "祝英臺近"
  }, 
  {
    "author": "張元幹", 
    "paragraphs": [
      "花陰如坐木蘭船。", 
      "風露正娟娟。", 
      "翠蓋匝庭芳影，青蛟平地飛涎。", 
      "春撩狂興，香迷痛飲，中聖中賢。", 
      "攜取一枝同夢，從他五夜如年。"
    ], 
    "rhythmic": "朝中措"
  }, 
  {
    "author": "張元幹", 
    "paragraphs": [
      "窗暗窗明昏又曉。", 
      "百歲光陰，老去難重少。", 
      "四十歸來猶賴早。", 
      "浮名浮利都經了。", 
      "時把青銅閒自照。", 
      "華髮蒼顏，一任傍人笑。", 
      "不會參禪並學道。", 
      "但知心下無煩惱。"
    ], 
    "rhythmic": "蝶戀花"
  }, 
  {
    "author": "張元幹", 
    "paragraphs": [
      "燕去鶯來春又到。", 
      "花落花開，幾度池塘草。", 
      "歌舞筵中人易老。", 
      "閉門打坐安閒好。", 
      "敗意常多如意少。", 
      "著甚來由，入鬧尋煩惱。", 
      "千古是非渾忘了。", 
      "有時獨自掀髯笑。"
    ], 
    "rhythmic": "蝶戀花"
  }, 
  {
    "author": "張元幹", 
    "paragraphs": [
      "神水華池，汞鉛凝結，虎龍往來。", 
      "問子前午後，陽銷陰長，自然爐鼎，何用安排。", 
      "靈寶玄門，煙蘿真境，三日庚生兌戶開。", 
      "泥丸透，盡周天火候，平步仙階。", 
      "蓬萊。", 
      "直上瑤臺。", 
      "看海變桑田飛暮埃。", 
      "念塵勞良苦，流光易度，明珠難得，白骨成堆。", 
      "位極人臣，功高今古，總蹈危機吞禍胎。", 
      "爭知我，辦青鞋布襪，雁蕩天台。"
    ], 
    "rhythmic": "沁園春"
  }, 
  {
    "author": "張元幹", 
    "paragraphs": [
      "敧枕深軒，散帙虛堂，畏景屢移。", 
      "漸披襟臨水，搘牀就月，蓮香拂面，竹色侵衣。", 
      "壓玉爲醪，折荷當盞，臥看銀潢星四垂。", 
      "人歸後，任肌蟬自嘯，宿鳥相依。", 
      "癡兒。", 
      "莫道危機。", 
      "悟三十九年都盡非。", 
      "任紆朱拖紫，圍金佩玉，青錢流地，白璧如坻。", 
      "富貴浮雲，身名零露，事事無心歸便歸。", 
      "秋風動，正吳鬆月冷，蓴長鱸肥。"
    ], 
    "rhythmic": "沁園春"
  }, 
  {
    "author": "張元幹", 
    "paragraphs": [
      "玉立清標消晚暑，胸中一段冰壺。", 
      "畫船歸去醉歌珠。", 
      "微雲收未盡，殘月炯如初。", 
      "鴛鷺行間催闊步，秋來乘興鳧趨。", 
      "煩君爲我問西湖。", 
      "不知疏影畔，許我結茅無。"
    ], 
    "rhythmic": "臨江仙", 
    "tags": [
      "西湖"
    ]
  }, 
  {
    "author": "張元幹", 
    "paragraphs": [
      "鶯喚屏山驚睡起，嬌多須要郎扶。", 
      "荼䕷斗帳罷薰爐。", 
      "翠穿珠落索，香泛玉流蘇。", 
      "長記枕痕銷醉色，日高猶倦妝梳。", 
      "一枝春瘦想如初。", 
      "夢迷芳草路，望斷素鱗書。"
    ], 
    "rhythmic": "臨江仙"
  }, 
  {
    "author": "張元幹", 
    "paragraphs": [
      "十日籬邊猶袖手，天教冷地藏香。", 
      "王孫風味最難忘。", 
      "逃禪留坐客，度曲出宮妝。", 
      "判卻爲花今夜醉，大家且泛鵝黃。", 
      "人心休更問炎涼。", 
      "從渠簪發短，還我引杯長。"
    ], 
    "rhythmic": "臨江仙"
  }, 
  {
    "author": "張元幹", 
    "paragraphs": [
      "露坐榕陰須痛飲，從渠疊鼓頻催。", 
      "暮山新月兩徘徊。", 
      "離愁秋水遠，醉眼曉帆開。", 
      "泛宅浮家遊戲去，流行坎止忘懷。", 
      "江邊鷗鷺莫相猜。", 
      "上林消息好，鴻雁已歸來。"
    ], 
    "rhythmic": "臨江仙"
  }, 
  {
    "author": "張元幹", 
    "paragraphs": [
      "浮家泛宅。", 
      "舊遊記霅溪蹤跡。", 
      "此生已是天涯隔。", 
      "投老誰知，還作三吳客。", 
      "故人怪我疏髯黑。", 
      "醉來猶似丁年日。", 
      "光陰未肯成虛擲。", 
      "蜀魄聲中，著處有春色。"
    ], 
    "rhythmic": "醉落魄・一斛珠"
  }, 
  {
    "author": "張元幹", 
    "paragraphs": [
      "綠枝紅萼。", 
      "江南芳信年年約。", 
      "竹輿路轉溪橋角。", 
      "晴日烘香，的皪疏籬落。", 
      "玉臺粉面鉛華薄。", 
      "畫堂長記深羅幕。", 
      "惜花老去情猶著。", 
      "客裏驚春，生怕東風惡。"
    ], 
    "rhythmic": "醉落魄・一斛珠"
  }, 
  {
    "author": "張元幹", 
    "paragraphs": [
      "一枝冰萼。", 
      "鬢雲低度橫波約。", 
      "醉扶曾罥烏巾角。", 
      "長是春來，腸斷寶釵落。", 
      "羅衣乍怯香風薄。", 
      "夜深花困遮垂幕。", 
      "不堪往事尋思著。", 
      "休問尊前，客惡主人惡。"
    ], 
    "rhythmic": "醉落魄・一斛珠"
  }, 
  {
    "author": "張元幹", 
    "paragraphs": [
      "雲鴻影落。", 
      "風吹小艇敧沙泊。", 
      "津亭古木濃陰合。", 
      "一枕灘聲，客睡何曾著。", 
      "天涯萬里情懷惡。", 
      "年華垂暮猶離索。", 
      "佳人想見猜疑錯。", 
      "莫數歸期，已負當時約。"
    ], 
    "rhythmic": "醉落魄・一斛珠"
  }, 
  {
    "author": "張元幹", 
    "paragraphs": [
      "涼月今宵滿，晴空萬里寬。", 
      "素娥應念老夫閒。", 
      "特地中秋著意、照人間。", 
      "香霧雲鬟溼，清輝玉臂寒。", 
      "休教凝佇向更闌。", 
      "飄下桂華聞早、大家看。"
    ], 
    "rhythmic": "南歌子"
  }, 
  {
    "author": "張元幹", 
    "paragraphs": [
      "遠樹留殘雪，寒江照晚晴。", 
      "分明江上數峯青。", 
      "倚檻舊愁新恨、一時生。", 
      "春意來無際，歸舟去有程。", 
      "道人元自沒心情。", 
      "楚夢只因沈醉、等閒成。"
    ], 
    "rhythmic": "南歌子"
  }, 
  {
    "author": "張元幹", 
    "paragraphs": [
      "玉露團寒菊，秋風入敗荷。", 
      "繚牆南畔曲池渦。", 
      "天迥遙岑倒影、落層波。", 
      "月轉檐牙短，更傳漏箭多。", 
      "醉來歸去意如何。", 
      "只爲地偏心遠、慣絃歌。"
    ], 
    "rhythmic": "南歌子"
  }, 
  {
    "author": "張元幹", 
    "paragraphs": [
      "桂魄分餘暈，檀香破紫心。", 
      "高鬟鬆綰鬢雲侵。", 
      "又被蘭膏香染、色沈沈。", 
      "指印纖纖粉，釵橫隱隱金。", 
      "更闌雲雨鳳帷深。", 
      "長是枕前不見、殢人尋。"
    ], 
    "rhythmic": "南歌子"
  }, 
  {
    "author": "張元幹", 
    "paragraphs": [
      "的皪數枝斜，冰雪縈餘態。", 
      "燭外尊前滿眼春，風味年年在。", 
      "老去惜花深，醉裏愁多㬠。", 
      "冷蕊孤芳底處愁，少個人人戴。"
    ], 
    "rhythmic": "卜算子"
  }, 
  {
    "author": "張元幹", 
    "paragraphs": [
      "涼氣入熏籠，暗影敧花砌。", 
      "紫玉誰人三弄寒，細吹斷、江梅意。", 
      "花底溼春衣，隔坐風輕遞。", 
      "卻笑笙簫緱嶺人，明日偷垂淚。"
    ], 
    "rhythmic": "卜算子"
  }, 
  {
    "author": "張元幹", 
    "paragraphs": [
      "風露溼行雲，沙水迷歸艇。", 
      "臥看明河月滿空，鬥掛蒼山頂。", 
      "萬古只青天，多事悲人境。", 
      "起舞聞雞酒未醒，潮落秋江冷。"
    ], 
    "rhythmic": "卜算子"
  }, 
  {
    "author": "張元幹", 
    "paragraphs": [
      "芳信着寒梢，影入花光畫。", 
      "玉立風前萬里春，雪豔江天夜。", 
      "誰折暗香來，故把新篘瀉。", 
      "記得偎人並照時，鬢亂斜枝惹。"
    ], 
    "rhythmic": "卜算子"
  }, 
  {
    "author": "張元幹", 
    "paragraphs": [
      "曲室明窗燭吐光。", 
      "瓦爐灰暖炷瓢香。", 
      "夜闌茗碗間飛觴。", 
      "坐穩蒲團憑棐幾，薰餘紙帳掩梨牀。", 
      "箇中風味更難忘。"
    ], 
    "rhythmic": "浣溪沙"
  }, 
  {
    "author": "張元幹", 
    "paragraphs": [
      "一枕秋風兩處涼。", 
      "雨聲初歇漏聲長。", 
      "池塘零落藕花香。", 
      "歸夢等閒歸燕去，斷腸分付斷雲行。", 
      "畫屏今夜更思量。"
    ], 
    "rhythmic": "浣溪沙"
  }, 
  {
    "author": "張元幹", 
    "paragraphs": [
      "翡翠釵頭綴玉蟲。", 
      "秋蟾飄下廣寒宮。", 
      "數枝金粟露華濃。", 
      "花底清歌生皓齒，燭邊疏影映酥胸。", 
      "惱人風味冷香中。"
    ], 
    "rhythmic": "浣溪沙"
  }, 
  {
    "author": "張元幹", 
    "paragraphs": [
      "燕掠風檣款款飛。", 
      "豔桃穠李鬧長堤。", 
      "騎鯨人去曉鶯啼。", 
      "可意湖山留我住，斷腸煙水送君歸。", 
      "三春不是別離時。"
    ], 
    "rhythmic": "浣溪沙"
  }, 
  {
    "author": "張元幹", 
    "paragraphs": [
      "雲氣吞江卷夕陽。", 
      "白頭波上電飛忙。", 
      "奔雷驚雨濺胡牀。", 
      "玉節故人同壯觀，錦囊公子更平章。", 
      "榕陰歸夢十分涼。"
    ], 
    "rhythmic": "浣溪沙"
  }, 
  {
    "author": "張元幹", 
    "paragraphs": [
      "山繞平湖波撼城。", 
      "湖光倒影浸山青。", 
      "水晶樓下欲三更。", 
      "霧柳暗時雲度月，露荷翻處水流螢。", 
      "蕭蕭散發到天明。"
    ], 
    "rhythmic": "浣溪沙"
  }, 
  {
    "author": "張元幹", 
    "paragraphs": [
      "目送歸州鐵甕城。", 
      "隔江想見蜀山青。", 
      "風前團扇僕頻更。", 
      "夢裏有時身化鶴，人間無數草爲螢。", 
      "此時山月下樓明。"
    ], 
    "rhythmic": "浣溪沙"
  }, 
  {
    "author": "張元幹", 
    "paragraphs": [
      "月轉花枝清影疏。", 
      "露華濃處滴真珠。", 
      "天香遺恨罥花須。", 
      "沐出烏雲多態度，暈成娥綠費功夫。", 
      "歸時分付與妝梳。"
    ], 
    "rhythmic": "浣溪沙"
  }, 
  {
    "author": "張元幹", 
    "paragraphs": [
      "花氣天然百和芬。", 
      "仙風吹過海中春。", 
      "龍涎瀋水總銷魂。", 
      "清潤巧縈金縷細，氤氳偏傍玉脂溫。", 
      "別來長是惜餘薰。"
    ], 
    "rhythmic": "浣溪沙"
  }, 
  {
    "author": "張元幹", 
    "paragraphs": [
      "萼綠華家萼綠春。", 
      "山瓶何處下青雲。", 
      "濃香氣味已醺人。", 
      "竹葉傳杯驚老眼，鬆醪題賦倒綸巾。", 
      "須防銀字暖朱脣。"
    ], 
    "rhythmic": "浣溪沙"
  }, 
  {
    "author": "張元幹", 
    "paragraphs": [
      "花氣蒸濃古鼎煙。", 
      "水沈春透露華鮮。", 
      "心清無暇數龍涎。", 
      "乞與病夫僧帳座，不妨公子醉茵眠。", 
      "普薰三界掃腥羶。"
    ], 
    "rhythmic": "浣溪沙"
  }, 
  {
    "author": "張元幹", 
    "paragraphs": [
      "花氣薰人百和香。", 
      "少陵佳句是仙方。", 
      "空教蜂蝶爲花忙。", 
      "和露摘來輕換骨，傍懷聞處惱迴腸。", 
      "去年時候入思量。"
    ], 
    "rhythmic": "浣溪沙"
  }, 
  {
    "author": "張元幹", 
    "paragraphs": [
      "殘臘晴寒出衆芳。", 
      "風流勾引破春光。", 
      "年年長爲此花忙。", 
      "夜久莫教銀燭灺，酒邊何似玉臺妝。", 
      "冰肌溫處覓餘香。"
    ], 
    "rhythmic": "浣溪沙"
  }, 
  {
    "author": "張元幹", 
    "paragraphs": [
      "棐幾明窗樂未央。", 
      "薰爐茗碗是家常。", 
      "客來長揖對胡牀。", 
      "蟹眼湯深輕泛乳，龍涎灰暖細烘香。", 
      "爲君行草寫秋陽。"
    ], 
    "rhythmic": "浣溪沙"
  }, 
  {
    "author": "張元幹", 
    "paragraphs": [
      "榕葉桄榔驛枕溪。", 
      "海風吹斷瘴雲低。", 
      "薄寒初覺到征衣。", 
      "歲晚可堪歸夢遠，愁深偏恨得書稀。", 
      "荒庭日腳又垂西。"
    ], 
    "rhythmic": "浣溪沙"
  }, 
  {
    "author": "張元幹", 
    "paragraphs": [
      "清山浮碧。", 
      "細風絲雨，新愁如織。", 
      "慵試春衫，不禁宿酒，天涯寒食。", 
      "歸期莫數芳辰，誤幾度、迴廊夜色。", 
      "入戶飛花，隔簾雙燕，有誰知得。"
    ], 
    "rhythmic": "柳梢青"
  }, 
  {
    "author": "張元幹", 
    "paragraphs": [
      "小樓南陌。", 
      "翠軿金勒，誰家春色。", 
      "冷雨吹花，禁菸怯柳，傷心行客。", 
      "少年百萬呼盧，擁越女、吳姬共擲。", 
      "被底香濃，尊前燭滅，如今消得。"
    ], 
    "rhythmic": "柳梢青"
  }, 
  {
    "author": "張元幹", 
    "paragraphs": [
      "紫樞澤笏趨龍尾。", 
      "平入鈞衡位。", 
      "春殿聽宣麻，爭喜登庸，何似今番喜。", 
      "崑臺宜有神仙裔。", 
      "奕世貂蟬貴。", 
      "玉砌長蘭芽，好擁笙歌，長向花前醉。"
    ], 
    "rhythmic": "醉花陰"
  }, 
  {
    "author": "張元幹", 
    "paragraphs": [
      "翠箔陰陰籠畫閣。", 
      "昨夜東風惡。", 
      "芳徑滿香泥，南陌東郊，惆悵妨行樂。", 
      "傷春比似年時惡。", 
      "潘鬢新來薄。", 
      "何處不禁愁，雨滴花腮，和淚胭脂落。"
    ], 
    "rhythmic": "醉花陰"
  }, 
  {
    "author": "張元幹", 
    "paragraphs": [
      "香暖幃。", 
      "玉暖肌。", 
      "嬌臥嗔人來睡遲。", 
      "印殘雙黛眉。", 
      "蟲聲低。", 
      "漏聲稀。", 
      "驚枕初醒燈暗時。", 
      "夢人歸未歸。"
    ], 
    "rhythmic": "長相思令・長相思"
  }, 
  {
    "author": "張元幹", 
    "paragraphs": [
      "花下愁。", 
      "月下愁。", 
      "花落月明人在樓。", 
      "斷腸春復秋。", 
      "從他休。", 
      "任他休。", 
      "如今青鸞不自由。", 
      "看看天盡頭。"
    ], 
    "rhythmic": "長相思令・長相思"
  }, 
  {
    "author": "張元幹", 
    "paragraphs": [
      "雨洗青冥風露。", 
      "雲外雙星初度。", 
      "乞巧夜樓空，月妒迴廊私語。", 
      "凝佇。", 
      "凝佇。", 
      "不似去年情緒。"
    ], 
    "rhythmic": "如夢令"
  }, 
  {
    "author": "張元幹", 
    "paragraphs": [
      "潮退江南晚渡。", 
      "山暗水西煙雨。", 
      "天氣十分涼，斷送一年殘暑。", 
      "歸去。", 
      "歸去。", 
      "香霧曲屏深處。"
    ], 
    "rhythmic": "如夢令"
  }, 
  {
    "author": "張元幹", 
    "paragraphs": [
      "臥看西湖煙渚。", 
      "綠蓋紅妝無數。", 
      "簾捲曲欄風，拂面荷香吹雨。", 
      "歸去。", 
      "歸去。", 
      "笑損花邊鷗鷺。"
    ], 
    "rhythmic": "如夢令", 
    "tags": [
      "西湖"
    ]
  }, 
  {
    "author": "張元幹", 
    "paragraphs": [
      "疏雨洗，細風吹。", 
      "淡黃時。", 
      "不分小亭芳草綠，映檐低。", 
      "樓下十二層梯。", 
      "日長影裏鶯啼。", 
      "倚遍闌干看盡柳，憶腰肢。"
    ], 
    "rhythmic": "春光好"
  }, 
  {
    "author": "張元幹", 
    "paragraphs": [
      "吳綾窄，藕絲重。", 
      "一鉤紅。", 
      "翠被眠時常要人暖，著懷中。", 
      "六幅裙窣輕風。", 
      "見人遮盡行蹤。", 
      "正是踏青天氣好，憶弓弓。"
    ], 
    "rhythmic": "春光好"
  }, 
  {
    "author": "張元幹", 
    "paragraphs": [
      "開殘桃李春方到。", 
      "誰送東風早。", 
      "杖藜幽徑踏餘花。", 
      "卻對綠陰青子、問年華。", 
      "迢迢雲水橫清淺。", 
      "不遣愁眉展。", 
      "數竿修竹自橫斜。", 
      "猶有小窗朱戶、似儂家。"
    ], 
    "rhythmic": "虞美人"
  }, 
  {
    "author": "張元幹", 
    "paragraphs": [
      "華裾玉轡青絲鞚。", 
      "記年少、金吾從。", 
      "花底朝回珠翠擁。", 
      "曉鍾初斷，宿酲猶帶，綠鎖窗中夢。", 
      "天涯相遇鞭鸞鳳。", 
      "老去堂成更情重。", 
      "月轉檐牙雲繞棟。", 
      "涼吹香霧，酒迷歌扇，春筍傳杯送。"
    ], 
    "rhythmic": "青玉案"
  }, 
  {
    "author": "張元幹", 
    "paragraphs": [
      "王孫陌上春風鞚。", 
      "蕊珠宴、雲軿從。", 
      "歸去笙歌常醉擁。", 
      "蠟殘花炬，月侵冰簟，慣作涼堂夢。", 
      "玉人勸客釵斜鳳。", 
      "條脫擎杯腕嫌重。", 
      "燕子入簾飛畫棟。", 
      "雨餘深院，漏催清夜，更軋秦箏送。"
    ], 
    "rhythmic": "青玉案"
  }, 
  {
    "author": "張元幹", 
    "paragraphs": [
      "花王獨佔春風遠。", 
      "看百卉、芳菲遍。", 
      "五福長隨今日宴。", 
      "粉光生豔，寶香飄霧，方響流蘇顫。", 
      "壽祺堂上修篁畔。", 
      "乳燕雙雙賀新院。", 
      "玉斝明年何處勸。", 
      "旌幢滿路，貂蟬宜面，歸覲黃金殿。"
    ], 
    "rhythmic": "青玉案"
  }, 
  {
    "author": "張元幹", 
    "paragraphs": [
      "水芝香遠搖紅影。", 
      "泛瑞靄、橫山頂。", 
      "縹緲笙歌雲不定。", 
      "玉鉤斜掛，素蟾初滿，醉愜浮瓜冷。", 
      "庭蘭戲彩傳金鼎。", 
      "小袖青衫更輝映。", 
      "誰道筠溪歸計近。", 
      "秋風催去，鳳池難老，長把中書印。"
    ], 
    "rhythmic": "青玉案"
  }, 
  {
    "author": "張元幹", 
    "paragraphs": [
      "銀潢露洗冰輪皎。", 
      "謫仙下、蓬萊島。", 
      "簾卷橫山珠翠繞。", 
      "生朝香霧，玳筵絲管，長醉壺天曉。", 
      "金鑾夜鎖麻新草。", 
      "入輔明光拜元老。", 
      "看取明年人總道。", 
      "中興賢相，太平時世，分外風光好。"
    ], 
    "rhythmic": "青玉案"
  }, 
  {
    "author": "張元幹", 
    "paragraphs": [
      "月華冷沁花梢露。", 
      "芳意戀、香肌住。", 
      "心字龍涎饒濟楚。", 
      "素馨風味，碎瓊流品，別有天然處。", 
      "圍爐屈曲宜深炷。", 
      "留取春光向朱戶。", 
      "綠綺聲中誰暗許。", 
      "小窗歸去，夢迴猶記，金鼎分雲縷。"
    ], 
    "rhythmic": "青玉案"
  }, 
  {
    "author": "張元幹", 
    "paragraphs": [
      "平生百繞垂虹路。", 
      "看萬頃、翻雲去。", 
      "山澹夕暉帆影度。", 
      "菱歌風斷，襪羅塵散，總是關情處。", 
      "少年陳跡今遲暮。", 
      "走筆猶能醉時句。", 
      "花底自成心暗許。", 
      "舊家春事，覺來客恨，分付疏篷雨。"
    ], 
    "rhythmic": "青玉案"
  }, 
  {
    "author": "張元幹", 
    "paragraphs": [
      "山暗秋雲，暝鴉接翅啼榕樹。", 
      "故人何處。", 
      "一夜溪亭雨。", 
      "夢入新涼，只道消殘暑。", 
      "還知否。", 
      "燕將雛去。", 
      "又是流年度。"
    ], 
    "rhythmic": "點絳脣"
  }, 
  {
    "author": "張元幹", 
    "paragraphs": [
      "水驛凝霜，夜帆風駛潮生曉。", 
      "酒醒寒悄。", 
      "枕底波聲小。", 
      "好去歸舟，有個人風調。", 
      "君行了。", 
      "此歡應少。", 
      "索共梅花笑。"
    ], 
    "rhythmic": "點絳脣"
  }, 
  {
    "author": "張元幹", 
    "paragraphs": [
      "春曉輕雷，採蘋洲上清明雨。", 
      "亂雲遮樹。", 
      "暗澹江村路。", 
      "今夜歸舟，綠潤紅香處。", 
      "遙山暮。", 
      "畫樓何許。", 
      "喚取潮回去。"
    ], 
    "rhythmic": "點絳脣"
  }, 
  {
    "author": "張元幹", 
    "paragraphs": [
      "畫閣深圍，暖紅光裏芳林影。", 
      "暗香成陣。", 
      "上下花相映。", 
      "倒掛疏枝，月落參橫冷。", 
      "休裝景。", 
      "要人酒醒。", 
      "除是花枝並。"
    ], 
    "rhythmic": "點絳脣"
  }, 
  {
    "author": "張元幹", 
    "paragraphs": [
      "嵩洛雲煙，間生真相耆英裔。", 
      "要知鮐背。", 
      "難老中和氣。", 
      "報道玉堂，已草調元制。", 
      "華夷喜。", 
      "繡裳貂珥。", 
      "便向東山起。"
    ], 
    "rhythmic": "點絳脣"
  }, 
  {
    "author": "張元幹", 
    "paragraphs": [
      "清夜沈沈，暗蛩啼處檐花落。", 
      "乍涼簾幕。", 
      "香繞屏山角。", 
      "堪恨歸鴻，情似秋雲薄。", 
      "書難託。", 
      "盡交寂寞。", 
      "忘了前時約。"
    ], 
    "rhythmic": "點絳脣"
  }, 
  {
    "author": "張元幹", 
    "paragraphs": [
      "醉泛吳鬆，小舟誰怕東風大。", 
      "舊時經過。", 
      "曾向垂虹臥。", 
      "月淡霜天，今夜空清坐。", 
      "還知麼。", 
      "滿斟高和。", 
      "只有君知我。"
    ], 
    "rhythmic": "點絳脣"
  }, 
  {
    "author": "張元幹", 
    "paragraphs": [
      "減塑冠兒，寶釵金縷雙緌結。", 
      "怎教寧帖。", 
      "眼惱兒裏劣。", 
      "韻底人人，天與多磨折。", 
      "休分說。", 
      "放燈時節。", 
      "閒了花和月。"
    ], 
    "rhythmic": "點絳脣"
  }, 
  {
    "author": "張元幹", 
    "paragraphs": [
      "水鷁風帆，兩眉只解相思皺。", 
      "悄然難受。", 
      "教我怎唧𠺕。", 
      "待得書來，不管歸時瘦。", 
      "嬌癡後。", 
      "是事撋就。", 
      "只這難依口。"
    ], 
    "rhythmic": "點絳脣"
  }, 
  {
    "author": "張元幹", 
    "paragraphs": [
      "廣寒蟾影開雲路。", 
      "目斷愁來處。", 
      "菊花輕泛玉杯空。", 
      "醉後不知星斗、亂西東。", 
      "今宵入夢陽臺雨。", 
      "誰忍先歸去。", 
      "酒醒長是五更鐘。", 
      "休念舊遊吹帽、幾秋風。"
    ], 
    "rhythmic": "虞美人"
  }, 
  {
    "author": "張元幹", 
    "paragraphs": [
      "西郊追賞尋芳處。", 
      "聞道衝寒去。", 
      "雨肥紅綻向南枝。", 
      "歲晚纔開應是、恨春遲。", 
      "天涯樂事王孫貴。", 
      "花底還君醉。", 
      "有人風味勝疏梅。", 
      "醉裏折花歸去、更傳杯。"
    ], 
    "rhythmic": "虞美人"
  }, 
  {
    "author": "張元幹", 
    "paragraphs": [
      "菊坡九日登高路。", 
      "往事知何處。", 
      "陵遷谷變總成空。", 
      "回首十年秋思、吹臺東。", 
      "西窗一夜蕭蕭雨。", 
      "夢繞中原去。", 
      "覺來依舊畫樓鍾。", 
      "不道木犀香撼、海山風。"
    ], 
    "rhythmic": "虞美人"
  }, 
  {
    "author": "張元幹", 
    "paragraphs": [
      "釣笠披雲青障繞。", 
      "橛頭細雨春江渺。", 
      "白鳥飛來風滿棹。", 
      "收綸了。", 
      "漁童拍手樵青笑。", 
      "明月太虛同一照。", 
      "浮家泛宅忘昏曉。", 
      "醉眼冷看城市鬧。", 
      "煙波老。", 
      "誰能惹得閒煩惱。"
    ], 
    "rhythmic": "漁家傲"
  }, 
  {
    "author": "張元幹", 
    "paragraphs": [
      "樓外天寒山欲暮。", 
      "溪過雪後藏雲樹。", 
      "小艇風斜沙觜露。", 
      "流年度。", 
      "春光已向梅梢住。", 
      "短夢今宵還到否。", 
      "葦村四望知何處。", 
      "客裏從來無意緒。", 
      "催歸去。", 
      "故園正要鶯花主。"
    ], 
    "rhythmic": "漁家傲"
  }, 
  {
    "author": "張元幹", 
    "paragraphs": [
      "寒日西郊湖畔路。", 
      "天低野闊山無數。", 
      "路轉斜岡花滿樹。", 
      "絲吹雨。", 
      "南枝佔得春光住。", 
      "藉草攜壺花底去。", 
      "花飛酒面香浮處。", 
      "老手調羹當獨步。", 
      "須記取。", 
      "坐中都是芳菲侶。"
    ], 
    "rhythmic": "漁家傲"
  }, 
  {
    "author": "張元幹", 
    "paragraphs": [
      "鴛鴦渚。", 
      "春漲一江花雨。", 
      "別岸數聲初過櫓。", 
      "晚風生碧樹。", 
      "艇子相呼相語。", 
      "載取暮愁歸去。", 
      "寒食煙村芳草路。", 
      "愁來無着處。"
    ], 
    "rhythmic": "謁金門"
  }, 
  {
    "author": "張元幹", 
    "paragraphs": [
      "風露底。", 
      "石上岸巾愁起。", 
      "月到房心天似水。", 
      "亂峯清影裏。", 
      "此去登瀛須記。", 
      "今夕道山同醉。", 
      "春殿明年人共指。", 
      "玉皇香案吏。"
    ], 
    "rhythmic": "謁金門"
  }, 
  {
    "author": "張元幹", 
    "paragraphs": [
      "清光溢。", 
      "影轉畫檐涼入。", 
      "風露一天星斗溼。", 
      "無雲天更碧。", 
      "滿引送君何惜。", 
      "記取吾曹今夕。", 
      "目斷秋江君到日。", 
      "潮來風正急。"
    ], 
    "rhythmic": "謁金門"
  }, 
  {
    "author": "張元幹", 
    "paragraphs": [
      "雛鶯初轉鬥尖新。", 
      "雙蕊花嬌掌上身。", 
      "總解滿斟偏勸客，多生俱是綺羅人。", 
      "回波偷顧輕招拍，方響底敲更合𥱧。", 
      "豆蔻梢頭春欲透，情知巫峽待爲雲。"
    ], 
    "rhythmic": "瑞鷓鴣"
  }, 
  {
    "author": "張元幹", 
    "paragraphs": [
      "白衣蒼狗變浮雲。", 
      "千古功名一聚塵。", 
      "好是悲歌將進酒，不妨同賦惜餘春。", 
      "風光全似中原日，臭味要須我輩人。", 
      "雨後飛花知底數，醉來贏取自由身。"
    ], 
    "rhythmic": "瑞鷓鴣"
  }, 
  {
    "author": "張元幹", 
    "paragraphs": [
      "老去更思歸，芳草正薰南陌。", 
      "上巳又逢寒食，嘆三年爲客。", 
      "吹花小雨溼鞦韆，閒卻好春色。", 
      "天甚不憐人老，早教人歸得。"
    ], 
    "rhythmic": "好事近"
  }, 
  {
    "author": "張元幹", 
    "paragraphs": [
      "梅潤乍晴天，簾卷畫堂風月。", 
      "珠翠共迷香霧，是長年時節。", 
      "瑤池清夜宴羣仙，鸞笙未吹徹。", 
      "西母醉中微笑，看蟠桃初結。"
    ], 
    "rhythmic": "好事近"
  }, 
  {
    "author": "張元幹", 
    "paragraphs": [
      "春色到花房，芳信一枝偏好。", 
      "勾引萬紅千翠，爲化工呈巧。", 
      "花姑玉貌笑東風，今朝放春早。", 
      "看取鬢邊幡勝，永宜春難老。"
    ], 
    "rhythmic": "好事近"
  }, 
  {
    "author": "張元幹", 
    "paragraphs": [
      "斗帳炷爐薰，花露裛成薌澤。", 
      "縈透雪兒金縷，醉玉壺春色。", 
      "非煙非霧鎖窗中，王孫倦留客。", 
      "不道粉牆南畔，也有人聞得。"
    ], 
    "rhythmic": "好事近"
  }, 
  {
    "author": "張元幹", 
    "paragraphs": [
      "小院春晝。", 
      "晴窗霞透。", 
      "把雨燕脂，倚風翠袖。", 
      "芳意惱亂人多。", 
      "暖金荷。", 
      "多情不分羣葩後。", 
      "傷春瘦。", 
      "淺黛眉尖秀。", 
      "紅潮醉臉，半掩花底重門。", 
      "怨黃昏。"
    ], 
    "rhythmic": "怨王孫・憶王孫"
  }, 
  {
    "author": "張元幹", 
    "paragraphs": [
      "霽雨天迥。", 
      "平林煙暝。", 
      "燈閃沙汀，水生釣艇。", 
      "樓外柳暗誰家。", 
      "亂昏鴉。", 
      "相思怪得今番甚。", 
      "寒食近。", 
      "小砑魚箋信。", 
      "屏山交掩，微醉獨倚欄干。", 
      "恨春寒。"
    ], 
    "rhythmic": "怨王孫・憶王孫"
  }, 
  {
    "author": "張元幹", 
    "paragraphs": [
      "文倚馬，筆如椽。", 
      "桂殿早登仙。", 
      "舊遊冊府記當年。", 
      "袞繡合貂蟬。", 
      "慶天申，瞻玉座，鵷鷺正陪班。", 
      "看君穩步過花磚。", 
      "歸院引金蓮。"
    ], 
    "rhythmic": "喜遷鶯令・喜遷鶯"
  }, 
  {
    "author": "張元幹", 
    "paragraphs": [
      "雲葉亂，月華光。", 
      "羅幕卷新涼。", 
      "玉醅初泛嫩鵝黃。", 
      "花露滴秋香。", 
      "地行仙，天上相。", 
      "風度世間人樣。", 
      "懸知洗盞徑開嘗。", 
      "誰醉伴禪牀。"
    ], 
    "rhythmic": "喜遷鶯令・喜遷鶯"
  }, 
  {
    "author": "張元幹", 
    "paragraphs": [
      "雁塔題名，寶津朌宴，盛事簪紳常說。", 
      "文物昭融，聖代蒐羅，千里爭趨丹闕。", 
      "元侯勸駕，鄉老獻書，發軔龜前列。", 
      "山川秀，圜冠衆多，無如閩越豪傑。", 
      "姓標紅紙，帖報泥金，喜信歸來俱捷。", 
      "驕馬蘆鞭醉垂，藍綬吹雪。", 
      "芳月素娥情厚，桂華一任郎君折。", 
      "須滿引，南臺又是，合沙時節。"
    ], 
    "rhythmic": "喜遷鶯慢・喜遷鶯"
  }, 
  {
    "author": "張元幹", 
    "paragraphs": [
      "不怕微霜點玉肌。", 
      "恨無流水照冰姿。", 
      "與君著意從頭看，初見東南第一枝。", 
      "人散後，雪晴時。", 
      "隴頭春色寄來遲。", 
      "使君本是花前客，莫怪殷勤爲賦詩。"
    ], 
    "rhythmic": "鷓鴣天"
  }, 
  {
    "author": "張元幹", 
    "paragraphs": [
      "桃花萼。", 
      "雨肥紅綻東風惡。", 
      "東風惡。", 
      "長亭無寐，短書難託。", 
      "征衫辜負深閨約。", 
      "禁菸時候春羅薄。", 
      "春羅薄。", 
      "多應消瘦，可忺梳掠。"
    ], 
    "rhythmic": "憶秦娥"
  }, 
  {
    "author": "張元幹", 
    "paragraphs": [
      "花迷珠翠。", 
      "香飄羅綺。", 
      "簾旌外、月華如水。", 
      "暖紅影裏，誰會王孫意。", 
      "最樂昇平景緻。", 
      "長記宮中五夜，春風鼓吹。", 
      "遊仙夢、輕寒半醉。", 
      "鳳幃未暖，歸去薰濃被。", 
      "更問陰晴天氣。"
    ], 
    "rhythmic": "明月逐人來"
  }, 
  {
    "author": "張元幹", 
    "paragraphs": [
      "誰向晴窗伴素馨。", 
      "蘭芽初秀髮，紫檀心。", 
      "國香幽豔最情深。", 
      "歌白雪，祗少一張琴。", 
      "新月冷光侵。", 
      "醉時花近眼，莫頻斟。", 
      "薛濤箋上楚妃吟。", 
      "空凝睇，歸去夢中尋。"
    ], 
    "rhythmic": "小重山"
  }, 
  {
    "author": "鄧肅", 
    "paragraphs": [
      "執手兩潸然，情極都無語。", 
      "去馬更匆匆，一息迷回顧。", 
      "孤館得村醪，一醉空離緒。", 
      "酒醒卻無人，簾外三更雨。"
    ], 
    "rhythmic": "生查子"
  }, 
  {
    "author": "鄧肅", 
    "paragraphs": [
      "翠竹謾連雲，天風不到。", 
      "簾幕重重自熱惱。", 
      "冷香忽至，愛惜當同芝草。", 
      "井花浮碧玉，炎威掃。", 
      "酒渴想東鄰，憂心如搗。", 
      "納履生疑謾悔懊。", 
      "未容沈李，相對尊前傾倒。", 
      "報君惟短句，瓊琚好。"
    ], 
    "rhythmic": "感皇恩"
  }, 
  {
    "author": "鄧肅", 
    "paragraphs": [
      "雨過春山翠欲浮。", 
      "影落寒溪碧玉流。", 
      "片帆乘興掛東風，夾岸花香擁去舟。", 
      "尊酒時追李郭遊。", 
      "醉臥煙波萬事休。", 
      "夢迴風定斗杓寒，漁笛一聲天地秋。"
    ], 
    "rhythmic": "一剪梅・一翦梅"
  }, 
  {
    "author": "鄧肅", 
    "paragraphs": [
      "執手長亭無一語。", 
      "淚眼汪汪，滴下陽關句。", 
      "牽馬欲行還覆住。", 
      "春風吹斷梨花雨。", 
      "海角三千千疊路。", 
      "歸侍玉皇，那復回頭顧。", 
      "旌旆已因風月駐。", 
      "何妨醉過清明去。"
    ], 
    "rhythmic": "蝶戀花"
  }, 
  {
    "author": "鄧肅", 
    "paragraphs": [
      "酒闌攜手過迴廊。", 
      "夜初涼。", 
      "月如霜。", 
      "笑問木樨，何日吐天香。", 
      "待插一枝歸斗帳，和雲雨，殢襄王。", 
      "如今滿目雨新黃。", 
      "繞高堂。", 
      "自芬芳。", 
      "不見堂中，攜手舊鴛鴦。", 
      "已對秋光成感慨，更夜永，漏聲長。"
    ], 
    "rhythmic": "江城子"
  }, 
  {
    "author": "謝明遠", 
    "paragraphs": [
      "春風春雨花經眼。", 
      "石泉槐火春容晚。", 
      "流水自無情。", 
      "回波聚落英。", 
      "問春何處去。", 
      "春向天邊住。", 
      "舉酒欲銷愁。", 
      "酒闌愁更愁。"
    ], 
    "rhythmic": "菩薩蠻"
  }, 
  {
    "author": "謝明遠", 
    "paragraphs": [
      "楚樹芊綿，江雲蕪漫。", 
      "曉風吹墮梅千片。", 
      "驚禽飛去響春空，平沙月落光零亂。", 
      "人意傷離，物華驚換。", 
      "武夷此去如天遠。", 
      "臨分爲我少留連，柳條獨在江南岸。"
    ], 
    "rhythmic": "踏莎行"
  }, 
  {
    "author": "張燾", 
    "paragraphs": [
      "陽復寒根，氣回枯杆。", 
      "前村昨夜梅初綻。", 
      "誰言造化沒偏頗，半開何獨南枝暖。", 
      "素豔幽輕，清香遠散。", 
      "雪中豈恨和羹晚。", 
      "不知何處誤東君，至今不使春拘管。"
    ], 
    "rhythmic": "踏莎行"
  }, 
  {
    "author": "張燾", 
    "paragraphs": [
      "淡薄情懷。", 
      "淺綴胭脂。", 
      "獨佔江梅。", 
      "最好是、嚴凝苦寒天氣，卻是開時。", 
      "也不許、桃杏鬥妍媸。", 
      "也不許、雪霜相欺。", 
      "又只恐、誰家一聲羌笛，落盡南枝。"
    ], 
    "rhythmic": "恨歡遲・恨來遲"
  }, 
  {
    "author": "姚述堯1", 
    "paragraphs": [
      "三年枕上吳中路。", 
      "遣黃耳、隨君去。", 
      "君到松江呼小渡。", 
      "莫驚鷗鷺，四橋盡是，老子經行處。", 
      "輞川圖上看春暮。", 
      "長記高人右丞句。", 
      "作個歸期天已許。", 
      "春衫猶是，小蠻針線，曾溼西湖雨。"
    ], 
    "rhythmic": "青玉案", 
    "tags": [
      "西湖"
    ]
  }, 
  {
    "author": "呂渭老", 
    "paragraphs": [
      "青樓春晚。", 
      "晝寂寂、梳勻又懶。", 
      "乍聽得、鴉啼鶯弄，惹起新愁無限。", 
      "記年時、偷擲春心，花間隔霧遙相見。", 
      "便角枕題詩，寶釵貰酒，共醉青苔深院。", 
      "怎忘得、迴廊下，攜手處、花明月滿。", 
      "如今但暮雨，蜂愁蝶恨，小窗閒對芭蕉展。", 
      "卻誰拘管。", 
      "盡無言、閒品秦箏，淚滿參差雁。", 
      "腰支漸小，心與楊花共遠。"
    ], 
    "rhythmic": "薄倖", 
    "tags": [
      "宋詞三百首"
    ]
  }, 
  {
    "author": "呂渭老", 
    "paragraphs": [
      "側寒斜雨，微燈薄霧，匆匆過了元宵。", 
      "簾影護風，盆池見日，青青柳葉柔條。", 
      "碧草皺裙腰。", 
      "正晝長煙暖，蜂困鶯嬌。", 
      "望處悽迷，半篙綠水浸斜橋。", 
      "孫郎病酒無聊。", 
      "記烏絲醉語，碧玉風標。", 
      "新燕又雙，蘭心漸吐，嘉期趁取花朝。", 
      "心事轉迢迢。", 
      "但夢隨人遠，心與山遙。", 
      "誤了芳音，小窗斜日對芭蕉。"
    ], 
    "rhythmic": "望海潮"
  }, 
  {
    "author": "呂渭老", 
    "paragraphs": [
      "雨溼花房，風斜燕子，池閣晝長春晚。", 
      "檀盤戰象，寶局鋪棋，籌畫未分還懶。", 
      "誰念少年，齒怯梅酸，病疏霞盞。", 
      "正青錢遮路，綠絲明水，倦尋歌扇。", 
      "空記得、小閣題名，紅箋青制，燈火夜深裁剪。", 
      "明眸似水，妙語如弦，不覺曉霜雞喚。", 
      "聞道近來，箏譜慵看，金鋪長掩。", 
      "瘦一枝梅影，回首江南路遠。"
    ], 
    "rhythmic": "選冠子"
  }, 
  {
    "author": "呂渭老", 
    "paragraphs": [
      "風約晴雲，花乾宿露，簾幕萬家清曉。", 
      "青帘賽酒，小塢藏春，冶葉豔枝相照。", 
      "羊駕小車，笑逐遊人，遠迷芳草。", 
      "更紅英飛舞，繡茵連接，霧臺煙沼。", 
      "年少日、細馬戎韉，紅靴玉帶，同指軟塵西笑。", 
      "珍珠戲擲，彩筆搜奇，不覺暮春鶯老。", 
      "誰見這回，霜點髯衰，事縈懷抱。", 
      "訴一春心事，燕子周遮來了。"
    ], 
    "rhythmic": "選冠子"
  }, 
  {
    "author": "呂渭老", 
    "paragraphs": [
      "暮雲收盡，霽霞明、高擁一輪寒玉。", 
      "簾影橫斜房戶靜，小立啼紅蔌蔌。", 
      "素鯉頻傳，蕉心微展，雙蕊明紅燭。", 
      "開門疑是，故人敲撼窗竹。", 
      "長記那裏西樓，小寒窗靜，盡掩風箏鳴屋。", 
      "淚眼燈光情未盡，盡覺語長更促。", 
      "短短霞杯，溫溫羅帊，妙語書裙幅。", 
      "五湖何日，小舟同泛春綠。"
    ], 
    "rhythmic": "念奴嬌"
  }, 
  {
    "author": "呂渭老", 
    "paragraphs": [
      "鎖窗夜永，無聊盡作傷心句。", 
      "甚近日、帶紅移眼，梨臉擇雨。", 
      "春心償未足，怎忍聽、啼血催歸杜宇。", 
      "暮帆掛、沈沈暝色，袞袞長江，流不盡、來無據。", 
      "點檢風光，歲月今如許。", 
      "趁此際、浦花汀草，一棹東去。", 
      "雲窗霧閣，洞天曉、同作煙霞伴侶。", 
      "算誰見、梅簾醉夢，柳陌晴遊，應未許、春知處。"
    ], 
    "rhythmic": "情久長", 
    "tags": [
      "長江"
    ]
  }, 
  {
    "author": "呂渭老", 
    "paragraphs": [
      "冰樑跨水，沈沈霽色遮千里。", 
      "怎向我、小舟孤楫，天外飄逐。", 
      "夜寒侵短髮，睡不穩、窗外寒風漸起。", 
      "歲華暮、蟾光射雪，碧瓦飄霜，塵不動、寒無際。", 
      "雞咽荒郊，夢也無歸計。", 
      "擁繡枕、斷魂殘魄，清吟無味。", 
      "想伊睡起，又念遠、樓閣橫枝對倚。", 
      "待歸去、西窗剪燭，小閣凝香，深翠幕、饒春睡。"
    ], 
    "rhythmic": "情久長"
  }, 
  {
    "author": "呂渭老", 
    "paragraphs": [
      "晚浴新涼，風蒲亂、鬆梢見月。", 
      "庭陰盡、暮蟬啼歇。", 
      "螢繞井闌簾入燕，荷香蘭氣供搖箑。", 
      "賴晚來、一雨洗游塵，無些熱。", 
      "心下事，峯重疊。", 
      "人甚處，星明滅。", 
      "想行雲應在，鳳凰城闕。", 
      "曾約佳期同菊蕊，當時共指燈花說。", 
      "據眼前、何日是西風，涼吹葉。"
    ], 
    "rhythmic": "滿江紅"
  }, 
  {
    "author": "呂渭老", 
    "paragraphs": [
      "笑語移時，風影亂、半簾寒日。", 
      "鮮明是、晚來妝飾。", 
      "共說西園攜手處，小橋深竹連苔色。", 
      "到如今、梧葉染清霜，封行跡。", 
      "春未透，梅先拆。", 
      "人縱健，時難得。", 
      "想明年虛過，上元寒食。", 
      "數著佳期愁入眼，雨珠零亂梨花溼。", 
      "任翠鬟、猗側背斜陽，鳴瑤瑟。"
    ], 
    "rhythmic": "滿江紅"
  }, 
  {
    "author": "呂渭老", 
    "paragraphs": [
      "燕拂危檣，斜日外、數峯凝碧。", 
      "正暗潮生渚，暮風飄席。", 
      "初過南村沽酒市，連空十頃菱花白。", 
      "想故人、輕箑障遊絲，聞遙笛。", 
      "魚與雁，通消息。", 
      "心與夢，空牽役。", 
      "到如今相見，怎生休得。", 
      "斜抱琵琶傳密意，一襟新月橫空碧。", 
      "問甚時、同作醉中仙，煙霞客。"
    ], 
    "rhythmic": "滿江紅"
  }, 
  {
    "author": "呂渭老", 
    "paragraphs": [
      "山繞吳城，修竹外、滿林圍碧。", 
      "任孤檣百丈，遠牽江色。", 
      "政簡民閒無一事，同遊仍是鴛鸞客。", 
      "到晚年、遺愛續新題，都堪說。", 
      "修門賦，今誰續。", 
      "痛飲士，天應惜。", 
      "正彩霞垂帔，暮風飄瑟。", 
      "笑疾禪癡今在否，風燈石火同飄忽。", 
      "去醉鄉、深處著身心，休銘櫛。"
    ], 
    "rhythmic": "滿江紅"
  }, 
  {
    "author": "呂渭老", 
    "paragraphs": [
      "任落梅鋪綴，雁齒斜橋，裙腰芳草。", 
      "閒伴遊絲，過曉園庭沼。", 
      "廝近清明，雨晴風軟，稱少年尋討。", 
      "碧縷牆頭，紅雲水面，柳堤花島。", 
      "誰信而今，怕愁憎酒，對著花枝，自疏歌笑。", 
      "鶯語丁寧，問甚時重到。", 
      "夢筆題詩，帊綾封淚，向鳳簫人道。", 
      "處處傷心，年年遠念，惜春人老。"
    ], 
    "rhythmic": "醉蓬萊"
  }, 
  {
    "author": "呂渭老", 
    "paragraphs": [
      "香紅飄沒明春水，寒食萬家遊舫。", 
      "整整斜斜，疏疏密密，簾纈旗紅相望。", 
      "江波盪漾。", 
      "稱彩艦龍舟，繡衣霞槳。", 
      "舞楫爭先，歌笑簫鼓亂清唱。", 
      "重來劉郎又老，對故園桃紅春晚，盡成惆悵。", 
      "淚雨難晴，愁眉又結，翻覆十年手掌。", 
      "如今怎向。", 
      "念舞板歌塵，遠如天上。", 
      "斜日回舟，醉魂空舞揚。"
    ], 
    "rhythmic": "齊天樂"
  }, 
  {
    "author": "呂渭老", 
    "paragraphs": [
      "復把元宵，等閒過了，算來告誰。", 
      "整二年三歲，尊前笑處，知他陪了，多少歌詩。", 
      "豈信如今，不成些事，還是無聊空皺眉。", 
      "爭知道，冤家誤我，日許多時。", 
      "心兒。", 
      "轉更癡迷。", 
      "又疑道、清明得共伊。", 
      "但自家晚夜，多方遣免，不須煩惱，雨月爲期。", 
      "用破身心，博些歡愛，有後不成人便知。", 
      "從來是，這風流伴侶，有分雙飛。"
    ], 
    "rhythmic": "沁園春"
  }, 
  {
    "author": "呂渭老", 
    "paragraphs": [
      "西風秋日短，小雨菊花寒。", 
      "斷雲低古木，暗江天。", 
      "星娥尺五，佳約誤當年。", 
      "小語憑肩處，猶記西園。", 
      "畫橋斜月闌干。", 
      "鳥啼花落，春信遣誰傳。", 
      "尚容清夜夢、小留連。", 
      "青樓何處，寶鏡注嬋娟。", 
      "應念紅箋事，微暈春山。", 
      "背窗愁枕孤眠。"
    ], 
    "rhythmic": "滿路花・促拍滿路花"
  }, 
  {
    "author": "呂渭老", 
    "paragraphs": [
      "韻高格妙。", 
      "不數閒花草。", 
      "向晚小梳妝，換一套、新衣始了。", 
      "橫釵整鬢，倚醉唱清詞，房戶靜，酒杯深。", 
      "簾幕明殘照。", 
      "揚州一夢，未盡還驚覺。", 
      "自恁在心頭，拈不出、倚時是了。", 
      "吳霜點鬢，春色老劉郎，雲路遠，晚溪橫，誰見桃花笑。"
    ], 
    "rhythmic": "驀山溪"
  }, 
  {
    "author": "呂渭老", 
    "paragraphs": [
      "元宵燈火。", 
      "月淡遊人可。", 
      "攜手步長廊，又說道、傾心向我。", 
      "歸來一夢，整整十年餘，人似舊，去無因，牽惹情懷破。", 
      "章臺楊柳，聞道無關鎖。", 
      "行客挽長條，悄不似、當初些個。", 
      "而今休也，搖落任東風，但恣意，盡留情，我也知無那。"
    ], 
    "rhythmic": "驀山溪"
  }, 
  {
    "author": "呂渭老", 
    "paragraphs": [
      "寶香盈袖。", 
      "約腕金條瘦。", 
      "裙兒細襉如肩皺。", 
      "笑多簪髻側，語小絲簧奏。", 
      "洞房晚，千金未直橫波溜。", 
      "緣短歡難又。", 
      "人去春如舊。", 
      "枝上月，誰攜手。", 
      "宿雲迷遠夢，淚枕中殘酒。", 
      "怎奈向，繁陰亂葉梅如豆。"
    ], 
    "rhythmic": "千秋歲"
  }, 
  {
    "author": "呂渭老", 
    "paragraphs": [
      "畫簾深，妝閣小。", 
      "曲徑明花草。", 
      "風聲約雨，暝色啼鴉暮天杳。", 
      "染眉山對碧，勻臉霞相照。", 
      "漸更衣對客，微坐自輕笑。", 
      "醉紅明，金葉倒。", 
      "恣看還新好。", 
      "瑩汪粉淚，滴爍波光射庭沼。", 
      "犀心通密語，珠唱翻新調。", 
      "佳期、定約秋了。"
    ], 
    "rhythmic": "早梅芳近・早梅芳"
  }, 
  {
    "author": "呂渭老", 
    "paragraphs": [
      "明窗讀易。", 
      "時才人地俱超軼。", 
      "偶然一墜槐安國。", 
      "說利談功，這事怎休得。", 
      "何時置酒圖書室。", 
      "揮弦目送西飛翼。", 
      "夜來已覺春筍溢。", 
      "月影三人，一醉舊相識。"
    ], 
    "rhythmic": "醉落魄・一斛珠"
  }, 
  {
    "author": "呂渭老", 
    "paragraphs": [
      "纖鞋窄襪。", 
      "紅茵自稱琵琶拍。", 
      "明衣妝臉春梳掠。", 
      "好好亭亭，那得恁標格。", 
      "匆匆一醉霜華白。", 
      "歸來偏記藍橋宅。", 
      "五更殘夢迷蝴蝶。", 
      "覷著花枝，只被繡簾隔。"
    ], 
    "rhythmic": "醉落魄・一斛珠"
  }, 
  {
    "author": "呂渭老", 
    "paragraphs": [
      "白玉花驄金絡腦。", 
      "十里華燈相照。", 
      "簾映春窈窕。", 
      "霧香殘膩桃花笑。", 
      "一串歌珠雲外嫋。", 
      "飲罷玉樓寒悄。", 
      "歸去城南道。", 
      "柳梢獵獵東風曉。"
    ], 
    "rhythmic": "惜分飛"
  }, 
  {
    "author": "呂渭老", 
    "paragraphs": [
      "煙柳濛濛鵲做巢。", 
      "青青弱草帶斜橋。", 
      "鶯聲多在杏花梢。", 
      "逐伴不知春路遠，見人時著小詞招。", 
      "阿誰有分伴吹簫。"
    ], 
    "rhythmic": "浣溪沙"
  }, 
  {
    "author": "呂渭老", 
    "paragraphs": [
      "彩選骰兒隔袖拈。", 
      "整釵微見玉纖纖。", 
      "夜寒窗外更垂簾。", 
      "好事燈花雙作蕊，照人月影入斜檐。", 
      "新愁日日座中添。"
    ], 
    "rhythmic": "浣溪沙"
  }, 
  {
    "author": "呂渭老", 
    "paragraphs": [
      "做得因緣不久長。", 
      "驚風枝上偶成雙。", 
      "歸來魂夢帶幽香。", 
      "燈下揉花春去早，竹間影月索歸忙。", 
      "十年前事費思量。"
    ], 
    "rhythmic": "浣溪沙"
  }, 
  {
    "author": "呂渭老", 
    "paragraphs": [
      "聞道廬山橫廣澤。", 
      "晴空萬頃波濤白。", 
      "上有至人營窟宅。", 
      "經遊客。", 
      "古今多是煙霞謫。", 
      "一鉢上人輕六翮。", 
      "選場要射如來策。", 
      "點化黃金非妙藥。", 
      "難堪酌。", 
      "三生一口都吞卻。"
    ], 
    "rhythmic": "漁家傲", 
    "tags": [
      "廬山"
    ]
  }, 
  {
    "author": "呂渭老", 
    "paragraphs": [
      "昨夜山空流石乳。", 
      "道人妙手親拈取。", 
      "未欲凌雲歸洞府。", 
      "清風舉。", 
      "大千一葉同掀舞。", 
      "笑把須彌撾破鼓。", 
      "東山雲作西山雨。", 
      "我欲住庵無拄斧。", 
      "君相許。", 
      "三更明月湖心午。"
    ], 
    "rhythmic": "漁家傲"
  }, 
  {
    "author": "呂渭老", 
    "paragraphs": [
      "潦倒瞿曇饒口悄。", 
      "拈花冤道頭陀笑。", 
      "雞足山中眠未覺。", 
      "誰知道。", 
      "至今功業猶分剖。", 
      "脣口周遮何日了。", 
      "禪牀四面藤蘿繞。", 
      "有個路頭君試討。", 
      "梅花老。", 
      "南園蝴蝶飛芳草。"
    ], 
    "rhythmic": "漁家傲"
  }, 
  {
    "author": "呂渭老", 
    "paragraphs": [
      "高絆袈裟挑紙帔。", 
      "一杯茶罷成行計。", 
      "路入廬山風細細。", 
      "輕彈指。", 
      "百千三昧俱遊戲。", 
      "法椅何曾燒兩臂。", 
      "誰知紙上無窮意。", 
      "欲識普賢真實際。", 
      "齁齁地。", 
      "小爐雪夜和衣睡。"
    ], 
    "rhythmic": "漁家傲", 
    "tags": [
      "廬山"
    ]
  }, 
  {
    "author": "呂渭老", 
    "paragraphs": [
      "頂上鐵輪飛火焰。", 
      "防身細按威神劍。", 
      "體用雙行誰敢覘。", 
      "光閃閃。", 
      "何須更把茶林撼。", 
      "衲子家風存古儉。", 
      "一條榔慄如天塹。", 
      "粥鼓未鳴燈火暗。", 
      "無恩念。", 
      "斷崖古木橫藤簟。"
    ], 
    "rhythmic": "漁家傲"
  }, 
  {
    "author": "呂渭老", 
    "paragraphs": [
      "落月杜鵑啼未了。", 
      "粥魚忽報千山曉。", 
      "笠子蓋頭衣鉢少。", 
      "穿林表。", 
      "回頭高剎空中小。", 
      "官路舊多林木繞。", 
      "露濃花蕊皆顛倒。", 
      "渡水登山排草草。", 
      "盧山好。", 
      "香爐峯下湖波渺。"
    ], 
    "rhythmic": "漁家傲"
  }, 
  {
    "author": "呂渭老", 
    "paragraphs": [
      "江上何人一笛橫。", 
      "倚樓吹得月華生。", 
      "寒風墮指傾三弄，小市收燈欲二更。", 
      "持蟹股，破霜橙。", 
      "玉人水調品秦箏。", 
      "細看桃李春時面，共盡玻璃酒一觥。"
    ], 
    "rhythmic": "思佳客"
  }, 
  {
    "author": "呂渭老", 
    "paragraphs": [
      "微點胭脂暈淚痕。", 
      "更衣整鬢立黃昏。", 
      "春風攪樹花如雨，夕靄迷空燕趁門。", 
      "題往事，錦回紋。", 
      "春心無定似行雲。", 
      "深屏繡幌空愁獨，明月梨花殢一尊。"
    ], 
    "rhythmic": "思佳客"
  }, 
  {
    "author": "呂渭老", 
    "paragraphs": [
      "別酒帶愁酸，千里失羣黃鵠。", 
      "行到小橋梯下，便飛雲南北。", 
      "不妨垂手小徘徊，日影轉闌曲。", 
      "從此賀囊佳制，有新奇題目。"
    ], 
    "rhythmic": "好事近"
  }, 
  {
    "author": "呂渭老", 
    "paragraphs": [
      "飛雪過江來，船在赤欄橋側。", 
      "惹報布帆無恙，著兩行親札。", 
      "從今日日在南樓，鬢自此時白。", 
      "一詠一觴誰共，負平生書冊。"
    ], 
    "rhythmic": "好事近"
  }, 
  {
    "author": "呂渭老", 
    "paragraphs": [
      "年少萬函書，朱紫只應低拾。", 
      "更賴主人明眼，作青雲梯級。", 
      "歸來應是印累累，笳鼓鬧鄉邑。", 
      "若訪老人生計，販謝郎蓑笠。"
    ], 
    "rhythmic": "好事近"
  }, 
  {
    "author": "呂渭老", 
    "paragraphs": [
      "雲影護梅枝，短短未禁飛雪。", 
      "彩幅自題新句，作催妝佳闋。", 
      "西樓昨夜五更寒，恐一枝先發。", 
      "元是素娥無寐，駕半輪明月。"
    ], 
    "rhythmic": "好事近"
  }, 
  {
    "author": "呂渭老", 
    "paragraphs": [
      "小飲破清寒，坐久困花頹玉。", 
      "兩行豔衣明粉，聽阿誰拘束。", 
      "麗華百媚坐來生，仙韻動羣目。", 
      "一曲鳳簫同去，倦人間絲竹。"
    ], 
    "rhythmic": "好事近"
  }, 
  {
    "author": "呂渭老", 
    "paragraphs": [
      "樓下轆轤橫露井。", 
      "樓上嬋娟開曉鏡。", 
      "下樓難忘上樓時，風未定。", 
      "帆不正。", 
      "簌簌珍珠揮麈柄。", 
      "眉上新愁吹不醒。", 
      "別酒未斟歌未忍。", 
      "雪中梅下定重來，煙暝暝。", 
      "腸寸寸。", 
      "莫放笛聲吹落盡。"
    ], 
    "rhythmic": "天仙子"
  }, 
  {
    "author": "呂渭老", 
    "paragraphs": [
      "樓外東風杜宇聲。", 
      "雙枕細眉顰。", 
      "女郎番馬小山屏。", 
      "金籠冷、夢魂驚。", 
      "起來重綰雙羅髻，無個事、淚盈盈。", 
      "楊花蝴蝶亂分身。", 
      "飛不定、暮雲晴。"
    ], 
    "rhythmic": "燕歸樑"
  }, 
  {
    "author": "呂渭老", 
    "paragraphs": [
      "半夜燈殘鼠上檠。", 
      "上窗風動竹，月微明。", 
      "夢魂偏記水西亭。", 
      "琅玕碧，花影弄晴蜓。", 
      "千里暮雲平。", 
      "南樓催上燭，晚來晴。", 
      "酒闌人散鬥西傾。", 
      "天如水，團扇撲流螢。"
    ], 
    "rhythmic": "小重山"
  }, 
  {
    "author": "呂渭老", 
    "paragraphs": [
      "斜紅照水。", 
      "似晴空萬里。", 
      "明霞相倚。", 
      "逐伴笑歌，小立綠槐陰裏。", 
      "誚沒些，春氣味。", 
      "紛紛覷著閒桃李。", 
      "淺淺深深，不滿遊人意。", 
      "幽豔一枝，向晚重簾深閉。", 
      "是青君、愛惜底。"
    ], 
    "rhythmic": "河傳"
  }, 
  {
    "author": "呂渭老", 
    "paragraphs": [
      "水瓶石硯。", 
      "敗壁蝸書篆。", 
      "窗下日舒縫衲線。", 
      "屋角晚風飛霰。", 
      "上元燈火佳時。", 
      "長廊語笑追隨。", 
      "高臥一番紙帔，覺來月貫南枝。"
    ], 
    "rhythmic": "清平樂"
  }, 
  {
    "author": "呂渭老", 
    "paragraphs": [
      "風日困花枝，晴蜂自相趁。", 
      "晚來紅淺香盡。", 
      "整頓腰肢暈殘粉。", 
      "弦上語，夢中人，天外信。", 
      "青杏已成雙，新尊薦櫻筍。", 
      "爲誰一和銷損。", 
      "數著佳期又不穩。", 
      "春去也，怎當他，清晝永。"
    ], 
    "rhythmic": "握金釵"
  }, 
  {
    "author": "呂渭老", 
    "paragraphs": [
      "向晚小妝勻，明窗倦裁剪。", 
      "見花清淚遮眼。", 
      "開盡繁桃又春晚。", 
      "心下事，比年時，都較懶。", 
      "胡蝶入簾飛，郎聲似鶯囀。", 
      "見來無計拘管。", 
      "心似芭蕉乍舒展。", 
      "歸去也，夕陽斜，紅滿院。"
    ], 
    "rhythmic": "握金釵"
  }, 
  {
    "author": "呂渭老", 
    "paragraphs": [
      "策杖穿荒圃，登臨笑晚風。", 
      "無窮秋色蔽晴空。", 
      "遙見夕陽江上、卷飛蓬。", 
      "雁過菰蒲遠，山遙夢寐通。", 
      "一林楓葉墮愁紅。", 
      "歸去暮煙深處、聽疏鍾。"
    ], 
    "rhythmic": "南歌子"
  }, 
  {
    "author": "呂渭老", 
    "paragraphs": [
      "遠色連朱閣，寒鴉噪夕陽。", 
      "小爐溫手酌鵝黃。", 
      "掩亂一枝清影、在寒窗。", 
      "念遠歌聲小，嗔歸淚眼長。", 
      "纖腰今屬冶遊郎。", 
      "朝暮楚宮雲雨、恨茫茫。"
    ], 
    "rhythmic": "南歌子"
  }, 
  {
    "author": "呂渭老", 
    "paragraphs": [
      "風洗遊絲花皺影。", 
      "碧草初齊，舞鶴閒相趁。", 
      "短夢乍回慵理鬢。", 
      "驚心忽數清明近。", 
      "逐伴強除眉上恨。", 
      "趁蝶西園，不覺鞋兒褪。", 
      "醉笑眼波橫一寸。", 
      "微微酒色生紅暈。"
    ], 
    "rhythmic": "蝶戀花"
  }, 
  {
    "author": "呂渭老", 
    "paragraphs": [
      "花色撩人紅入眼。", 
      "可是東君，要得人腸斷。", 
      "欲訴深情春不管。", 
      "風枝雨葉空撩亂。", 
      "謾插一枝飛一盞。", 
      "小賞幽期，破我平生願。", 
      "珍約未成春又短。", 
      "但憑蝴蝶傳深怨。"
    ], 
    "rhythmic": "蝶戀花"
  }, 
  {
    "author": "呂渭老", 
    "paragraphs": [
      "繡衣未整。", 
      "傍窗格、臨清鏡。", 
      "新霜薄霧，這下幾日，陰晴不定。", 
      "欲插黃花，心事又還記省。", 
      "去年香徑。", 
      "共粉蝶、閒相趁。", 
      "寶香玉佩，暗解付與，多情荀令。", 
      "何日西樓，重見暮帆煙艇。"
    ], 
    "rhythmic": "品令"
  }, 
  {
    "author": "呂渭老", 
    "paragraphs": [
      "寶蟾明，朱閣靜，新燕近簾語。", 
      "還記元宵，燈火小橋路。", 
      "逢迎春筍柔微，凌波纖穩，誚不顧、鬥斜三鼓。", 
      "甚無據。", 
      "誰信一霎是春，驚聲留不住。", 
      "柳色苔痕，風雨暗花圃。", 
      "細看羅帶銀鉤，綃巾香淚，算不枉、那時分付。"
    ], 
    "rhythmic": "祝英臺・祝英臺近"
  }, 
  {
    "author": "呂渭老", 
    "paragraphs": [
      "扁舟思獨往，檣影劃晴煙。", 
      "要伴人隨明月，踏破水中天。", 
      "誰信騎鯨高逝，空對筆端風雨，如泛楚江船。", 
      "老子窮無賴，端欲把降竿。", 
      "白蘋汀，歸老計，似高閒。", 
      "平生愛我，一言相置二劉間。", 
      "準擬何山鬆桂，折足鐺能安穩，芋火對闌殘。", 
      "何必少林語，立雪問心安。"
    ], 
    "rhythmic": "水調歌頭"
  }, 
  {
    "author": "呂渭老", 
    "paragraphs": [
      "江湖堪極目，非霧亦非煙。", 
      "故人相見，縱橫高義薄雲天。", 
      "已具萸尊茗話，悵望雲中江樹，不見子猷船。", 
      "日色隱林表，十里認帆竿。", 
      "百年間，無個事，且安閒。", 
      "功名兩字，茫然都墜有無間。", 
      "且盡身前一醉，休問古來今往，及取菊花殘。", 
      "仙事佔無據，竹帛笑劉安。"
    ], 
    "rhythmic": "水調歌頭"
  }, 
  {
    "author": "呂渭老", 
    "paragraphs": [
      "秋齋多夢謁，舌本欲生煙。", 
      "獨步一庭明月，雁字已橫天。", 
      "作個生涯不遂，松竹雨荒三徑，卻憶五湖船。", 
      "小阮貧尤甚，犢鼻掛長竿。", 
      "白鷗汀，風共水，一生閒。", 
      "橫琴唳鶴，要攜妻子老雲間。", 
      "燈火熒熒深夜，高臥南窗折幾，杯到不留殘。", 
      "莫遣江湖手，遮日向長安。"
    ], 
    "rhythmic": "水調歌頭"
  }, 
  {
    "author": "呂渭老", 
    "paragraphs": [
      "心肝皆錦繡，落筆盡雲煙。", 
      "詩狂酒興，要騎赤鯉上青天。", 
      "織女回車相勞，指點虛無徵路，翻動月明船。", 
      "舉手謝同輩，豈復念漁竿。", 
      "我平生，心正似，白雲閒。", 
      "衣冠污我，偶逢遊戲到人間。", 
      "常念孤雲高妙，若作轆轤俯仰，誰復食君殘。", 
      "拜塵金谷輩，都是臥崇安。"
    ], 
    "rhythmic": "水調歌頭"
  }, 
  {
    "author": "呂渭老", 
    "paragraphs": [
      "詩人翻水盡，寂寞五侯煙。", 
      "醉魂何在，應騎箕尾列青天。", 
      "記得平生談笑，夾岸手栽楊柳，同泛夜深船。", 
      "溪水還依舊，深淺半青竿。", 
      "小神仙，殷七七，許閒閒。", 
      "黃粱未熟，經遊都在夢魂間。", 
      "我厭囂寺濁味，幾欲凌雲羽化，雞犬不留殘。", 
      "俗事丹砂冷，且抱一枝安。"
    ], 
    "rhythmic": "水調歌頭"
  }, 
  {
    "author": "呂渭老", 
    "paragraphs": [
      "暮雲遮遠眼，疊疊入青煙。", 
      "十年不見，醯雞同舞甕中天。", 
      "聞道山陰回棹，相去都無百里，李郭可同船。", 
      "行止皆天意，端欲自操竿。", 
      "功名事，須早計，真安閒。", 
      "高才妙手，不當留意市廛間。", 
      "俄已山林長往，塵面時時拂鏡，齒髮甚衰殘。", 
      "廊廟非吾事，茅屋且安安。"
    ], 
    "rhythmic": "水調歌頭"
  }, 
  {
    "author": "呂渭老", 
    "paragraphs": [
      "撫牀多感慨，白髮困風煙。", 
      "出門有礙，更堪寒暮雪飛天。", 
      "君棄一盂一衲，奔走五湖清海，杯度不乘船。", 
      "來訪山中友，□□□□竿。", 
      "看人間，誰得似，謫仙閒。", 
      "生涯不問，留情多在酒杯間。", 
      "剪燭西風談笑，零落一尊相對，不覺已更殘。", 
      "回首功名事，箋記謝任安。"
    ], 
    "rhythmic": "水調歌頭"
  }, 
  {
    "author": "呂渭老", 
    "paragraphs": [
      "十年禪榻畔，風雨揚茶煙。", 
      "跳丸日月，未甘白髮困堯天。", 
      "江左風流才子，要伴江湖張翰，同泛洛陽船。", 
      "酌酒情無盡，海燕繞船竿。", 
      "逼人來，功業事，不教閒。", 
      "男兒三十，定當談笑在堂間。", 
      "老子婆娑貧態，閉戶長鬚赤腳，他日要分殘。", 
      "禹浪桃花影，歸棹正輕安。"
    ], 
    "rhythmic": "水調歌頭"
  }, 
  {
    "author": "呂渭老", 
    "paragraphs": [
      "曉參垂戶宿酲醒。", 
      "坐南亭。", 
      "對疏星。", 
      "點點螢光，偏向竹梢明。", 
      "望斷長空何處是，雲葉亂，彩霞橫。", 
      "西樓依舊抱重城。", 
      "小銀屏。", 
      "此時情。", 
      "鴉陣翻叢，枯柳兩三聲。", 
      "敧枕欲尋初夜夢，雞唱遠，曉蟾傾。"
    ], 
    "rhythmic": "江城子"
  }, 
  {
    "author": "呂渭老", 
    "paragraphs": [
      "聞君見影已堪憐。", 
      "短因緣。", 
      "偶同筵。", 
      "相見無言，分散倍依然。", 
      "做夢楊花隨去也，妝閣畔，繡牀前。", 
      "覺來離緒意綿綿。", 
      "寫蠻箋。", 
      "倩誰傳。", 
      "魚雁悠悠，門外水如天。", 
      "欲上西樓還不忍，難著眼，望鞦韆。"
    ], 
    "rhythmic": "江城子"
  }, 
  {
    "author": "呂渭老", 
    "paragraphs": [
      "五湖春水茫茫，夢魂夜逐楊花去。", 
      "汀花岸草，佳人微笑，眼波橫注。", 
      "借問劉郎，心期則甚，一成無據。", 
      "自春來淚滿，挼藍袖口，沒整頓，心情處。", 
      "聞道相如病渴，念文君、白頭新句。", 
      "相思兩地，無窮煙水，一庭花霧。", 
      "錦字藏頭，織成機上，一時分付。", 
      "問他年，更有微雲淡月，重來兮否。"
    ], 
    "rhythmic": "水龍吟"
  }, 
  {
    "author": "呂渭老", 
    "paragraphs": [
      "雨簾高卷。", 
      "芳樹陰陰連別館。", 
      "涼氣侵樓。", 
      "蕉葉荷枝各自秋。", 
      "前溪夜舞。", 
      "化作驚鴻留不住。", 
      "愁損腰肢。", 
      "一桁香銷舊舞衣。"
    ], 
    "rhythmic": "減字木蘭花"
  }, 
  {
    "author": "呂渭老", 
    "paragraphs": [
      "明眸巧笑。", 
      "坐久更宜燈燭照。", 
      "小醉辭歸。", 
      "懷抱明明只自知。", 
      "瑣窗重見。", 
      "桃李春風三月面。", 
      "怎不思量。", 
      "折柳孤吟斷殺腸。"
    ], 
    "rhythmic": "減字木蘭花"
  }, 
  {
    "author": "呂渭老", 
    "paragraphs": [
      "新枝媚斜日。", 
      "花徑霽、晚碧泛紅滴。", 
      "近寒食。", 
      "蜂蝶亂、點檢一城春色。", 
      "倦遊客。", 
      "門外昏鴉啼夢破，春心似、遊絲飛遠碧。", 
      "燕子又語斜檐，行雲自沒消息。", 
      "當時烏絲夜語，約桃花時候，同醉瑤瑟。", 
      "甚端的。", 
      "看看是、榆角楊花飛擲。", 
      "怎忘得。", 
      "斜倚紅樓回淚眼，天如水、沈沈連翠璧。", 
      "想伊不整啼妝影簾側。"
    ], 
    "rhythmic": "江城子慢"
  }, 
  {
    "author": "呂渭老", 
    "paragraphs": [
      "百和寶釵香佩。", 
      "短短同心霞帶。", 
      "清鏡照新妝，巧畫一雙眉黛。", 
      "多態。", 
      "多態。", 
      "偷觀榴花窗外。"
    ], 
    "rhythmic": "如夢令"
  }, 
  {
    "author": "呂渭老", 
    "paragraphs": [
      "拂牆花影飄紅。", 
      "微月辨簾櫳。", 
      "香風滿袖，金蓮印步，狹徑迎逢。", 
      "笑面乍開遠斂翠，正花時、卻恁西東。", 
      "別房初睡，斜門未鎖，且更從容。"
    ], 
    "rhythmic": "極相思"
  }, 
  {
    "author": "呂渭老", 
    "paragraphs": [
      "西園鬥草歸遲。", 
      "隔葉囀黃鸝。", 
      "闌干醉倚，鞦韆背立，數遍佳期。", 
      "寒食清明都過了，趁如今、芍藥薔薇。", 
      "衩衣吟露，歸舟纜月，方解開眉。"
    ], 
    "rhythmic": "極相思"
  }, 
  {
    "author": "呂渭老", 
    "paragraphs": [
      "斜日封殘雪。", 
      "記別時、檀槽按舞，霓裳初徹。", 
      "唱煞陽關留不住，桃花面皮似熱。", 
      "漸點點、珍珠承睫。", 
      "門外潮平風席正，指佳期、共約花同折。", 
      "情未忍，帶雙結。", 
      "釵金未斷腸先結。", 
      "下扁舟、更有暮山千疊。", 
      "別後武陵無好夢，春山子規更切。", 
      "但孤坐、一簾明月。", 
      "蠶共繭、花同蒂，甚人生要見，底多離別。", 
      "誰念我，淚如血。"
    ], 
    "rhythmic": "賀新郎"
  }, 
  {
    "author": "呂渭老", 
    "paragraphs": [
      "倚枕數更籌。", 
      "清夜悠悠。", 
      "竹風荷露小窗秋。", 
      "往事迷人渾不省，總是離愁。", 
      "無賴是橫眸。", 
      "濟楚風流。", 
      "一時摟攬著心頭。", 
      "調數夢魂將我去，明月重樓。"
    ], 
    "rhythmic": "浪淘沙"
  }, 
  {
    "author": "呂渭老", 
    "paragraphs": [
      "深夜槐風析酲惺。", 
      "露荷涼氣滿西庭。", 
      "憑欄小語花梢月，緩步偷拈石上螢。", 
      "秋意早，暑衣輕。", 
      "殢人索酒復同傾。", 
      "大家沈醉還高枕，一任西樓報五更。"
    ], 
    "rhythmic": "思佳客"
  }, 
  {
    "author": "呂渭老", 
    "paragraphs": [
      "西池舊約。", 
      "燕語柳梢桃萼。", 
      "向紫陌、鞦韆影下，同綰雙雙鳳索。", 
      "過了鶯花休則問，風共月、一時閒卻。", 
      "知誰去、喚得秋陰，滿眼敗垣紅葉。", 
      "飄泊。", 
      "江湖載酒，十年行樂。", 
      "甚近日、傷高念遠，不覺風前淚落。", 
      "橘熟橙黃堪一醉，斷未負、晚涼池閣。", 
      "只愁被、撩撥春心，煩惱怎生安著。"
    ], 
    "rhythmic": "二郎神"
  }, 
  {
    "author": "呂渭老", 
    "paragraphs": [
      "隙月垂篦，亂蛩催織，秋晚嫩涼房戶。", 
      "燕拂簾旌，鼠窺窗網，寂寂飛螢來去。", 
      "金鋪鎮掩，謾記得、花時南浦。", 
      "約重陽、萸糝菊英，小樓遙夜歌舞。", 
      "銀燭暗、佳期細數。", 
      "簾幕漸西風，午窗秋雨。", 
      "葉底翻紅，水面皺碧，燈火裁縫砧杵。", 
      "登高望極，正霧鎖、官槐歸路。", 
      "定須相將，寶馬鈿車，訪吹簫侶。"
    ], 
    "rhythmic": "百宜嬌・眉嫵"
  }, 
  {
    "author": "呂渭老", 
    "paragraphs": [
      "斷人腸。", 
      "正西樓獨上，愁倚斜陽。", 
      "稱鴛鴦鸂鶒，兩兩池塘。", 
      "春又老，人何處，怎慣不思量。", 
      "到如今，瘦損我，又還無計禁當。", 
      "小院呼盧夜，當時醉倒殘缸。", 
      "被天風吹散，鳳翼難雙。", 
      "南窗雨，西廊月，尚未散、拂天香。", 
      "聽鶯聲，悄記得，那時舞板歌樑。"
    ], 
    "rhythmic": "醉思仙"
  }, 
  {
    "author": "呂渭老", 
    "paragraphs": [
      "曉釵催鬢語南風。", 
      "碧澗小橋通。", 
      "榆陰短短，露光炯炯，滿地花紅。", 
      "天涯不見歸帆影，蜂蝶盡西東。", 
      "宿酲漸解，殘妝猶在，曉日簾櫳。"
    ], 
    "rhythmic": "眼兒媚"
  }, 
  {
    "author": "呂渭老", 
    "paragraphs": [
      "循檻琅玕粉沾衣。", 
      "一片子規啼。", 
      "蓬壺夢短，蜀衾香遠，愁損腰肢。", 
      "石城堂上雙雙燕，應傍莫愁飛。", 
      "春江艇子，雪中梅下，知與誰期。"
    ], 
    "rhythmic": "眼兒媚"
  }, 
  {
    "author": "呂渭老", 
    "paragraphs": [
      "上危梯盡，盡畫閣迥，晝簾垂。", 
      "曲水飄香，小園鶯喚春歸。", 
      "舞袖弓彎，正滿城、菸草悽迷。", 
      "結伴踏青，趁蝴蝶雙飛。", 
      "賞心歡計，從別後、無意到西池。", 
      "自檢羅囊，要尋紅葉留詩。", 
      "懶約無憑，鶯花都不知。", 
      "怕人問，強開懷、細酌酴醿。"
    ], 
    "rhythmic": "夢玉人引"
  }, 
  {
    "author": "呂渭老", 
    "paragraphs": [
      "楓葉飄紅，蓮房肥露，枕蓆嫩涼先到。", 
      "簾外蟾華如掃。", 
      "枝上啼鴉催曉。", 
      "秋風又送潘郎老。", 
      "小窗明、疏螢淺照。", 
      "登高送遠惆悵，白髮至今未了。"
    ], 
    "rhythmic": "傾杯令・杯傾樂"
  }, 
  {
    "author": "呂渭老", 
    "paragraphs": [
      "隔座藏鉤，分曹射覆，燭豔漸催三鼓。", 
      "箏按教坊新譜。", 
      "樓外月生春浦。", 
      "徘徊爭忍忙歸去。", 
      "怕明朝、無情風雨。", 
      "珍花美酒團坐，且作尊前笑侶。"
    ], 
    "rhythmic": "傾杯令・傾杯樂"
  }, 
  {
    "author": "呂渭老", 
    "paragraphs": [
      "攤錢臨小窗，撲蝶穿斜徑。", 
      "醉戲晚風前，吹亂連枝影。", 
      "別來秋夜長，夢到金屏近。", 
      "腸斷一聲雞，殘月懸朝鏡。"
    ], 
    "rhythmic": "生查子"
  }, 
  {
    "author": "呂渭老", 
    "paragraphs": [
      "裙長步漸遲，扇薄羞難掩。", 
      "鞋褪倚郎肩，問路眉先斂。", 
      "踏青南陌回，倚醉開嬌靨。", 
      "今夜更同行，忍笑勻妝臉。"
    ], 
    "rhythmic": "生查子"
  }, 
  {
    "author": "呂渭老", 
    "paragraphs": [
      "雙鬟綠髮齊，多笑蔫紅落。", 
      "穿竹過西齋，問字時偷學。", 
      "嬌慵不慣羞，同倚闌干角。", 
      "屈指數元宵，燈火堪行樂。"
    ], 
    "rhythmic": "生查子"
  }, 
  {
    "author": "呂渭老", 
    "paragraphs": [
      "分釵綰髻，洞府難分手。", 
      "離觴短闋，啼痕冰舞袖。", 
      "馬嘶霜滑，橋橫路轉，人依古柳。", 
      "曉色漸分星斗。", 
      "怎分剖。", 
      "心兒一似，傾入離愁萬千鬥。", 
      "垂鞭佇立，傷心還病酒。", 
      "十年夢裏嬋娟，二月花中豆蔻。", 
      "春風爲誰依舊。"
    ], 
    "rhythmic": "撲蝴蝶近・撲蝴蝶"
  }, 
  {
    "author": "呂渭老", 
    "paragraphs": [
      "風荷露竹，秋意侵疏鬢。", 
      "微燈曲幾。", 
      "有簾通桂影。", 
      "乍涼衣著，輕明微醉，歌聲聽穩。", 
      "新愁殢人方寸。", 
      "怎不悶。", 
      "當初欲憑，燕翼西飛寄歸信。", 
      "小窗睡起，樑間都去盡。", 
      "夜長旅枕先知，秋杪黃花漸近。", 
      "一成爲伊銷損。"
    ], 
    "rhythmic": "撲蝴蝶近・撲蝴蝶"
  }, 
  {
    "author": "呂渭老", 
    "paragraphs": [
      "蟬帶殘聲移別樹。", 
      "晚涼房戶。", 
      "秋風有意染黃花，下幾點、淒涼雨。", 
      "渺渺雙鴻飛去。", 
      "亂雲深處。", 
      "一山紅葉爲誰愁，供不盡、相思句。"
    ], 
    "rhythmic": "一落索"
  }, 
  {
    "author": "呂渭老", 
    "paragraphs": [
      "宮錦裁書寄遠。", 
      "意長辭短。", 
      "香蘭泣露雨催蓮，暑氣昏池館。", 
      "向晚小園行遍。", 
      "石榴紅滿。", 
      "花花葉葉盡成雙，渾似我、樑間燕。"
    ], 
    "rhythmic": "一落索"
  }, 
  {
    "author": "呂渭老", 
    "paragraphs": [
      "鳥散餘花飛舞。", 
      "滿地風雨。", 
      "長江滾滾接天流，夜送征帆去。", 
      "今夜行雲何處。", 
      "斷腸南浦。", 
      "殘燈不剪五更寒，獨自與、餘香語。"
    ], 
    "rhythmic": "一落索", 
    "tags": [
      "長江"
    ]
  }, 
  {
    "author": "呂渭老", 
    "paragraphs": [
      "人已老。", 
      "春亦不留些少。", 
      "花盡葉長蠶又抱。", 
      "子規啼未了。", 
      "往事不論多少。", 
      "且向尊前一笑。", 
      "白髮滿頭愁已到。", 
      "路長波渺渺。"
    ], 
    "rhythmic": "謁金門"
  }, 
  {
    "author": "呂渭老", 
    "paragraphs": [
      "拍肩笑別洪崖，共看紫海還清淺。", 
      "蓬壺舊約，人間舒笑，桃紅千遍。", 
      "去歲爭春，今年逼臘，滿空飄霰。", 
      "漸橫枝照水，清綠弄日，都點綴、江南岸。", 
      "須吸百川爲壽，卷恩波、已傾銀漢。", 
      "戎袍擁戟，萬釘圍帶，天孫新眷。", 
      "十里塵香，五更弦月，未收弦管。", 
      "正秦箏續譜，宮簫定拍，候來冬按。"
    ], 
    "rhythmic": "鼓笛慢・水龍吟"
  }, 
  {
    "author": "王之道", 
    "paragraphs": [
      "拄頰看西湖，屢對綸巾岸。", 
      "江上相從醉萬山，六見年華換。", 
      "君唱我當酬，我醉君休管。", 
      "明日醒時小艇東，莫負傳書雁。"
    ], 
    "rhythmic": "卜算子", 
    "tags": [
      "西湖"
    ]
  }, 
  {
    "author": "王之道", 
    "paragraphs": [
      "堂下水浮天，人指山爲岸。", 
      "水落寒沙只見山，暗被天偷換。", 
      "堂上老詩翁，客至勞相管。", 
      "風喘西頭客自東，目送雲中雁。"
    ], 
    "rhythmic": "卜算子"
  }, 
  {
    "author": "王之道", 
    "paragraphs": [
      "今日富川濱，後夜湓江岸。", 
      "千里西湖指顧間，未怕新年換。", 
      "再見覆何時，此意憑吟管。", 
      "應有新詩當尺書，日望南來雁。"
    ], 
    "rhythmic": "卜算子", 
    "tags": [
      "西湖"
    ]
  }, 
  {
    "author": "王之道", 
    "paragraphs": [
      "青腰似詫天公富，奔走風雲。", 
      "銀界無痕。", 
      "委巷窮山草木春。", 
      "玉樓不怕歌茵溼，笑語紛紛。", 
      "須放他們。", 
      "醉裏冰姿光照人。"
    ], 
    "rhythmic": "醜奴兒・採桑子"
  }, 
  {
    "author": "王之道", 
    "paragraphs": [
      "逢人借問春歸處。", 
      "遙指蕪城煙樹。", 
      "收盡柳梢殘雨。", 
      "月闖西南戶。", 
      "遊絲不解留伊住。", 
      "漫惹閒愁無數。", 
      "燕子爲誰來去。", 
      "似說江頭路。"
    ], 
    "rhythmic": "桃源憶故人"
  }, 
  {
    "author": "王之道", 
    "paragraphs": [
      "不知春色歸何處。", 
      "但見茂林芳樹。", 
      "庭巷落花如雨。", 
      "鬥亂穿窗戶。", 
      "晚行溪上東風住。", 
      "荷點青錢無數。", 
      "蛺蝶飛來還去。", 
      "錯認花間路。"
    ], 
    "rhythmic": "桃源憶故人"
  }, 
  {
    "author": "王之道", 
    "paragraphs": [
      "南園最是花多處。", 
      "門掩綠楊千樹。", 
      "別後幾番風雨。", 
      "碧蘚侵苔戶。", 
      "儂家舊在郊西住。", 
      "門外遠山無數。", 
      "誰道不如歸去。", 
      "咫尺長安路。"
    ], 
    "rhythmic": "桃源憶故人"
  }, 
  {
    "author": "王之道", 
    "paragraphs": [
      "依依楊柳青青草。", 
      "夢斷畫橋春曉。", 
      "風裏落花如掃。", 
      "莫厭尋芳早。", 
      "酴醿芍藥看來好。", 
      "恰似江湖遺老。", 
      "錦段荷□傳到。", 
      "愧乏瓊瑤報。"
    ], 
    "rhythmic": "桃源憶故人"
  }, 
  {
    "author": "王之道", 
    "paragraphs": [
      "望中風絮迷菸草。", 
      "愁結幾番昏曉。", 
      "花徑有時親掃。", 
      "載酒應須早。", 
      "人情曷似春山好。", 
      "山色不隨春老。", 
      "舊隱何當重到。", 
      "迎得平安報。"
    ], 
    "rhythmic": "桃源憶故人"
  }, 
  {
    "author": "王之道", 
    "paragraphs": [
      "城郭蕭條，風雨霏微，醞造春愁。", 
      "況鷙羣雕鶚，未諧薦禰，棘棲鸞鳳，猶嘆棲仇。", 
      "世路如棋，人情似紙，厚薄高低何日休。", 
      "逢殷浩，會披雲對月，同賦南樓。", 
      "堪嗟日月如流。", 
      "甚首夏朅來今半秋。", 
      "縱荻花楓葉，強撩歸思，有蓴羹菰飯，歸更何憂。", 
      "三板鬆舟，一篙秋水，百里淮山無暫留。", 
      "何須問，蘧蘧栩栩，孰是莊周。"
    ], 
    "rhythmic": "沁園春"
  }, 
  {
    "author": "王之道", 
    "paragraphs": [
      "不廝知名，怎奈向、前緣註定。", 
      "一封書、便成媒娉。", 
      "千里相從，恰似尋盟合姓。", 
      "泥濘。", 
      "尚隔個、轎兒難近。", 
      "薄薄紗廚，小驛夜涼人靜。", 
      "紅一點、暗通犀暈。", 
      "花月多情，搖碎半窗清影。", 
      "安穩。", 
      "悄不知、人痛損。"
    ], 
    "rhythmic": "惜奴嬌"
  }, 
  {
    "author": "王之道", 
    "paragraphs": [
      "甚麼因緣，恰得一年相聚。", 
      "和閏月、更無剩數。", 
      "說著分飛，背面偷彈玉箸。", 
      "好去。", 
      "記取許時言語。", 
      "舊愛新人，後夜一時分付。", 
      "從前事、不堪回顧。", 
      "怎奈冤家，抵死牽腸惹肚。", 
      "愁苦。", 
      "夢斷五更風雨。"
    ], 
    "rhythmic": "惜奴嬌"
  }, 
  {
    "author": "王之道", 
    "paragraphs": [
      "遺愛滿南州。", 
      "千騎曾爲萬里遊。", 
      "琳館歸來，無責更無憂。", 
      "坐聽笙歌醉玉舟。", 
      "香霧鬱金虯。", 
      "春入梅花助獻酬。", 
      "請祝遐年，長笑挹浮丘。", 
      "何止莘君一百籌。"
    ], 
    "rhythmic": "南鄉子"
  }, 
  {
    "author": "王之道", 
    "paragraphs": [
      "天際彩虹垂。", 
      "風起癡雲快一吹。", 
      "原隰畇畇，春水更瀰瀰。", 
      "布穀期從野鳥知。", 
      "初霽捲簾時。", 
      "巷陌泥融燕子飛。", 
      "午醉醒來，紅日欲平西。", 
      "一碗新茶乳麪肥。"
    ], 
    "rhythmic": "南鄉子"
  }, 
  {
    "author": "王之道", 
    "paragraphs": [
      "出戶繡簾垂。", 
      "拂面從他細細吹。", 
      "乘興有誰招訪戴，難爲。", 
      "暖帳薰爐醉不知。", 
      "閒看逐風時。", 
      "欲著梅花又卻飛。", 
      "雅興佳人回舞袂，相宜。", 
      "試比冰肌可煞肥。"
    ], 
    "rhythmic": "南鄉子"
  }, 
  {
    "author": "王之道", 
    "paragraphs": [
      "春霽柳花垂。", 
      "嬌軟輕狂不待吹。", 
      "圓欲成球還復碎，誰爲。", 
      "習習和風即舊知。", 
      "深院日長時。", 
      "亂撲珠簾入坐飛。", 
      "試問荻芽生也未，偏宜。", 
      "出網河豚美更肥。"
    ], 
    "rhythmic": "南鄉子"
  }, 
  {
    "author": "王之道", 
    "paragraphs": [
      "風急斷虹收。", 
      "孤鶩搖搖下荻洲。", 
      "醉帽盡從吹落去，颼颼。", 
      "幸有黃花插滿頭。", 
      "君唱我當酬。", 
      "千里湖山照眼秋。", 
      "不見故人思故國，休休。", 
      "一闋清歌聽解愁。"
    ], 
    "rhythmic": "南鄉子"
  }, 
  {
    "author": "王之道", 
    "paragraphs": [
      "翠袖熨沈香。", 
      "黛拂修蛾淡淡妝。", 
      "消得多情鍾傅粉，何郎。", 
      "風動珠簾月半牀。", 
      "素手捧瑤觴。", 
      "誰念蘇州已斷腸。", 
      "夜雨不隨歌扇歇，浪浪。", 
      "歸去無心賦海棠。"
    ], 
    "rhythmic": "南鄉子"
  }, 
  {
    "author": "王之道", 
    "paragraphs": [
      "彩幡金勝。", 
      "一笑酬春聊適性。", 
      "呆女癡兒。", 
      "半挽梅花半柳枝。", 
      "追歡何計。", 
      "幸對綠尊環皁髻。", 
      "欲舞還羞。", 
      "美盼嬌回碧水秋。"
    ], 
    "rhythmic": "減字木蘭花"
  }, 
  {
    "author": "王之道", 
    "paragraphs": [
      "詩成呵手。", 
      "欲寫已輸君賦就。", 
      "寒粟生膚。", 
      "一盞澆腸可得無。", 
      "迴風弄巧。", 
      "比似婆娑尤敏妙。", 
      "似個人人。", 
      "嗅認梅花孰是真。"
    ], 
    "rhythmic": "減字木蘭花"
  }, 
  {
    "author": "王之道", 
    "paragraphs": [
      "尊前放手。", 
      "銅鉢聲窮詩已就。", 
      "姑射肌膚。", 
      "舞罷纏頭怎得無。", 
      "青腰更巧。", 
      "搓粉團酥來鬥妙。", 
      "不敢方人。", 
      "容色依稀似太真。"
    ], 
    "rhythmic": "減字木蘭花"
  }, 
  {
    "author": "王之道", 
    "paragraphs": [
      "玉奴招手。", 
      "來看前山瓊琢就。", 
      "透骨侵膚。", 
      "似恁清寒更有無。", 
      "春工縱巧。", 
      "只許梅花稱獨妙。", 
      "花底逢人。", 
      "逐馬銀盃誤認真。"
    ], 
    "rhythmic": "減字木蘭花"
  }, 
  {
    "author": "王之道", 
    "paragraphs": [
      "鱉頭龜手。", 
      "孤坐書生能意就。", 
      "暖體溫膚。", 
      "繡被春寒想見無。", 
      "雪詞工巧。", 
      "高壓君房天下妙。", 
      "白髮欺人。", 
      "甚矣吾衰懶是真。"
    ], 
    "rhythmic": "減字木蘭花"
  }, 
  {
    "author": "王之道", 
    "paragraphs": [
      "修眉山遠。", 
      "嬌抹烏雲秋水畔。", 
      "酒裏花前。", 
      "坐擁斯人怎得寒。", 
      "醁醽浮滿。", 
      "須索空缸仍覆盞。", 
      "正恐相妨。", 
      "歸去如聞笑語香。"
    ], 
    "rhythmic": "減字木蘭花"
  }, 
  {
    "author": "王之道", 
    "paragraphs": [
      "江梅清遠。", 
      "瀟灑一枝尊俎畔。", 
      "雪裏風前。", 
      "照水窺檐巧耐寒。", 
      "多情美滿。", 
      "共飲自應渠釂盞。", 
      "醉賞何妨。", 
      "傾國天教抵死香。"
    ], 
    "rhythmic": "減字木蘭花"
  }, 
  {
    "author": "王之道", 
    "paragraphs": [
      "笑中聲遠。", 
      "走向曲房花樹畔。", 
      "擁在尊前。", 
      "頓覺春溫卻夜寒。", 
      "願酬心滿。", 
      "只得教伊頻勸盞。", 
      "緩唱何妨。", 
      "貼體衫兒撲撲香。"
    ], 
    "rhythmic": "減字木蘭花"
  }, 
  {
    "author": "王之道", 
    "paragraphs": [
      "仙姿凝遠。", 
      "半出新妝瓊戶畔。", 
      "緩步來前。", 
      "正值東風料峭寒。", 
      "釵頭花滿。", 
      "舞罷梅英飛入盞。", 
      "一釂何妨。", 
      "花與佳人巧斗香。"
    ], 
    "rhythmic": "減字木蘭花"
  }, 
  {
    "author": "王之道", 
    "paragraphs": [
      "離筵暫住。", 
      "君在龍舒曾是主。", 
      "今作行人。", 
      "臥轍何妨借寇恂。", 
      "清歌妙舞。", 
      "斷送吟鞭乘醉去。", 
      "一釂休辭。", 
      "捧爵佳人玉箸垂。"
    ], 
    "rhythmic": "減字木蘭花"
  }, 
  {
    "author": "王之道", 
    "paragraphs": [
      "金尊頻倒。", 
      "照坐梅花清更好。", 
      "春到長楊。", 
      "寵拜三公入鄭莊。", 
      "月城兩載。", 
      "千里生靈蒙惠愛。", 
      "舞徹歌詞。", 
      "並立新妝綠帶垂。"
    ], 
    "rhythmic": "減字木蘭花"
  }, 
  {
    "author": "王之道", 
    "paragraphs": [
      "蛾眉螓首。", 
      "舞雪嬌回開凍候。", 
      "盡道今年。", 
      "千里風光萃綺筵。", 
      "坐來新月。", 
      "照我蒼顏並白髮。", 
      "酒到休辭。", 
      "自有黃芽介壽祺。"
    ], 
    "rhythmic": "減字木蘭花"
  }, 
  {
    "author": "王之道", 
    "paragraphs": [
      "玉繩低轉鬥闌干。", 
      "欠溫春酒寒。", 
      "夜長風勁怯衣單。", 
      "有人哦二山。", 
      "蟾欲滿，雁初還。", 
      "桃花微破顏。", 
      "枕痕猶帶斷紅殘。", 
      "無言心自閒。"
    ], 
    "rhythmic": "阮郎歸"
  }, 
  {
    "author": "王之道", 
    "paragraphs": [
      "長楊風軟弄腰肢。", 
      "日長鬍蝶飛。", 
      "雨餘新綠細通池。", 
      "玉鉤懸妓衣。", 
      "鴻雁遠，子規啼。", 
      "此情誰得知。", 
      "一尊聊與故人持。", 
      "醉來悲別離。"
    ], 
    "rhythmic": "阮郎歸"
  }, 
  {
    "author": "王之道", 
    "paragraphs": [
      "雨濛濛。", 
      "日曨曨。", 
      "洗出遠山三四重。", 
      "分明眉黛濃。", 
      "野橋西，官路東。", 
      "小驛夜涼風入松。", 
      "夢魂誰與同。"
    ], 
    "rhythmic": "長相思"
  }, 
  {
    "author": "王之道", 
    "paragraphs": [
      "花一枝。", 
      "酒一卮。", 
      "舉酒對花君莫辭。", 
      "人生多別離。", 
      "行相隨。", 
      "坐相隨。", 
      "更有何人得似伊。", 
      "春融胡蝶飛。"
    ], 
    "rhythmic": "長相思"
  }, 
  {
    "author": "王之道", 
    "paragraphs": [
      "天四垂。", 
      "山四圍。", 
      "山色天容入坐帷。", 
      "清風吹我衣。", 
      "湖水東，江水西。", 
      "東去西來無盡期。", 
      "不如君共伊。"
    ], 
    "rhythmic": "長相思"
  }, 
  {
    "author": "王之道", 
    "paragraphs": [
      "吳江楓。", 
      "吳江風。", 
      "索索秋聲飛亂紅。", 
      "晚來歸興濃。", 
      "淮山西，淮山東。", 
      "明月今宵何處同。", 
      "相尋魂夢中。"
    ], 
    "rhythmic": "長相思"
  }, 
  {
    "author": "王之道", 
    "paragraphs": [
      "風悽悽。", 
      "雨霏霏。", 
      "風雨夜寒人別離。", 
      "夢迴還自疑。", 
      "蛩聲悲。", 
      "漏聲遲。", 
      "一點青燈明更微。", 
      "照人雙淚垂。"
    ], 
    "rhythmic": "長相思"
  }, 
  {
    "author": "王之道", 
    "paragraphs": [
      "桃花春。", 
      "杏花春。", 
      "桃杏妖嬈如個人。", 
      "歌聲清遏雲。", 
      "酒醺醺。", 
      "燭熒熒。", 
      "眼尾微紅無限情。", 
      "相逢堪斷魂。"
    ], 
    "rhythmic": "長相思"
  }, 
  {
    "author": "王之道", 
    "paragraphs": [
      "紫角初繁，青裳正好，充閭清露飄香。", 
      "懸弧何早，烏轡上扶桑。", 
      "試問椿齡幾許，逾萬計、才滿三章。", 
      "佳辰樂，林塘增氣，菡萏擁紅妝。", 
      "稱觴。", 
      "人共慶，盤中白李，來自華陽。", 
      "倩壺中日月，特地舒長。", 
      "定見霜毫換綠，天薦祉、家慶延昌。", 
      "情千萬，辭慳思窘，聊獻滿庭芳。"
    ], 
    "rhythmic": "滿庭芳"
  }, 
  {
    "author": "王之道", 
    "paragraphs": [
      "蔡水西來，於門南峙，天波擁入華楹。", 
      "芝蘭爭秀，難弟遇難兄。", 
      "欲說隨龍雨露，慶千載、河海初清。", 
      "良辰好，榴花照眼，綠柳隱啼鶯。", 
      "君恩，隆橫賜，冰桃火棗，來自蓬瀛。", 
      "正霧橫玉篆，泉瀉金鯨。", 
      "四座香和酒泛，對妙舞、絃索鏗鍧。", 
      "椿難老，年年今日，論報祝長生。"
    ], 
    "rhythmic": "滿庭芳"
  }, 
  {
    "author": "王之道", 
    "paragraphs": [
      "翠蓋千重，青錢萬疊，雨餘綠漲銀塘。", 
      "藕花無數，高下鬥芬芳。", 
      "渾似華清賜浴，溫泉滑、洗出真香。", 
      "何妨更，合歡連理，高壓萬芝祥。", 
      "風流，賢太守，當年奏瑞，盛事名堂。", 
      "好是琉璃池上，一片宮妝。", 
      "況有薰風解慍，流霞泛、絲竹成行。", 
      "依蓮暇，聯珠唱玉，應不愧金相。"
    ], 
    "rhythmic": "滿庭芳"
  }, 
  {
    "author": "王之道", 
    "paragraphs": [
      "天駟呈祥，土牛頒政，歡呼萬井春來。", 
      "雕輪丹轂，雜沓展輕雷。", 
      "風動珠簾不卷，香散處、半露梅腮。", 
      "東郊好，波瀾浸綠，萌櫱上條枚。", 
      "徘徊。", 
      "應共怪，十年豹隱，一旦鸞臺。", 
      "問康時術業，混俗情懷。", 
      "過雪湖山清麗，笙歌沸、舞袖縈迴。", 
      "兵廚富，酒腸似海，莫惜醉金盃。"
    ], 
    "rhythmic": "滿庭芳"
  }, 
  {
    "author": "王之道", 
    "paragraphs": [
      "雪霽風溫，霜消日暖，一時笑語烘春。", 
      "草堂何幸，四座德星鄰。", 
      "聊借紅妝侑爵，蘭膏膩、高髻盤雲。", 
      "清歌妙，貫珠餘韻，猶振畫樑塵。", 
      "熙朝，卿相種，扁舟東去，入侍嚴宸。", 
      "憶當年擢桂，連見三秦。", 
      "休說參軍俊逸，應難過、開府清新。", 
      "從今去，八州都督，端不困無津。"
    ], 
    "rhythmic": "滿庭芳"
  }, 
  {
    "author": "王之道", 
    "paragraphs": [
      "露溢金莖，風翔玉宇，嫩涼初霽秋容。", 
      "山餚野蔌，聊快一尊同。", 
      "正值大田多稼，臨邛隘、酒客憧憧。", 
      "追隨處，杯盤狼藉，野草蔭長鬆。", 
      "新詞，何所似，金聲應鐸，玉氣騰虹。", 
      "時來終宦達，休怨蒼穹。", 
      "顧我蹉跎老矣，飄素髮、衰態龍鍾。", 
      "心猶壯，會看文度，獨步大江東。"
    ], 
    "rhythmic": "滿庭芳"
  }, 
  {
    "author": "王之道", 
    "paragraphs": [
      "麥野青深，桃溪紅暗，浪遊何處芳園。", 
      "清明初過，門巷靄晴煙。", 
      "柳外池塘綠遍，溪流細、終日濺濺。", 
      "東風軟，誰家兒女，牆裏送鞦韆。", 
      "花前。", 
      "從醉倒，吾當儘量，君盍忘年。", 
      "縱杯盤草草，隨分開筵。", 
      "自有高談雄辯，何須問、急管繁弦。", 
      "身長健，少陵如在，應賦飲中仙。"
    ], 
    "rhythmic": "滿庭芳"
  }, 
  {
    "author": "王之道", 
    "paragraphs": [
      "歌徹驪駒，酒斟醽醁，帆檣高映城樓。", 
      "繡衣攜具，開宴話離愁。", 
      "兩岸橙黃橘綠，一行雁、幾點沙鷗。", 
      "情千萬，相看無語，送我上孤舟。", 
      "悠悠。", 
      "冬向晚，梅花潛暖，隨處香浮。", 
      "奈長亭飲散，無計淹留。", 
      "歸路淮山百舍，空夢想、連歲清遊。", 
      "煩雙鯉，頻將尺素，來往寄江流。"
    ], 
    "rhythmic": "滿庭芳"
  }, 
  {
    "author": "王之道", 
    "paragraphs": [
      "對黃蘆臥雨，蒼雁橫秋，江天重九。", 
      "千載淵明，信風流稱首。", 
      "吟繞東籬，白衣何處，誰復當年偶。", 
      "藍水清遊，龍山勝集，恍然依舊。", 
      "萸實嫩紅，菊團餘馥，付與佳人，比妍爭嗅。", 
      "一曲婆娑，看舞腰縈柳。", 
      "舉世紛紛名利逐，罕遇笑來開口。", 
      "慰我寂寥，酬君酩酊，不容無酒。"
    ], 
    "rhythmic": "醉蓬萊"
  }, 
  {
    "author": "王之道", 
    "paragraphs": [
      "正薰風解慍，萱草忘憂，黃梅新霽。", 
      "縹緲歌臺，半金衣公子。", 
      "丹桂香中，碧梧枝上，兩兩飛還止。", 
      "似說當年，而今時候，長庚誕貴。", 
      "恩厚隨龍，官崇御帶，二十橫金，玉階寸地。", 
      "須信驊騮，一日能千里。", 
      "況遇王良伯樂，算九萬、何勞睥睨。", 
      "磊落金盤，華陽白李，休辭沈醉。"
    ], 
    "rhythmic": "醉蓬萊"
  }, 
  {
    "author": "王之道", 
    "paragraphs": [
      "一樣檀心半卷舒。", 
      "淡黃衫子襯冰膚。", 
      "細看全似那人姝。", 
      "枕裏芳蕤薰繡被，酒中餘馥溢金壺。", 
      "不須頻嗅惹羅裾。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "曉日暉暉玉露光。", 
      "枝頭一樣鬥宮妝。", 
      "可憐嬌額半塗黃。", 
      "衣與酴醿新借色，肌同薝蔔更薰香。", 
      "風流荀令雅相當。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "過雨花容雜笑啼。", 
      "淡妝深注半開時。", 
      "嬌嬈情態自天姿。", 
      "新浴太真增豔麗，微風新燕鬥清奇。", 
      "綠窗朱戶雅相宜。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "陽氣初升土脈蘇。", 
      "東郊人散欲回車。", 
      "一時春雪十年無。", 
      "魚枕蕉深浮酒蟻，鹿胎冠子粲歌珠。", 
      "題詩不覺燭然須。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "體粟須煩鼎力蘇。", 
      "流涎正值麴盈車。", 
      "坐來獸炭撥還無。", 
      "一闋可能酬一絕，雙銀端不換雙珠。", 
      "松毛粉白老翁須。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "春到衡門病滯蘇。", 
      "力強猶可駕柴車。", 
      "少年狂望一時無。", 
      "清坐不堪肌起粟，高談還喜唾成珠。", 
      "紅裙癡笑雪如須。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "凍臥袁安已復甦。", 
      "閉門那患出無車。", 
      "似渠人物到今無。", 
      "可笑崑山誇片玉，須憐滄海嘆遺珠。", 
      "時來應許捋君須。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "殘雪籠晴作沍寒。", 
      "北風吹浪過前灘。", 
      "遠山雲氣尚漫漫。", 
      "睡起陽烏窺破牖，坐憐香霧藹雕盤。", 
      "一尊聊佐旅中歡。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "玉骨冰肌軟更香。", 
      "一枝丹棘映青裳。", 
      "相逢歸去未須忙。", 
      "曲裏春山情不淺，尊前秋水意何長。", 
      "酒醺顏色粉生光。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "寒透珠簾怯曉霜。", 
      "灰飛緹室驗回陽。", 
      "坐看紅日上修廊。", 
      "泉瀉龍頭深泛酒，煙凝象口暖吹香。", 
      "及時歌舞意何長。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "水外山光淡欲無。", 
      "堤邊草色翠如鋪。", 
      "綠楊風軟鳥相呼。", 
      "牛蒡葉齊羅翠扇，鹿黎花小隘真珠。", 
      "一聲何處叫提壺。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "玉骨冰肌，絳趺檀口，玲瓏亞竹當戶。", 
      "嫣然照雪精神，消得東君眷與。", 
      "羣芳退舍，顧凡下、非伊朋侶。", 
      "卻自有、薝蔔酴醿，次第效顰追步。", 
      "寓心賞、還須吟醉，赴目成、便依歌舞。", 
      "情鍾束素無華，意在含情不語。", 
      "紛紛桃李，亦何用、輕猜輕妒。", 
      "覓一枝、欲寄相思，伴取個人書去。"
    ], 
    "rhythmic": "東風第一枝"
  }, 
  {
    "author": "王之道", 
    "paragraphs": [
      "黃菊正懷彭澤，白衣俄致江州。", 
      "登高餘醉快扶頭。", 
      "此貺義兼情厚。", 
      "痛飲還須酒對，清吟況值詩流。", 
      "輕投無惜萬金酬。", 
      "木李舊先瓊玖。"
    ], 
    "rhythmic": "西江月"
  }, 
  {
    "author": "王之道", 
    "paragraphs": [
      "北陸藏冰欲竟，東風解凍非遙。", 
      "一時芳意巧相撩。", 
      "入眼綠嬌紅小。", 
      "柳色輕搖弱線，梅英紛綴枯梢。", 
      "觥籌醉裏賴君饒。", 
      "歸去斜陽尚早。"
    ], 
    "rhythmic": "西江月"
  }, 
  {
    "author": "王之道", 
    "paragraphs": [
      "磨急鋸霏瓊屑，湯鳴車轉羊腸。", 
      "一杯聊解水仙漿。", 
      "七日狂酲頓爽。", 
      "指點紅裙勸坐，招呼巖桂分香。", 
      "看花不覺酒浮觴。", 
      "醉倒寧辭鼠量。"
    ], 
    "rhythmic": "西江月"
  }, 
  {
    "author": "王之道", 
    "paragraphs": [
      "雪後千林尚凍，城邊一徑微通。", 
      "柳梢搖曳轉東風。", 
      "來看梅花應夢。", 
      "酒面初潮蟻綠，歌脣半啓櫻紅。", 
      "冰肌綽約月朦朧。", 
      "彷彿暗香浮動。"
    ], 
    "rhythmic": "西江月"
  }, 
  {
    "author": "王之道", 
    "paragraphs": [
      "春色荒荒別浦，春潮灩灩長堤。", 
      "綠楊風喘客帆遲。", 
      "腸斷江南雙鯉。", 
      "短夢當年楚雨，扁舟後夜秦溪。", 
      "一聲啼鳥怨春歸。", 
      "人在酴醿花底。"
    ], 
    "rhythmic": "西江月"
  }, 
  {
    "author": "王之道", 
    "paragraphs": [
      "一霎輕雲過雨，半篙新綠橫舟。", 
      "梅花池館暗香浮。", 
      "酒入朱脣紅透。", 
      "有恨尤憐別恨，多愁不慣春愁。", 
      "舞餘何惜更遲留。", 
      "腸斷斷腸更後。"
    ], 
    "rhythmic": "西江月"
  }, 
  {
    "author": "王之道", 
    "paragraphs": [
      "一別清風北牖，幾番明月西樓。", 
      "斷腸千里致書郵。", 
      "借問近來安否。", 
      "歸路淮山過雨，歸舟江水澄秋。", 
      "佳人應已數程頭。", 
      "準擬到家時候。"
    ], 
    "rhythmic": "西江月"
  }, 
  {
    "author": "王之道", 
    "paragraphs": [
      "透隙敲窗風摵摵。", 
      "坐見廣庭飛縞白。", 
      "長安道上正騎驢，蔡州城裏誰堅壁。", 
      "表表風塵物。", 
      "瑤林瓊宇三豪客。", 
      "對分毫、連珠唱玉，竟把詩箋擲。", 
      "草草杯盤還促席。", 
      "痛飲狂歌話胸臆。", 
      "前村昨夜訪梅花，東鄰休更夸容色。", 
      "清歡那易得。", 
      "明朝烏轡升南極。", 
      "帶隨車、黃壚咫尺，莫作山河隔。"
    ], 
    "rhythmic": "歸朝歡"
  }, 
  {
    "author": "王之道", 
    "paragraphs": [
      "翠竹扶疏，丹葵隱映，綠窗朱戶縈迴。", 
      "簾卷蝦鬚，清風時自南來。", 
      "題輿好客筵開。", 
      "儼新妝、深出雲街。", 
      "歌珠累貫，一時傾坐，全勝腰雷。", 
      "金猊嫋碧，玉兕浮紅，令傳三杏，情寄雙梅。", 
      "樓頭漏促，籠紗暗落花煤。", 
      "錦裏遺音，憶當年、曾賦春臺。", 
      "醉蓬萊。", 
      "歸歟無寐，想餘韻徘徊。"
    ], 
    "rhythmic": "宴春臺"
  }, 
  {
    "author": "王之道", 
    "paragraphs": [
      "江城春霽雪初融。", 
      "樓觀瑞煙中。", 
      "向晚金蓮無數，一時開遍東風。", 
      "多情太守，行攜紅袖，坐引金鍾。", 
      "時出陽春絕唱，才名不減詩翁。"
    ], 
    "rhythmic": "朝中措"
  }, 
  {
    "author": "王之道", 
    "paragraphs": [
      "從來寒食半陰晴。", 
      "花底聽歌聲。", 
      "昨夜滿城風雨，惜花還繫心情。", 
      "海棠枝上，朱脣翠袖，欲鬥輕盈。", 
      "須藉嫣然一笑，醉吟同過清明。"
    ], 
    "rhythmic": "朝中措"
  }, 
  {
    "author": "王之道", 
    "paragraphs": [
      "朝陽淡淡宿雲輕。", 
      "風入管絃聲。", 
      "十里碧蕪幽步，一枝丹杏柔情。", 
      "佳人何處，酒紅沁眼，秋水盈盈。", 
      "詩曲羨君三絕，湖山增我雙明。"
    ], 
    "rhythmic": "朝中措"
  }, 
  {
    "author": "王之道", 
    "paragraphs": [
      "老窮無賴事成叢。", 
      "短髮自髼鬆。", 
      "坐想帝城當日，萬花繡出天宮。", 
      "幾時臨賦，深浮綠蟻，緩唱黃鍾。", 
      "莫獲追陪勝賞，虛煩惱亂衰翁。"
    ], 
    "rhythmic": "朝中措"
  }, 
  {
    "author": "王之道", 
    "paragraphs": [
      "暖風遲日透香肌。", 
      "春到柳邊枝。", 
      "曾見酒紅潮頰，玉人初出羅幃。", 
      "東坡何處，朱脣翠袖，空想芳姿。", 
      "爭似濡須太守，看花仍賦佳詞。"
    ], 
    "rhythmic": "朝中措"
  }, 
  {
    "author": "王之道", 
    "paragraphs": [
      "天庭丹熟在何時。", 
      "鉛汞適投機。", 
      "四海方思霖雨，未容駕鶴先飛。", 
      "當年今日，謫仙初降，庭露馡馡。", 
      "願對良辰好景，稱觴爲醉芳菲。"
    ], 
    "rhythmic": "朝中措"
  }, 
  {
    "author": "王之道", 
    "paragraphs": [
      "州閭庠序少追隨。", 
      "俯仰鬢成絲。", 
      "仕宦孰逾君達，恩施遍及庭芝。", 
      "溪頭春日，歡聲和氣，如見生時。", 
      "好對高堂壽母，獻酬同醉金卮。"
    ], 
    "rhythmic": "朝中措"
  }, 
  {
    "author": "王之道", 
    "paragraphs": [
      "滿庭巖桂藹香風。", 
      "人在畫堂中。", 
      "欲驗魯侯難老，歡聲千里攸同。", 
      "臺分金石，源鍾淮水，流慶無窮。", 
      "好繼漢朝循吏，從茲入拜三公。"
    ], 
    "rhythmic": "朝中措"
  }, 
  {
    "author": "王之道", 
    "paragraphs": [
      "君心節直更心虛。", 
      "移植並庭除。", 
      "好在紅蕖相映，捲簾如見吳姝。", 
      "清風明月，君無我棄，我不君疏。", 
      "況有騷人墨客，時來同醉兵廚。"
    ], 
    "rhythmic": "朝中措"
  }, 
  {
    "author": "王之道", 
    "paragraphs": [
      "晴煙漠漠日暉暉。", 
      "天際遠山低。", 
      "檻外碧蕪千里，坐來目送鷗飛。", 
      "詩箋談麈，珠盤落落，玉屑霏霏。", 
      "更把登臨餘興，翻成白雪歌詞。"
    ], 
    "rhythmic": "朝中措"
  }, 
  {
    "author": "王之道", 
    "paragraphs": [
      "年來六十增三歲。", 
      "卻憶去年趨盛會。", 
      "風流人物勝斜川，灼灼有同前日事。", 
      "不知弦管催新水。", 
      "但見飄飄縈舞袂。", 
      "主人情厚酒行頻，酩酊莫辭今夕醉。"
    ], 
    "rhythmic": "玉樓春"
  }, 
  {
    "author": "王之道", 
    "paragraphs": [
      "少年心性消磨盡。", 
      "三鬥爛腸渾是悶。", 
      "看書聊復強尋行，屬句不妨閒趁韻。", 
      "此生自斷天休問。", 
      "富貴時來還有分。", 
      "一卮芳酒送清歌，樓下玉人相去近。"
    ], 
    "rhythmic": "玉樓春"
  }, 
  {
    "author": "王之道", 
    "paragraphs": [
      "磔攘送寒，燔烈興歲，又頒堯歷。", 
      "青靄燒痕，綠浮風皺，暖回春色。", 
      "地天交泰，時當傾否，五鬼休相厄。", 
      "何妨笑倚東風，一飲杯三百。", 
      "長憶。", 
      "苻堅入寇，功高晉室，無如安石。", 
      "義概雄心，輒莫等閒拋擲。", 
      "蓋壤聲名，鼎彝勳業。", 
      "朋溪雖好，未放終閒逸。", 
      "喈喈黃鳥，更看壺中春日。"
    ], 
    "rhythmic": "石州慢"
  }, 
  {
    "author": "王之道", 
    "paragraphs": [
      "霜風擢霽，雲濤漲晚，更覺我心彌壯。", 
      "一尊誰與醉西風，輒莫負、高吟勝賞。", 
      "致君才術，康時事業，到底不容閒放。", 
      "十年湖海哄樵歌，何幸出、陽春絕唱。"
    ], 
    "rhythmic": "鵲橋仙"
  }, 
  {
    "author": "王之道", 
    "paragraphs": [
      "斷虹霽雨，餘霞送日，簾卷西樓月上。", 
      "銀河風靜夜無波，天亦爲、雲軿相訪。", 
      "蛛絲有恨，鵲橋何處，回首又成惆悵。", 
      "長江滾滾向東流，寫不盡、別離情狀。"
    ], 
    "rhythmic": "鵲橋仙", 
    "tags": [
      "長江"
    ]
  }, 
  {
    "author": "王之道", 
    "paragraphs": [
      "香鬟倭墮蘭膏膩。", 
      "睡起搔頭紅玉墜。", 
      "秋水不勝情。", 
      "盈盈橫沁人。", 
      "朱闌頻徙倚。", 
      "笑與花爭媚。", 
      "眉黛索重添。", 
      "春酲意未忺。"
    ], 
    "rhythmic": "菩薩蠻"
  }, 
  {
    "author": "王之道", 
    "paragraphs": [
      "綠楊低映深深院。", 
      "春風不動珠簾卷。", 
      "乳燕引雛飛。", 
      "流蘇盡日垂。", 
      "綺窗開小宴。", 
      "婭奼鶯聲囀。", 
      "一餉不聞聲。", 
      "羅衣香汗輕。"
    ], 
    "rhythmic": "菩薩蠻"
  }, 
  {
    "author": "王之道", 
    "paragraphs": [
      "小庭過雨莓苔滑。", 
      "碧波灩灩池也闊。", 
      "睡起□雕闌。", 
      "不言神思閒。", 
      "晚來調瑟罷。", 
      "笑語鞦韆下。", 
      "高枕綠楊風。", 
      "隔簾花映紅。"
    ], 
    "rhythmic": "菩薩蠻"
  }, 
  {
    "author": "王之道", 
    "paragraphs": [
      "晴窗睡起爐煙直。", 
      "香雲墮髻嬌無力。", 
      "溪水碧涵空。", 
      "拒霜深淺紅。", 
      "墜鞭還駐馬。", 
      "縹緲珠簾下。", 
      "自是意中人。", 
      "臨風休障塵。"
    ], 
    "rhythmic": "菩薩蠻"
  }, 
  {
    "author": "王之道", 
    "paragraphs": [
      "薰風散霧。", 
      "簾幕清無暑。", 
      "萱草徑，荷花塢。", 
      "幽香浮几席，秀色侵庭廡。", 
      "微雨過，綠楊枝上珠成縷。", 
      "雙燕飛還語。", 
      "似慶良辰遇。", 
      "釃美酒，烹肥羜。", 
      "何妨飲且醉，共作斑衣舞。", 
      "人竟報，蟠桃已實君知否。"
    ], 
    "rhythmic": "千秋歲"
  }, 
  {
    "author": "王之道", 
    "paragraphs": [
      "斜風橫雨。", 
      "咫尺高城路。", 
      "紅蓼岸，蒼葭浦。", 
      "滯留春色晚，棲泊郵亭暮。", 
      "信杳杳，鵲聲近有無憑據。", 
      "腸斷家何處。", 
      "又見重陽度。", 
      "多少恨，從誰訴。", 
      "黃雞斟白酒，自促供搜句。", 
      "歸去好，人生莫被浮名誤。"
    ], 
    "rhythmic": "千秋歲"
  }, 
  {
    "author": "王之道", 
    "paragraphs": [
      "金風玉宇。", 
      "庭院新經雨。", 
      "香有露，清無暑。", 
      "溪光搖几席，嵐翠橫尊俎。", 
      "烘笑語，佳時聊復鄉人聚。", 
      "門外荷花浦。", 
      "秋到化無數。", 
      "紅膾鯉。", 
      "青浮醑。", 
      "何妨文字飲，更得江山助。", 
      "從此去。", 
      "蒲輪入佐中興主。"
    ], 
    "rhythmic": "千秋歲"
  }, 
  {
    "author": "王之道", 
    "paragraphs": [
      "山前湖外。", 
      "初日浮雲退。", 
      "荷氣馥，槐陰碎。", 
      "葵花紅障錦，萱草青垂帶。", 
      "誰得似，黃鸝求友新成對。", 
      "憶昔東門會。", 
      "千古同侵蓋。", 
      "人已遠，歌如在。", 
      "銀鉤雖可漫，琬琰終難改。", 
      "愁浩蕩，臨風令我思淮海。"
    ], 
    "rhythmic": "千秋歲"
  }, 
  {
    "author": "王之道", 
    "paragraphs": [
      "曉霜初肅。", 
      "秋色團芳菊。", 
      "榴轉紫，柑猶綠。", 
      "昨朝吹帽會，未快登臨目。", 
      "須信道，兵廚準擬三千斛。", 
      "采采香雲掬。", 
      "泛泛紛浮玉。", 
      "紅袖捧，清歌逐。", 
      "何妨傾坐客，共獻長生祝。", 
      "歸去好，北門夜飲金蓮燭。"
    ], 
    "rhythmic": "千秋歲"
  }, 
  {
    "author": "王之道", 
    "paragraphs": [
      "熙熙臺上。", 
      "秋色增清壯。", 
      "和氣溢，祥煙揚。", 
      "淮山供雜俎，湖水浮新釀。", 
      "人共仰，貔貅坐擁詩書將。", 
      "簫鼓聲嘹亮。", 
      "珠翠環相向。", 
      "回妙舞，遲妍唱。", 
      "竟斟長命斝，同試滄溟量。", 
      "鋒車往，東歸遂繼華原相。"
    ], 
    "rhythmic": "千秋歲"
  }, 
  {
    "author": "王之道", 
    "paragraphs": [
      "魯雲書瑞，週日迎長，曉佔緹室飛灰。", 
      "玉勒朝天，千門禁鑰齊開。", 
      "簾卷扇分雉尾，香風遠、人到蓬萊。", 
      "霞觴滿，□萬年獻祝，宮殿昭回。", 
      "況有金甌名姓，一任名園蕭散，元自徘徊。", 
      "門外鋒車，又連鳳沼相催。", 
      "酒到莫辭頻舉，聽清歌、一闋傾杯。", 
      "功成日，渺五湖煙月，堪賦歸來。"
    ], 
    "rhythmic": "勝勝慢・聲聲慢"
  }, 
  {
    "author": "王之道", 
    "paragraphs": [
      "凌雲氣節，貫日精忠，艱難未許心灰。", 
      "芳酒一尊，對君聊爲君開。", 
      "要識治安非晚，樂得賢、新賦臺萊。", 
      "愁似雪，喜青天萬里，曉霽春回。", 
      "須信赤繩繫足，朱衣點額終在，休嘆淹徊。", 
      "梅實槐花，看看便是相催。", 
      "座上觥籌交錯，玉山峙、莫遣停杯。", 
      "濡須好，儻他時富貴，猶冀重來。"
    ], 
    "rhythmic": "勝勝慢・聲聲慢"
  }, 
  {
    "author": "王之道", 
    "paragraphs": [
      "菊團封綠，蓮萼凋紅，蕭然獨見芳姿。", 
      "短牆高榭，疏筠怪石偏宜。", 
      "香遍秋風到處，微雨過、清露零時。", 
      "花陰下，稱箋毫唱和，杖履追隨。", 
      "曷似江頭竹外，凌霜犯雪，歲晚爭奇。", 
      "夕賞朝吟，勸秋莫放離披。", 
      "細看石楠玉茗，葉縱似、風韻輸伊。", 
      "最好處，擁新妝、臨鑑碧溪。"
    ], 
    "rhythmic": "勝勝慢・聲聲慢"
  }, 
  {
    "author": "王之道", 
    "paragraphs": [
      "飛雪舞稀還驟。", 
      "高閣下臨羣岫。", 
      "獨立遂移時，歸去黃昏前後。", 
      "知否。", 
      "知否。", 
      "落筆騷人賦就。"
    ], 
    "rhythmic": "宴桃源・如夢令"
  }, 
  {
    "author": "王之道", 
    "paragraphs": [
      "風急柳花飛驟。", 
      "白盡千林萬岫。", 
      "樵擔晚來歸，正在棲鴉啼後。", 
      "知否。", 
      "知否。", 
      "語到謝娘詩就。"
    ], 
    "rhythmic": "宴桃源・如夢令"
  }, 
  {
    "author": "王之道", 
    "paragraphs": [
      "黃葉聲遲風歇。", 
      "龕火夜寒明滅。", 
      "殘月卻多情，來照先生歸轍。", 
      "清絕。", 
      "清絕。", 
      "透隙飛霜似雪。"
    ], 
    "rhythmic": "宴桃源・如夢令"
  }, 
  {
    "author": "王之道", 
    "paragraphs": [
      "遙指湯泉西路。", 
      "隱約碧雲天暮。", 
      "宿鳥擇深枝，兩兩相呼如語。", 
      "凝佇。", 
      "凝佇。", 
      "今夜夢魂何處。"
    ], 
    "rhythmic": "宴桃源・如夢令"
  }, 
  {
    "author": "王之道", 
    "paragraphs": [
      "水外漫山桃李。", 
      "那得箇中風味。", 
      "一種最憐渠，酒著佳人半醉。", 
      "還似。", 
      "還似。", 
      "驚起午窗春睡。"
    ], 
    "rhythmic": "宴桃源・如夢令"
  }, 
  {
    "author": "王之道", 
    "paragraphs": [
      "照人何處雙瞳碧。", 
      "欲去江城北。", 
      "過江風順莫遲留，快雁序、飛聯翼。", 
      "西湖花柳傳消息。", 
      "知是東君客。", 
      "家書須辦寫泥金，報科名、題淡墨。"
    ], 
    "rhythmic": "折丹桂", 
    "tags": [
      "西湖"
    ]
  }, 
  {
    "author": "王之道", 
    "paragraphs": [
      "風漪欲皺春江碧。", 
      "予寄江城北。", 
      "子今東去赴春官，挽不住、摶風翼。", 
      "修程應過天池息。", 
      "何處堪留客。", 
      "預知仙籍桂香浮，語祝史、休佔墨。"
    ], 
    "rhythmic": "折丹桂"
  }, 
  {
    "author": "王之道", 
    "paragraphs": [
      "雪晴山色分遙碧。", 
      "輝映江南北。", 
      "子今東去步蟾宮，看少展、垂天翼。", 
      "晚來江上西風息。", 
      "算不是新豐客。", 
      "明年三月見君時，慶章綬、紆銅墨。"
    ], 
    "rhythmic": "折丹桂"
  }, 
  {
    "author": "王之道", 
    "paragraphs": [
      "嘆關河在眼、孰雌雄，興廢古猶今。", 
      "問中原何處，黃塵千里，遠水平林。", 
      "聞說謳謠思漢，人有望霓心。", 
      "想垂髫戴白，泣涕盈襟。", 
      "流水高山還會，意不煩揮按，如見虞琴。", 
      "□逶遲周道，四牡驟駸駸。", 
      "盡諏謀詢度歸來，聊緩轡、歲晚雪霜深。", 
      "西湖好，光風遲日，同快吳吟。"
    ], 
    "rhythmic": "八聲甘州", 
    "tags": [
      "西湖"
    ]
  }, 
  {
    "author": "王之道", 
    "paragraphs": [
      "風揭珠簾寒乍透。", 
      "青娥不住添香獸。", 
      "火暖畫檐鳴線溜。", 
      "人醉後。", 
      "錦堂絲竹烘殘晝。", 
      "勢合湖山增地厚。", 
      "孤高但覺修篁瘦。", 
      "回策如縈今在手。", 
      "驕馬驟。", 
      "吾家金埒新編就。"
    ], 
    "rhythmic": "漁家傲"
  }, 
  {
    "author": "王之道", 
    "paragraphs": [
      "巖電晶熒君未老。", 
      "看看門外鋒車到。", 
      "一點眉間黃色好。", 
      "人盡道。", 
      "從今次第登三少。", 
      "左右青娥來巧笑。", 
      "注脣塗額新妝了。", 
      "斜插梅花仍鬥妙。", 
      "歌窈窕。", 
      "醉來容我相嘲傲。"
    ], 
    "rhythmic": "漁家傲"
  }, 
  {
    "author": "王之道", 
    "paragraphs": [
      "歲月漂流人易老。", 
      "東郊又報春來到。", 
      "梅靨柳眉還鬥好。", 
      "君信道。", 
      "衰顏得酒重年少。", 
      "對酒邀賓同燕笑。", 
      "莫教虛過芳菲了。", 
      "咳唾珠璣誇筆妙。", 
      "人窈窕。", 
      "新聲傾坐漁家傲。"
    ], 
    "rhythmic": "漁家傲"
  }, 
  {
    "author": "王之道", 
    "paragraphs": [
      "燈火熙熙來稚老。", 
      "喜逢燈夕都齊到。", 
      "花市綺樓隨處好。", 
      "人竟道。", 
      "今年天氣常年少。", 
      "五馬行遊還坐笑。", 
      "公堂簾卷東風了。", 
      "簫鼓喧闐歌舞妙。", 
      "人窈窕。", 
      "也應引動南窗傲。"
    ], 
    "rhythmic": "漁家傲"
  }, 
  {
    "author": "王之道", 
    "paragraphs": [
      "系國安危還故老。", 
      "鶴書赴隴行當到。", 
      "多謝不遺敦雅好。", 
      "應信道。", 
      "年高德劭如公少。", 
      "尊酒論文聊一笑。", 
      "肯將苦語誇危了。", 
      "落筆君房天下妙。", 
      "環窈窕。", 
      "清歌一曲漁家傲。"
    ], 
    "rhythmic": "漁家傲"
  }, 
  {
    "author": "王之道", 
    "paragraphs": [
      "海岱惟青遺一老。", 
      "禁垣清切親曾到。", 
      "獨直固勞非所好。", 
      "誰信道。", 
      "才如權相從來少。", 
      "把酒自歌還自笑。", 
      "醉中萬事都齊了。", 
      "絕唱清歌仍敏妙。", 
      "聲窈窕。", 
      "行雲初遏漁家傲。"
    ], 
    "rhythmic": "漁家傲"
  }, 
  {
    "author": "王之道", 
    "paragraphs": [
      "爵齒俱尊惟此老。", 
      "詩詞筆力誰能到。", 
      "奇字古文仍篤好。", 
      "須信道。", 
      "如公寧復憂才少。", 
      "剩費黃金應買笑。", 
      "窮通得喪都忘了。", 
      "坐對瑤觴看舞妙。", 
      "攜窈窕。", 
      "南窗聊得淵明傲。"
    ], 
    "rhythmic": "漁家傲"
  }, 
  {
    "author": "王之道", 
    "paragraphs": [
      "老老恩波今及老。", 
      "詔書前日新頒到。", 
      "視膳慈寧先嗜好。", 
      "隆孝道。", 
      "慕逾五十前王少。", 
      "想見天顏溫色笑。", 
      "東朝上壽稱觴了。", 
      "易俗功深神且妙。", 
      "來窈窕。", 
      "德齊任姒消驕傲。"
    ], 
    "rhythmic": "漁家傲"
  }, 
  {
    "author": "王之道", 
    "paragraphs": [
      "高髻墮香鬟。", 
      "遺恨眉山。", 
      "老年花似夢中看。", 
      "厭浥一枝漙曉露，珠淚闌干。", 
      "卮酒發酡顏。", 
      "休更留殘。", 
      "滿城風雨麥秋寒。", 
      "餘馥尚能消酒惡，誰敢包彈。"
    ], 
    "rhythmic": "浪淘沙"
  }, 
  {
    "author": "王之道", 
    "paragraphs": [
      "雪霽柳舒容，日薄梅搖影。", 
      "新歲換符來，天上初見頒桃梗。", 
      "試問我酬君唱，何如博塞歡娛，百萬呼盧勝。", 
      "投珠報玉，須放騷人遣春興。", 
      "詩成談笑，寫出無窮景。", 
      "不妨時作顛草，馳騁張芝聖。", 
      "誰念杜陵野老，心同流水必東，與物初無競。", 
      "公侯應有種哉，傾否由天命。"
    ], 
    "rhythmic": "憶東坡"
  }, 
  {
    "author": "王之道", 
    "paragraphs": [
      "虛堂響應聲，皎月形和影。", 
      "春到也須還，長紅多紫啼條梗。", 
      "況有光風麗日，能消積雪繁霜，青女休言勝。", 
      "扶搖借便，請看天池發鵬興。", 
      "人言強漢，治道誇文景。", 
      "誰能堯舜其君，遠繼阿衡聖。", 
      "富貴吾所自有，宰相時來則爲，自不煩趨競。", 
      "欲尋文會詩盟，得酒且相命。"
    ], 
    "rhythmic": "憶東坡"
  }, 
  {
    "author": "王之道", 
    "paragraphs": [
      "燧瑊勳業，何敢望西平。", 
      "觀當日，清大憝，震天聲。", 
      "績其凝。", 
      "追配汾陽郭，臨淮李，掃妖孽，植顛仆，復疆宇，洗羶腥。", 
      "堪嘆中原久矣，長淮隔、胡騎縱橫。", 
      "問何時，風驅電掃，重見文明。", 
      "賓雁宵鳴。", 
      "夢初驚。", 
      "念吾君復古，修攘兩盡，早晚功成。", 
      "歲雲暮，冰腹壯，雪華零。", 
      "悵神京。", 
      "誰信漢家陵闕，呵護有神兵。", 
      "罄寰海，重回首，鎮關情。", 
      "想見皇華諮度，望淮北、心曲搖旌。", 
      "願變夷用夏，荊狄是懲膺。", 
      "補弊支傾。"
    ], 
    "rhythmic": "六州歌頭"
  }, 
  {
    "author": "王之道", 
    "paragraphs": [
      "春色到梅梢，人在東風清嚏。", 
      "曾見少微初降，藹龍泉佳氣。", 
      "功名富貴屬多才，如子已無幾。", 
      "造物恰同予意，放驊騮千里。"
    ], 
    "rhythmic": "好事近"
  }, 
  {
    "author": "王之道", 
    "paragraphs": [
      "霞影入瑤觴，酒與餘霞同色。", 
      "人共昌朝方永，過觥籌三百。", 
      "一枝紅皺石榴裙，簾卷篆煙碧。", 
      "約我他年湖上，看九華終日。"
    ], 
    "rhythmic": "好事近"
  }, 
  {
    "author": "王之道", 
    "paragraphs": [
      "秋色到東籬，金散菊團香馥。", 
      "預借浮觴高會，爲作長年祝。", 
      "蟹螯如臂酒如澠，橙橘半黃綠。", 
      "唱我新詞一釂，聽尊前絲竹。"
    ], 
    "rhythmic": "好事近"
  }, 
  {
    "author": "王之道", 
    "paragraphs": [
      "花影到酴醿，風過玉卮搖碧。", 
      "坐上酒豪詩敵，盡騎鯨仙客。", 
      "主人名姓在金甌，歸去定前席。", 
      "要見碧桃千歲，看壺中春日。"
    ], 
    "rhythmic": "好事近"
  }, 
  {
    "author": "王之道", 
    "paragraphs": [
      "春色到酴醿，人在酴醿花底。", 
      "花撲尊罍香透，遠勝燒瀋水。", 
      "一杯聊復對東風，爲祝千千歲。", 
      "作楫和羹事了，歸去騎箕尾。"
    ], 
    "rhythmic": "好事近"
  }, 
  {
    "author": "王之道", 
    "paragraphs": [
      "對春光淡沲，煙冉冉、日遲遲。", 
      "漸紅入桃溪，青回柳陌，鶯刷金衣。", 
      "差池。", 
      "競求友去，惱佳人、幽恨上蛾眉。", 
      "應念年時追逐，妝餘爲帶交枝。", 
      "芳菲。", 
      "誰共賞遊嬉。", 
      "何處馬如飛。", 
      "□不道新來，牽腸惹肚，暗減腰肢。", 
      "須知。", 
      "乍寒乍暖，褪朱脣、又過海棠時。", 
      "已約姚黃魏紫，留花等待伊歸。"
    ], 
    "rhythmic": "木蘭花慢"
  }, 
  {
    "author": "王之道", 
    "paragraphs": [
      "宿霧霽晨霜，江山明秀。", 
      "照眼黃花亂晴晝。", 
      "當年今日，正是懸弧時候。", 
      "一杯聊獻祝，同親舊。", 
      "莫問窮通，休論貧富。", 
      "且趁良辰醉醇酎。", 
      "揚珠搗玉，況值西成多收。", 
      "飽餐歌至治，天垂祐。"
    ], 
    "rhythmic": "感皇恩"
  }, 
  {
    "author": "王之道", 
    "paragraphs": [
      "天迥樓高，日長院靜，琴聲幽咽。", 
      "暱暱恩情，切切言語，似傷離別。", 
      "子期何處，漫高山流水，又逐新聲徹。", 
      "彷彿江上移舟，聽琵琶悽切。", 
      "休說。", 
      "春寒料峭，夜來花柳，弄風搖雪。", 
      "大錯因誰，算不翅六州鐵。", 
      "波下雙魚，雲中乘雁，嗣音無計，空嘆初謀拙。", 
      "但願相逢，同心再綰重結。"
    ], 
    "rhythmic": "石州慢"
  }, 
  {
    "author": "王之道", 
    "paragraphs": [
      "風揭珠簾夜氣清。", 
      "香撲尊罍，初見雲英。", 
      "藍橋何處舊知名。", 
      "今夕相逢，此恨消停。", 
      "勸酒嫣然一笑傾。", 
      "細意端相，無限娉婷。", 
      "曲終猶帶繞樑聲。", 
      "莫辭沈醉，爲覆金觥。"
    ], 
    "rhythmic": "一翦梅"
  }, 
  {
    "author": "王之道", 
    "paragraphs": [
      "歡動江城，快風聲震地，雲勢頹山。", 
      "半年不雨，玉霙來溉冬乾。", 
      "飄飄弱絮，雜檐花、飛上賓筵。", 
      "疏林表，數行徵雁，翱翔欲下清灣。", 
      "何處梅梢點白，弄橫斜疏影，竹外溪邊。", 
      "天寒日暮，含香脈脈無言。", 
      "朱脣玉頰，映碧梧、峙鵠停鸞。", 
      "最好是，攜壺挈榼，相期同醉霜天。"
    ], 
    "rhythmic": "漢宮春"
  }, 
  {
    "author": "王之道", 
    "paragraphs": [
      "一撮檀心，春來還對東君吐。", 
      "莫隨春去。", 
      "我欲花間住。", 
      "燕子銜泥，似向吾人訴。", 
      "煩相語。", 
      "九齡風度。", 
      "流落今何處。"
    ], 
    "rhythmic": "點絳脣"
  }, 
  {
    "author": "王之道", 
    "paragraphs": [
      "珠幰霜蕤，晚來芬馥清香吐。", 
      "流鶯飛去。", 
      "應上花梢住。", 
      "一曲陽春，聊對東風訴。", 
      "無多語。", 
      "韶光暗度。", 
      "恨到分攜處。"
    ], 
    "rhythmic": "點絳脣"
  }, 
  {
    "author": "王之道", 
    "paragraphs": [
      "宿雨朝寒，芳時又過酴醿了。", 
      "舞環歌繞。", 
      "應恨金盃小。", 
      "零亂霜蕤，點綴青青草。", 
      "花間道。", 
      "曾遭花惱。", 
      "把酒呼晴昊。"
    ], 
    "rhythmic": "點絳脣"
  }, 
  {
    "author": "王之道", 
    "paragraphs": [
      "短棹西來，追隨不及桃花宴。", 
      "薰風庭院。", 
      "明月裁紈扇。", 
      "睡起嬌慵，想見雲鬟亂。", 
      "雙魚遠。", 
      "欲憑春喚。", 
      "一覘韋娘面。"
    ], 
    "rhythmic": "點絳脣"
  }, 
  {
    "author": "王之道", 
    "paragraphs": [
      "透幕穿簾，迴風舞態能輕妙。", 
      "不須相惱。", 
      "江上春來了。", 
      "一闋清歌，唱徹瓊樓曉。", 
      "春工巧。", 
      "柳顰梅笑。", 
      "點綴芳菲早。"
    ], 
    "rhythmic": "點絳脣"
  }, 
  {
    "author": "王之道", 
    "paragraphs": [
      "竹外梅花，檀心玉頰春初透。", 
      "一池風皺。", 
      "妙語天生就。", 
      "有個人人，嫋娜靈和柳。", 
      "君知否。", 
      "目成心授。", 
      "何日同攜手。"
    ], 
    "rhythmic": "點絳脣"
  }, 
  {
    "author": "王之道", 
    "paragraphs": [
      "春意催花，片雲又作朝來雨。", 
      "淡勻深注。", 
      "紅紫紛無數。", 
      "社日人家，準擬行春去。", 
      "癡兒女。", 
      "倚門凝佇。", 
      "借問東郊路。"
    ], 
    "rhythmic": "點絳脣"
  }, 
  {
    "author": "王之道", 
    "paragraphs": [
      "古屋衰楊，淡煙疏雨江南岸。", 
      "幾家村疃。", 
      "酒旆還相喚。", 
      "短棹扁舟，風橫河頻轉。", 
      "柔腸斷。", 
      "寒鴉噪晚。", 
      "天共蒹葭遠。"
    ], 
    "rhythmic": "點絳脣"
  }, 
  {
    "author": "王之道", 
    "paragraphs": [
      "酪漿冷浸金盤粉。", 
      "玉友浮新醞。", 
      "如君真是酒中仙。", 
      "一斗百篇、吟到小池蓮。", 
      "清風拂拂來紈素。", 
      "獨擅江南步。", 
      "紅裙無用妒芳姿。", 
      "且把綠羅、爭學畫長眉。"
    ], 
    "rhythmic": "虞美人"
  }, 
  {
    "author": "王之道", 
    "paragraphs": [
      "鄭侯美政推仁厚。", 
      "何獨高淮右。", 
      "分攜令我預顰眉。", 
      "只恐桐廬民望、怪來遲。", 
      "一尊聊罄金蕉葉。", 
      "更語半時霎。", 
      "青娥羅列競消凝。", 
      "閣定眼邊珠淚、做紅冰。"
    ], 
    "rhythmic": "虞美人"
  }, 
  {
    "author": "王之道", 
    "paragraphs": [
      "要識長生輩赤松。", 
      "朱顏和綠髮，正丰茸。", 
      "當年今日墮仙宮。", 
      "佳氣鬱，香靄菊花風。", 
      "一醉拚千鍾。", 
      "小槽新釀美，玉泉濃。", 
      "酒酣詩思浩無窮。", 
      "雲煙爛，題破錦箋紅。"
    ], 
    "rhythmic": "小重山"
  }, 
  {
    "author": "王之道", 
    "paragraphs": [
      "花豔嫣然照坐紅。", 
      "池光高下見，木芙蓉。", 
      "相從款款莫匆匆。", 
      "新釀熟，浮甕碧香濃。", 
      "倚檻送飛鴻。", 
      "登高時節近，菊披風。", 
      "笑談今喜一杯同。", 
      "揉金蕊，和露入杯中。"
    ], 
    "rhythmic": "小重山"
  }, 
  {
    "author": "王之道", 
    "paragraphs": [
      "雲不卷。", 
      "澆愁莫放金盃淺。", 
      "金盃淺。", 
      "新詞麗句，要人裁翦。", 
      "酒酣思致天同遠。", 
      "臨風捉筆綸巾岸。", 
      "綸巾岸。", 
      "詩成歸去，寒光照晚。"
    ], 
    "rhythmic": "秦樓月・憶秦娥"
  }, 
  {
    "author": "王之道", 
    "paragraphs": [
      "竹馬來迎，留不住、寸心如結。", 
      "□歷湖、須塢相望，近同吳越。", 
      "闕里風流今未減，此行報政看期月。", 
      "已驗康沂富國，千古曾無別。", 
      "多謝潤沾枯轍。", 
      "令我神思清發。", 
      "□新命歡浹，兩邦情愜。", 
      "明日西風帆卷席。", 
      "高檣到處旌麾列。", 
      "忽相思，吾當往，誰謂三墩隔。"
    ], 
    "rhythmic": "滿江紅"
  }, 
  {
    "author": "王之道", 
    "paragraphs": [
      "寶山煙霽，金湖波渺，珠簾高卷清霜。", 
      "楓葉露痕，荻花風色，人言今日重陽。", 
      "芳菊嫋秋香。", 
      "更榴房鬥紫，柑實傳黃。", 
      "觀閣凌空，杯盤照坐獨醒狂。", 
      "良辰樂事難忘。", 
      "正少年遊冶，人在任莊。", 
      "銅鉢探題，金釵當酒，一時綠鬢紅妝。", 
      "故國黯淒涼。", 
      "漫情隨水遠，興與雲長。", 
      "要是致君堯舜，千古繼垂裳。"
    ], 
    "rhythmic": "望海潮"
  }, 
  {
    "author": "王之道", 
    "paragraphs": [
      "綽約一枝紅怨。", 
      "疏雨淡煙池館。", 
      "梅子欲黃時，日倚朱闌幾遍。", 
      "爭看。", 
      "爭看。", 
      "人在沈香亭畔。"
    ], 
    "rhythmic": "如夢令"
  }, 
  {
    "author": "王之道", 
    "paragraphs": [
      "葉底芳蕤如綴。", 
      "坐對廣庭忘味。", 
      "嬌呆最憐伊，亂糝舞餘風袂。", 
      "貪喜。", 
      "貪喜。", 
      "不覺寶釵斜墜。"
    ], 
    "rhythmic": "如夢令"
  }, 
  {
    "author": "王之道", 
    "paragraphs": [
      "一餉凝情無語。", 
      "手拈梅花何處。", 
      "倚竹不勝愁，暗想江頭歸路。", 
      "東去。", 
      "東去。", 
      "短艇淡煙疏雨。"
    ], 
    "rhythmic": "如夢令"
  }, 
  {
    "author": "王之道", 
    "paragraphs": [
      "紅樓縹緲光風裏，熙熙和氣歡聲。", 
      "遏雲餘韻最關情。", 
      "春山閒淡淡，秋水醉盈盈。", 
      "老去自憐心尚在，相逢殊慰勞生。", 
      "紋楸聊復戲同枰。", 
      "試煩歌一曲，須借酒三行。"
    ], 
    "rhythmic": "臨江仙"
  }, 
  {
    "author": "王之道", 
    "paragraphs": [
      "鼓棹正逢江雪霽，是行應快吳吟。", 
      "透雲寒日半晴陰。", 
      "煙嵐凝翠重，霜樹濺紅深。", 
      "案上文書閒展讀，聖賢蹤跡重尋。", 
      "不堪華髮故駸駸。", 
      "三旌還有分，萬事付無心。"
    ], 
    "rhythmic": "臨江仙"
  }, 
  {
    "author": "王之道", 
    "paragraphs": [
      "怪得舉頭聞鵲喜，果然都騎相過。", 
      "柳陰乘月倒金荷。", 
      "疏星明耿耿，銀漢靜無波。", 
      "總角追隨今老矣，相逢無惜婆娑。", 
      "夜闌餘興到狂歌。", 
      "長鯨方正渴，應不厭傾河。"
    ], 
    "rhythmic": "臨江仙"
  }, 
  {
    "author": "王之道", 
    "paragraphs": [
      "朱實盈盈露，黃花細細風。", 
      "龍山勝集古今同。", 
      "斷送一年秋色、酒杯中。", 
      "鴨腳供柔白，雞頭薦嫩紅。", 
      "量吞雲夢正能容。", 
      "試問具區何處、浙江東。"
    ], 
    "rhythmic": "南歌子"
  }, 
  {
    "author": "王之道", 
    "paragraphs": [
      "老懶詩才退，春融醉眼昏。", 
      "青山終日對柴門。", 
      "柳外斷橋流水、幾家村。", 
      "桃李添新意，池塘失舊痕。", 
      "一尊聊復爲君溫。", 
      "傾倒年來酬唱、細論文。"
    ], 
    "rhythmic": "南歌子"
  }, 
  {
    "author": "王之道", 
    "paragraphs": [
      "扇裏薰風細，壺中化日長。", 
      "榴花高下照紅妝。", 
      "花外雲飛馥郁、水沈香。", 
      "新竹輕儲粉，流鶯巧弄簧。", 
      "不知何處是華陽。", 
      "應有千年白李、薦霞觴。"
    ], 
    "rhythmic": "南歌子"
  }, 
  {
    "author": "王之道", 
    "paragraphs": [
      "玉露澄天宇，金風淨月華。", 
      "滿庭秋色木犀花。", 
      "記得謫仙初下、五雲車。", 
      "才業追前輩，人門屬當家。", 
      "壽觴無惜醉流霞。", 
      "聞說姓名潛護、有籠紗。"
    ], 
    "rhythmic": "南歌子"
  }, 
  {
    "author": "王之道", 
    "paragraphs": [
      "角簟橫龜枕，蘭房掛艾人。", 
      "一尊菖歜泛清醇。", 
      "好在佳人如玉、映長春。", 
      "冰徹杯盤瑩，香和笑語薰。", 
      "蓮花衫子入時新。", 
      "掛起南窗一榻、晚風清。"
    ], 
    "rhythmic": "南歌子"
  }, 
  {
    "author": "王之道", 
    "paragraphs": [
      "玉斝浮菖虎，金盤饋鰁魚。", 
      "研丹聊作厭兵符。", 
      "何必城頭一女、當千夫。", 
      "雨過山如洗，風來草似梳。", 
      "佳人不慣手談輸。", 
      "卻道如今重賭、選官圖。"
    ], 
    "rhythmic": "南歌子"
  }, 
  {
    "author": "王之道", 
    "paragraphs": [
      "露竹舒新綠，風荷遞暗香。", 
      "誰家池館睡鴛鴦。", 
      "還有玉人相對、坐傳觴。", 
      "角簟清冰滑，紗廚薄霧涼。", 
      "晚來行雨過巫陽。", 
      "強整羅衣臨鏡、學宮妝。"
    ], 
    "rhythmic": "南歌子"
  }, 
  {
    "author": "王之道", 
    "paragraphs": [
      "碧天無際，乍雨清煙靄，風開雲月。", 
      "人在南樓，劇談勝詠，擁碧油旌節。", 
      "銀闕騰輝，冰輪駕彩，顥氣資高潔。", 
      "大星不見，更容螢火明滅。", 
      "須煩翠杓瓊杯，華箋象管，與我酬清絕。", 
      "誰使琵琶聲到耳，輕賦荻花楓葉。", 
      "露腳斜飛，河陰低轉，香篆環三傑。", 
      "莫辭終日，舞腰重看回雪。"
    ], 
    "rhythmic": "念奴嬌"
  }, 
  {
    "author": "王之道", 
    "paragraphs": [
      "黃花照眼，對西風庭檻，爲渠凝佇。", 
      "準擬登高酬一醉，底事晚來微雨。", 
      "蟋蟀聲中，芭蕉葉上，怎得爭如許。", 
      "龍山何處，無言暗想煙樹。", 
      "須知天意隨人，重陽晴未晚，不須頻訴。", 
      "幸有兵廚三萬斛，足助賞心歡趣。", 
      "千里江山，兩行珠翠，端爲騷人付。", 
      "層樓飛觀，應容老子追步。"
    ], 
    "rhythmic": "念奴嬌"
  }, 
  {
    "author": "王之道", 
    "paragraphs": [
      "又是春殘去，倚東風、寒雲淡日，墮紅飄絮。", 
      "燕社鴻秋人不問，儘管吳聲越鼓。", 
      "但短髮、星星無數。", 
      "萬事惟消彭澤醉，也何妨、袖卷長沙舞。", 
      "身與世，只如許。", 
      "闌干拍手閒情緒。", 
      "便明朝、蒼煙白鷺，北山南浦。", 
      "笑指午橋橋畔路，簾幕深深院宇。", 
      "尚趁得、柳煙花霧。", 
      "我亦故山猿鶴怨，問何時、歸棹雙溪渚。", 
      "歌一曲，恨千縷。"
    ], 
    "rhythmic": "賀新郎"
  }, 
  {
    "author": "王之道", 
    "paragraphs": [
      "藕絲衫剪輕紅窄。", 
      "衫輕不礙瓊膚白。", 
      "縵鬢小橫波。", 
      "花樓東是家。", 
      "上湖閒蕩槳。", 
      "粉豔芙蓉榜。", 
      "湖水亦多情。", 
      "照妝天底清。"
    ], 
    "rhythmic": "菩薩蠻"
  }, 
  {
    "author": "董穎", 
    "paragraphs": [
      "怒潮卷雪，魏岫布雲，越襟吳帶如斯。", 
      "有客經遊，月伴風隨。", 
      "值盛世。", 
      "觀此江山美。", 
      "合放懷、何事卻興悲。", 
      "不爲回頭，舊谷天涯。", 
      "爲想前君事。", 
      "越王嫁禍獻西施。", 
      "吳即中深機。", 
      "闔廬死。", 
      "有遺誓。", 
      "句踐必誅夷。", 
      "吳未乾戈出境，倉卒越兵，投怒夫差。", 
      "鼎沸鯨鯢。", 
      "越遭勁敵，可憐無計脫重圍。", 
      "歸路茫然，城郭丘墟，飄泊稽山裏。", 
      "旅魂暗逐戰塵飛。", 
      "天日慘無輝。"
    ], 
    "rhythmic": "薄媚"
  }, 
  {
    "author": "董穎", 
    "paragraphs": [
      "自笑平生，英氣凌雲，凜然萬里宣威。", 
      "那知此際。", 
      "熊虎塗窮，來伴麋鹿卑棲。", 
      "既甘臣妾，猶不許，何爲計。", 
      "爭若都燔寶器。", 
      "盡誅吾妻子。", 
      "徑將死戰決雄雌。", 
      "天意恐憐之。", 
      "偶聞太宰，正擅權，貪賂市恩私。", 
      "因將寶玩獻誠，雖脫霜戈，石室囚繫。", 
      "憂嗟又經時。", 
      "恨不如巢燕自由歸。", 
      "殘月朦朧，寒雨蕭蕭，有血都成淚。", 
      "備嘗險厄返邦畿。", 
      "冤憤刻肝脾。"
    ], 
    "rhythmic": "薄媚"
  }, 
  {
    "author": "董穎", 
    "paragraphs": [
      "種陳謀，謂吳兵正熾。", 
      "越勇難施。", 
      "破吳策，唯妖姬。", 
      "有傾城妙麗。", 
      "名稱西子。", 
      "歲方笄。", 
      "算夫差惑此。", 
      "須致顛危。", 
      "范蠡微行，珠貝爲香餌。", 
      "苧蘿不釣釣深閨。", 
      "吞餌果殊姿。", 
      "素肌纖弱，不勝羅綺。", 
      "鸞鏡畔、粉面淡勻，梨花一朵瓊壺裏。", 
      "嫣然意態嬌春，寸眸剪水。", 
      "斜鬟鬆翠。", 
      "人無雙、宜名動君王，繡履容易。", 
      "來登玉階。"
    ], 
    "rhythmic": "薄媚"
  }, 
  {
    "author": "董穎", 
    "paragraphs": [
      "窣湘裙，搖漢佩。", 
      "步步香風起。", 
      "斂雙蛾，論時事。", 
      "蘭心巧會君意。", 
      "殊珍異寶，猶自朝臣未與。", 
      "妾何人，被此隆恩，雖令效死。", 
      "奉嚴旨。", 
      "隱約龍姿忻悅。", 
      "重把甘言說。", 
      "辭俊雅，質娉婷，天教汝、衆美兼備。", 
      "聞吳重色，憑汝和親，應爲靖邊陲。", 
      "將別金門，俄揮粉淚。", 
      "靚妝洗。"
    ], 
    "rhythmic": "薄媚"
  }, 
  {
    "author": "董穎", 
    "paragraphs": [
      "飛雲駛。", 
      "香車故國難回睇。", 
      "芳心漸搖，迤邐吳都繁麗。", 
      "忠臣子胥，預知道爲邦崇。", 
      "諫言先啓。", 
      "願勿容其至。", 
      "周亡褒姒。", 
      "商傾妲己。", 
      "吳王卻嫌胥逆耳。", 
      "才經眼、便深恩愛。", 
      "東風暗綻嬌蕊。", 
      "綵鸞翻妒伊。", 
      "得取次、于飛共戲。", 
      "金屋看承，他宮盡廢。"
    ], 
    "rhythmic": "薄媚"
  }, 
  {
    "author": "董穎", 
    "paragraphs": [
      "華宴夕，燈搖醉。", 
      "粉菡萏，籠蟾桂。", 
      "揚翠袖，含風舞，輕妙處，驚鴻態。", 
      "分明是。", 
      "瑤臺瓊榭，閬苑蓬壺，景盡移此地。", 
      "花繞仙步，鶯隨管吹。", 
      "寶帳暖留春，百和馥郁融鴛被。", 
      "銀漏永，楚雲濃，三竿日、猶褪霞衣。", 
      "宿酲輕腕，嗅宮花，雙帶系。", 
      "合同心時。", 
      "波下比目，深憐到底。"
    ], 
    "rhythmic": "薄媚"
  }, 
  {
    "author": "董穎", 
    "paragraphs": [
      "耳盈絲竹，眼搖珠翠。", 
      "迷樂事。", 
      "宮闈門。", 
      "爭知。", 
      "漸國勢凌夷。", 
      "奸臣獻佞，轉恣奢淫，天譴歲屢飢。", 
      "從此萬姓離心解體。", 
      "越遣使。", 
      "陰窺虛實，蚤夜營邊備。", 
      "兵未動，子胥存，雖堪伐、尚畏忠義。", 
      "斯人既戮，又且嚴兵捲土，赴黃池觀釁，種蠡方雲可矣。"
    ], 
    "rhythmic": "薄媚"
  }, 
  {
    "author": "董穎", 
    "paragraphs": [
      "機有神，徵鼙一鼓，萬馬襟喉地。", 
      "庭喋血，誅留守，憐屈服，斂兵還，危如此。", 
      "當除禍本，重結人心，爭奈竟荒迷。", 
      "戰骨方埋，靈旗又指。", 
      "勢連敗。", 
      "柔荑攜泣。", 
      "不忍相拋棄。", 
      "身在兮，心先死。", 
      "宵奔兮，兵已前圍。", 
      "謀窮計盡，淚鶴啼猿，聞處分外悲。", 
      "丹穴縱近，誰容再歸。"
    ], 
    "rhythmic": "薄媚"
  }, 
  {
    "author": "董穎", 
    "paragraphs": [
      "哀誠屢吐，甬東分賜。", 
      "垂暮日，置荒隅，心知愧。", 
      "寶鍔紅委。", 
      "鸞存鳳去，辜負恩憐，情不似虞姬。", 
      "尚望論功，榮還故里。", 
      "降令曰，吳亡赦汝，越與吳何異。", 
      "吳正怨，越方疑。", 
      "從公論、合去妖類。", 
      "蛾眉宛轉，竟殞鮫綃，香骨委塵泥。", 
      "渺渺姑蘇，荒蕪鹿戲。"
    ], 
    "rhythmic": "薄媚"
  }, 
  {
    "author": "董穎", 
    "paragraphs": [
      "王公子。", 
      "青春更才美。", 
      "風流慕連理。", 
      "耶溪一日，悠悠回首凝思。", 
      "雲鬟煙鬢，玉佩霞裾，依約露妍姿。", 
      "送目驚喜。", 
      "俄迂玉趾。", 
      "同仙騎。", 
      "洞府歸去，簾櫳窈窕戲魚水。", 
      "正一點犀通，遽別恨何已。", 
      "媚魄千載，教人屬意。", 
      "況當時。", 
      "金殿裏。"
    ], 
    "rhythmic": "薄媚"
  }, 
  {
    "author": "董穎", 
    "paragraphs": [
      "春淺借和風，吹綠庭皋樹。", 
      "依約屏間出紫雲，入閣風流處。", 
      "便做鐵心腸，也爲梅花語。", 
      "欲去東君更挽留，巧棧煙霞路。"
    ], 
    "rhythmic": "卜算子"
  }, 
  {
    "author": "董穎", 
    "paragraphs": [
      "紅鬥風桃，綠肥菸草，楊柳春暗重門。", 
      "五陵佳興，釀醞付芳尊。", 
      "窈窕笙簫叢裏，金猊篆、霧繞雲紛。", 
      "勾情也，歌眉低翠，依約鷓鴣村。", 
      "人生須快意，十分春事，才破三分。", 
      "況點檢年時，勝客都存。", 
      "更把餘歡卜夜，縱徹曉、蠟淚流痕。", 
      "花陰晝，朱簾未卷，猶自醉昏昏。"
    ], 
    "rhythmic": "滿庭芳"
  }, 
  {
    "author": "潘良貴", 
    "paragraphs": [
      "夾水鬆篁，一天風露，覺來身在扁舟。", 
      "桂花當午，雲卷素光流。", 
      "起傍篷窗危坐，飄然竟、欲到瀛洲。", 
      "人世樂，那知此夜，空際列瓊樓。", 
      "休休。", 
      "閒最好，十年歸夢，兩眼鄉愁。", 
      "謾贏得、蕭蕭華髮盈頭。", 
      "往事不須追諫，從今去、拂袖何求。", 
      "一尊酒，持杯顧影，起舞自相酬。"
    ], 
    "rhythmic": "滿庭芳"
  }, 
  {
    "author": "董德元", 
    "paragraphs": [
      "滿腹文章，滿頭霜雪，滿面埃塵。", 
      "直至如今，別無收拾，只有清貧。", 
      "功名已是因循。", 
      "最懊恨、張巡李巡。", 
      "幾個明年，幾番好運，只是瞞人。"
    ], 
    "rhythmic": "柳梢青"
  }, 
  {
    "author": "馮時行", 
    "paragraphs": [
      "年時江上垂楊路。", 
      "信柱杖、穿雲去。", 
      "碧澗步虛聲裏度。", 
      "疏林小寺，遠山孤渚，獨倚闌干處。", 
      "別來無幾春還暮。", 
      "空記當時錦囊句。", 
      "南北東西知幾許。", 
      "相思難寄，野航蓑笠，獨釣巴江雨。"
    ], 
    "rhythmic": "青玉案"
  }, 
  {
    "author": "馮時行", 
    "paragraphs": [
      "東君已了韶華媚。", 
      "未快芳菲意。", 
      "臨居傾倒向荼䕷。", 
      "十萬寶珠瓔珞、帶風垂。", 
      "合歡翠玉新呈瑞。", 
      "十日傍邊醉。", 
      "今年花好爲誰開。", 
      "欲寄一枝無處、覓陽臺。"
    ], 
    "rhythmic": "虞美人"
  }, 
  {
    "author": "馮時行", 
    "paragraphs": [
      "芳菲不是渾無據。", 
      "只是春收取。", 
      "都將醞造晚風光。", 
      "百尺瑤臺、吹下半天香。", 
      "多愁多病疏慵意。", 
      "也被香扶起。", 
      "微吟小酌送花飛。", 
      "更拚小屏幽夢、到開時。"
    ], 
    "rhythmic": "虞美人"
  }, 
  {
    "author": "馮時行", 
    "paragraphs": [
      "去年同醉黃花下。", 
      "采采香盈把。", 
      "今年仍復對黃花。", 
      "醉裏不羞斑鬢、落烏紗。", 
      "勸君莫似陽關柳。", 
      "飛伴離亭酒。", 
      "願君只似月常圓。", 
      "還使人人一月、一回看。"
    ], 
    "rhythmic": "虞美人"
  }, 
  {
    "author": "馮時行", 
    "paragraphs": [
      "雲復衡茅霜雪後。", 
      "風吹江面青羅皺。", 
      "鏡裏功名愁裏瘦。", 
      "閒袖手。", 
      "去年長至今年又。", 
      "梅逼玉肌春欲透。", 
      "小槽新壓冰澌溜。", 
      "好把升沈分付酒。", 
      "光陰驟。", 
      "須臾又綠章臺柳。"
    ], 
    "rhythmic": "漁家傲"
  }, 
  {
    "author": "馮時行", 
    "paragraphs": [
      "風幸多情開得好。", 
      "忍卻吹教零落了。", 
      "弄花衣上有餘香，春已老。", 
      "枝頭少。", 
      "況又酒醒鶗鴂曉。", 
      "一片初飛情已悄。", 
      "可更如今紛不掃。", 
      "年隨流水去無蹤，恨不了。", 
      "愁不了。", 
      "樓外遠山眉樣小。"
    ], 
    "rhythmic": "天仙子"
  }, 
  {
    "author": "馮時行", 
    "paragraphs": [
      "十日春風，吹開一歲閒桃李。", 
      "南柯驚起。", 
      "歸踏春風尾。", 
      "世事無憑，偶耳成憂喜。", 
      "歌聲裏。", 
      "落花流水。", 
      "明日人千里。"
    ], 
    "rhythmic": "點絳脣"
  }, 
  {
    "author": "馮時行", 
    "paragraphs": [
      "杏花微露春猶淺。", 
      "春淺愁濃愁送遠。", 
      "山拖餘翠斷行蹤，細雨疏煙迷望眼。", 
      "暮雲濃處輕吹散。", 
      "往事時時心上見。", 
      "不禁慵瘦倚東風，燕子雙雙花片片。"
    ], 
    "rhythmic": "玉樓春"
  }, 
  {
    "author": "馮時行", 
    "paragraphs": [
      "江上新晴，閒撐小艇尋梅去。", 
      "自知梅處。", 
      "香滿魚家路。", 
      "路盡疏籬，一樹開如許。", 
      "留人住。", 
      "留人不住。", 
      "黯淡黃昏雨。"
    ], 
    "rhythmic": "點絳脣"
  }, 
  {
    "author": "馮時行", 
    "paragraphs": [
      "眉黛低顰，一聲春滿留蘇帳。", 
      "卻從檀響。", 
      "漸到梅花上。", 
      "歸臥孤舟，梅影舟前揚。", 
      "勞心想。", 
      "岸橫千嶂。", 
      "霜月鋪寒浪。"
    ], 
    "rhythmic": "點絳脣"
  }, 
  {
    "author": "馮時行", 
    "paragraphs": [
      "小雨清塵淡煙晚。", 
      "官柳殢花待暖。", 
      "君愁入傷闕眼。", 
      "芳草綠、斷雲歸雁。", 
      "酒重斟，須再勸。", 
      "今夕近、明朝乍遠。", 
      "到時暗花飛亂。", 
      "千里斷腸春不管。"
    ], 
    "rhythmic": "夢蘭堂"
  }, 
  {
    "author": "馮時行", 
    "paragraphs": [
      "艱難時世。", 
      "萬事休誇會。", 
      "官宦誤人多，道是也、終須不是。", 
      "功名事業，已是負初心，人老也，發白也，隨分謀生計。", 
      "如今曉得，更莫爭閒氣。", 
      "高下與人和，且覓個、置錐之地。", 
      "江村僻處，作個老漁樵，一壺酒，一聲歌，一覺醺醺睡。"
    ], 
    "rhythmic": "驀山溪"
  }, 
  {
    "author": "馮時行", 
    "paragraphs": [
      "點酥點蠟。", 
      "憑君盡做風流骨。", 
      "漢家舊樣宮妝額。", 
      "流落人間，真個沒人識。", 
      "佳人誤撥龍香覓。", 
      "一枝初向煙林得。", 
      "被花惹起愁難說。", 
      "恰恨西窗，酒醒烏啼月。"
    ], 
    "rhythmic": "醉落魄・一斛珠"
  }, 
  {
    "author": "朱鬆", 
    "paragraphs": [
      "清曉方塘開一鏡。", 
      "落絮飛花，肯向春風定。", 
      "點破翠奩人未醒。", 
      "餘寒猶倚芭蕉勁。", 
      "擬託行雲醫酒病。", 
      "簾卷閒愁，空佔紅香逕。", 
      "青鳥呼君君莫聽。", 
      "日邊幽夢從來正。"
    ], 
    "rhythmic": "蝶戀花"
  }, 
  {
    "author": "朱翌", 
    "paragraphs": [
      "流水泠泠，斷橋橫路梅枝亞。", 
      "雪花飛下。", 
      "渾似江南畫。", 
      "白璧青錢，欲買春無價。", 
      "歸來也。", 
      "西風平野。", 
      "一點香隨馬。"
    ], 
    "rhythmic": "點絳脣"
  }, 
  {
    "author": "朱翌", 
    "paragraphs": [
      "玉臺金盞對炎光。", 
      "全似去年香。", 
      "有意莊嚴端午，不應忘卻重陽。", 
      "菖蒲九葉，金英滿把，同泛瑤觴。", 
      "舊日東籬陶令，北窗正臥義皇。"
    ], 
    "rhythmic": "朝中措"
  }, 
  {
    "author": "朱翌", 
    "paragraphs": [
      "宮紗蜂趁梅，寶扇鸞開翅。", 
      "數折聚清風，一捻生秋意。", 
      "搖搖雲母輕，嫋嫋瓊枝細。", 
      "莫解玉連環，怕作飛花墜。"
    ], 
    "rhythmic": "生查子"
  }, 
  {
    "author": "陳康伯", 
    "paragraphs": [
      "閒來溪上有云飛。", 
      "溪光接翠微。", 
      "江南三月落花時。", 
      "春波去棹遲。", 
      "尋竹路，破林扉。", 
      "蒼臺舊釣磯。", 
      "欲歸回首未成歸。", 
      "黃塵滿素衣。"
    ], 
    "rhythmic": "阮郎歸"
  }, 
  {
    "author": "陳康伯", 
    "paragraphs": [
      "臺上憑闌干。", 
      "猶怯春寒。", 
      "被誰偷了最高山。", 
      "將謂六丁移取去，不在人間。", 
      "卻是曉寒閒。", 
      "特地遮欄。", 
      "與天一樣自漫漫。", 
      "喜得東風收卷盡，依就追還。"
    ], 
    "rhythmic": "浪淘沙"
  }, 
  {
    "author": "歐陽澈", 
    "paragraphs": [
      "雁字書空，橘星垂檻。", 
      "江天水墨秋光晚。", 
      "香絲嫋嫋祝堯年，公庭錫宴揮金碗。", 
      "醉索蠻箋，狂吟象管。", 
      "珠璣燦燦驚人眼。", 
      "遏雲更倩雪兒歌，從教拍碎紅牙板。"
    ], 
    "rhythmic": "踏莎行"
  }, 
  {
    "author": "歐陽澈", 
    "paragraphs": [
      "紅葉飄風秋欲暮。", 
      "送目層樓，簾卷西山雨。", 
      "解榻聚賓揮玉塵。", 
      "風流只欠王夷甫。", 
      "質劍爲公沽綠醑。", 
      "滌濯吟魂，擬摘黃花句。", 
      "醉眼瞢騰攜手處。", 
      "謝池風月誰分付。"
    ], 
    "rhythmic": "蝶戀花"
  }, 
  {
    "author": "歐陽澈", 
    "paragraphs": [
      "個人風韻天然俏。", 
      "入鬢秋波常似笑。", 
      "一彎月樣黛眉低，四寸鞋兒蓮步小。", 
      "絕纓嘗宴瓊樓杪。", 
      "軟語清歌無限妙。", 
      "歸時桂影射簾旌，瀋水煙消深院悄。"
    ], 
    "rhythmic": "玉樓春"
  }, 
  {
    "author": "歐陽澈", 
    "paragraphs": [
      "年時醉倚溫溫玉。", 
      "妒月精神疑可掬。", 
      "香絲篆嫋一簾秋，瀲灩十分浮蟻綠。", 
      "興來笑把朱弦促。", 
      "切切含情聲斷續。", 
      "曲中依約斷人腸，除卻梨園無此曲。"
    ], 
    "rhythmic": "玉樓春"
  }, 
  {
    "author": "歐陽澈", 
    "paragraphs": [
      "羅幕風輕，水沈煙細。", 
      "杯行笑擁東山妓。", 
      "酬歌何惜錦纏頭，清音暗繞粱塵起。", 
      "銀甲彈箏，碧桃薦味。", 
      "舉觴飛白拚沈醉。", 
      "花窗弄月晚歸來，門迎蠟炬笙簫沸。"
    ], 
    "rhythmic": "踏莎行"
  }, 
  {
    "author": "歐陽澈", 
    "paragraphs": [
      "紅葉傷心月午樓。", 
      "襲人風細細，遠煙浮。", 
      "瞢騰醉眼不禁秋。", 
      "追舊事，拍塞一懷秋。", 
      "心緒兩悠悠。", 
      "東陽消瘦損，甚風流。", 
      "擬憑仙枕夢中游。", 
      "無眠久，通夕數更籌。"
    ], 
    "rhythmic": "小重山"
  }, 
  {
    "author": "歐陽澈", 
    "paragraphs": [
      "玉樓縹緲孤煙際。", 
      "徙倚愁如醉。", 
      "雁來人遠暗消魂。", 
      "簾卷一鉤新月、怯黃昏。", 
      "那人音信全無個。", 
      "幽恨誰憑破。", 
      "撲花蝴蝶若知人。", 
      "爲我一場清夢、去相親。"
    ], 
    "rhythmic": "虞美人"
  }, 
  {
    "author": "曾", 
    "paragraphs": [
      "幽芳獨秀在山林。", 
      "不怕曉寒侵。", 
      "應笑錢塘蘇小，語嬌終帶吳音。", 
      "乘槎歸去，雲濤萬頃，誰是知心。", 
      "寫向生綃屏上，蕭然伴我寒衾。"
    ], 
    "rhythmic": "朝中措"
  }, 
  {
    "author": "曾", 
    "paragraphs": [
      "綠華居處渺雲深。", 
      "不受一塵侵。", 
      "細看宜州新句，平生纔是知音。", 
      "凌波一去，平山夢斷，誰是關心。", 
      "惟有青天碧海，知渠夜夜孤衾。"
    ], 
    "rhythmic": "朝中措"
  }, 
  {
    "author": "曾", 
    "paragraphs": [
      "繡衣直指，問凌風一笑，翩然何許。", 
      "詔出層霄持漢節，千里秋風淮浦。", 
      "鑑遠江山，竹西歌吹，曾被腥羶污。", 
      "須君椽筆，爲渠一洗塵土。", 
      "休厭共倒金荷，翠眉重爲唱，渭城朝雨。", 
      "看即揚鞭歸騎穩，還指鬱蔥深處。", 
      "寶帶兼金，華韉新繡，直上雲霄去。", 
      "回頭莫忘，玉霄今夜風露。"
    ], 
    "rhythmic": "念奴嬌"
  }, 
  {
    "author": "曾惇", 
    "paragraphs": [
      "鄞江雲氣近蓬萊。", 
      "花柳滿城隈。", 
      "風流謝守相遇，應覆故人杯。", 
      "煙浪暖，錦帆回。", 
      "莫徘徊。", 
      "玉霄亭下，芍藥荼䕷，都望歸來。"
    ], 
    "rhythmic": "訴衷情"
  }, 
  {
    "author": "曾", 
    "paragraphs": [
      "無數春山展畫屏。", 
      "無窮煙柳照溪明。", 
      "花枝缺處小舟橫。", 
      "紫禁正須紅藥句，清江莫與白鷗盟。", 
      "主人元自是仙卿。"
    ], 
    "rhythmic": "浣溪沙"
  }, 
  {
    "author": "曾", 
    "paragraphs": [
      "九月傳杯，要攜佳客棲霞去。", 
      "滿城風雨。", 
      "記得潘郎句。", 
      "紫菊紅萸，何意留儂住。", 
      "愁如許。", 
      "暮煙一縷。", 
      "正在歸時路。"
    ], 
    "rhythmic": "點絳脣"
  }, 
  {
    "author": "張表臣", 
    "paragraphs": [
      "垂虹亭下扁舟住。", 
      "松江煙雨長橋暮。", 
      "白紵聽吳歌。", 
      "佳人淚臉波。", 
      "勸傾金鑿落。", 
      "莫作思家惡。", 
      "綠鴨與鱸魚。", 
      "如何可寄書。"
    ], 
    "rhythmic": "菩薩蠻"
  }, 
  {
    "author": "張表臣", 
    "paragraphs": [
      "樓橫北固，盡日厭厭雨。", 
      "欸乃數聲歌，但渺漠、江山煙樹。", 
      "寂寥風物，三五過元宵，尋柳眼，覓花英，春色知何處。", 
      "落梅嗚咽，吹徹江城暮。", 
      "脈脈數飛鴻，杳歸期、東風凝佇。", 
      "長安不見，烽起夕陽間，魂欲斷、酒初醒，獨下危梯去。"
    ], 
    "rhythmic": "驀山溪"
  }, 
  {
    "author": "吳億", 
    "paragraphs": [
      "江上雪初消。", 
      "暖日晴煙弄柳條。", 
      "認得裙腰芳草路，魂消。", 
      "曾折梅花過斷橋。", 
      "潘鬢爲誰凋。", 
      "長恨金閨閉阿嬌。", 
      "遙想晚妝呵手罷，夭饒。", 
      "更傍珠脣暖玉簫。"
    ], 
    "rhythmic": "南鄉子"
  }, 
  {
    "author": "吳億", 
    "paragraphs": [
      "樓雪初消，麗譙吹罷單于晚。", 
      "使君千炬起班春，歌吹香風暖。", 
      "十里珠簾盡卷。", 
      "正人在、蓬壺閬苑。", 
      "賣薪買酒，立馬傳觴，昇平重見。", 
      "誰識鰲頭，去年曾侍傳柑宴。", 
      "至今衣袖帶天香，行處氤氳滿。", 
      "已是春宵苦短。", 
      "且莫遣、歡遊意懶。", 
      "細聽歸路，璧月光中，玉簫聲遠。"
    ], 
    "rhythmic": "燭影搖紅"
  }, 
  {
    "author": "劉袤", 
    "paragraphs": [
      "櫻桃結子春歸盡，蝶翻金粉雙飛。", 
      "子規啼月小樓西。", 
      "玉鉤羅幕，惆悵卷金泥。", 
      "門巷寂寥人去後，望殘菸草低迷。", 
      "何時重聽玉驄嘶。", 
      "撲簾飛絮，依約夢迴時。"
    ], 
    "rhythmic": "臨江仙"
  }, 
  {
    "author": "李鼐", 
    "paragraphs": [
      "亂雲將雨。", 
      "飛過鴛鴦浦。", 
      "人在小樓空翠處。", 
      "分得一襟離緒。", 
      "片帆隱隱歸舟。", 
      "天邊雪捲雲浮。", 
      "今夜夢魂何處，青山不隔人愁。"
    ], 
    "rhythmic": "清平樂"
  }, 
  {
    "author": "楊無咎", 
    "paragraphs": [
      "當年誰種官梅，自開自落清無比。", 
      "一朝驚見，危亭岑立，繁華叢裏。", 
      "知是賢侯，有難兄弟，素書時寄。", 
      "縱舞攜如意，吟搔短髮，無從訴、心中喜。", 
      "卻對斜枝冷蕊。", 
      "似於人、不勝風味。", 
      "冰姿斜映，朱脣淺破，欣然會意。", 
      "青子垂垂，翠陰密密，尤堪頻憩。", 
      "待促歸禁近，邦人指點，作甘棠比。"
    ], 
    "rhythmic": "水龍吟"
  }, 
  {
    "author": "楊無咎", 
    "paragraphs": [
      "曉來雨歇風生，素商乍入鴛鴦浦。", 
      "紅蕖翠蓋，不知西帝，神遊何處。", 
      "羅綺叢中，是誰相慕，憑肩私語。", 
      "似漢皋佩解，桃源人去，成思憶、空凝佇。", 
      "肯爲風流令尹，把芳心、雙雙分付。", 
      "碧紗對引，朱衣前導，應須此去。", 
      "好揖清香，盛邀嘉客，杯行無數。", 
      "喚瑤姬並立，如花並蒂，唱黃金縷。"
    ], 
    "rhythmic": "水龍吟"
  }, 
  {
    "author": "楊無咎", 
    "paragraphs": [
      "西湖天下應如是。", 
      "誰喚作、真西子。", 
      "雲凝山秀，日增波媚，宜晴宜雨。", 
      "況是深秋，更當遙夜，月華如水。", 
      "記詞人解道，丹青妙手，應難寫、真奇語。", 
      "往事輸他范蠡。", 
      "泛扁舟、仍攜佳麗。", 
      "毫端幻出，淡妝濃抹，可人風味。", 
      "和靖幽居，老坡遺蹟，也應堪記。", 
      "更憑君畫我，追隨二老，遊千家寺。"
    ], 
    "rhythmic": "水龍吟", 
    "tags": [
      "西湖"
    ]
  }, 
  {
    "author": "楊無咎", 
    "paragraphs": [
      "小軒瀟灑清宵午，風正緊、門深閉。", 
      "藜牀危坐，竹窗頻聽，春蟲撲紙。", 
      "燈燼垂紅，篆煙消碧，衣輕如水。", 
      "料飛花未止，堆檐已滿，時催折、琅玕尾。", 
      "骨冷魂清無寐。", 
      "這身在、廣寒宮裏。", 
      "暗懷千古，渾疑一夜，冰生腸胃。", 
      "歲事崢嶸，故園睽阻，歸期猶未。", 
      "向寒鄉、不念豐年，只憶青天萬里。"
    ], 
    "rhythmic": "水龍吟"
  }, 
  {
    "author": "楊無咎", 
    "paragraphs": [
      "夜來六出飛花，又催寂寞袁門閉。", 
      "幽齋無寐，寒欺衾布，明吞窗紙。", 
      "起步閒庭，月華交映，長空如水。", 
      "便乘風欲去，凌雲直上，青冥際、騎箕尾。", 
      "誰信團成和氣。", 
      "在賢侯、笑談聲裏。", 
      "鹹驚句琢瓊瑰，端是錦纏腸胃。", 
      "宿麥連雲，遺蝗入地，田家知未。", 
      "更明年看取，東阡北陌，黃雲萬里。"
    ], 
    "rhythmic": "水龍吟"
  }, 
  {
    "author": "楊無咎", 
    "paragraphs": [
      "智瓊嬌額塗黃，爲誰種作秋風蕊。", 
      "寒香半露，綠幃深護，猶聞十里。", 
      "山麝生臍，水沈削蠟，一時羞避。", 
      "向錢塘江上，中秋月下，有人暗尋遺子。", 
      "不奈書生習氣。", 
      "對羣花、領略風味。", 
      "騷人已去，欲紉幽佩，重爲湘酹。", 
      "天賦風流，友梅兄蕙，輿桃奴李。", 
      "嚮明窗棐幾，纖枝未老，眼明如水。"
    ], 
    "rhythmic": "水龍吟", 
    "tags": [
      "錢塘江"
    ]
  }, 
  {
    "author": "楊無咎", 
    "paragraphs": [
      "單于吹罷，望西山乞得，斜陽收腳。", 
      "素魄旋升，聽桂子、風裏時時飄落。", 
      "瑩徹杯盤，冷侵毛髮，渾不勝衣著。", 
      "天公有意，爲人掀盡雲幕。", 
      "童稚猶也多情，廣庭掃淨草，不容纖惡。", 
      "步繞周遭，疑便是、踏雪當年東郭。", 
      "慢引歌聲，響穿雲際，直使姮娥覺。", 
      "一尊重酹，爲言千載同約。"
    ], 
    "rhythmic": "念奴嬌"
  }, 
  {
    "author": "楊無咎", 
    "paragraphs": [
      "乳鶯囀午。", 
      "□好夢初醒，小軒清楚。", 
      "水沈細縷。", 
      "趁遊絲落絮，緩隨風舞。", 
      "罥起春心，又是愁雲怨雨。", 
      "玉人去。", 
      "遍徙倚舊時，曾並肩處。", 
      "相望知幾許。", 
      "縱遠隔雲山，不遮愁路。", 
      "捧杯薦俎。", 
      "記低歌麗曲，共論心素。", 
      "薄恨斜陽，不道離情最苦。", 
      "正凝佇。", 
      "向譙門、又催笳鼓。"
    ], 
    "rhythmic": "掃花遊・掃地遊"
  }, 
  {
    "author": "楊無咎", 
    "paragraphs": [
      "牆頭低蔭翠幄。", 
      "格磔鳴烏鵲。", 
      "好夢驚回處，餘酲推枕猶覺。", 
      "新晴人意樂。", 
      "雲容薄。", 
      "麗日明池閣。", 
      "捲簾幕。", 
      "披衣散策，閒庭吟繞紅藥。", 
      "殘英幾許，尚可一供春酌。", 
      "天氣今宵怕又惡。", 
      "憑託。", 
      "東風且慢吹落。"
    ], 
    "rhythmic": "隔浦蓮・隔浦蓮近拍"
  }, 
  {
    "author": "楊無咎", 
    "paragraphs": [
      "水寒江靜。", 
      "浸一抹、青山影。", 
      "樓外指點漁村近。", 
      "笛聲誰噴。", 
      "驚起賓鴻陣。", 
      "往事總歸眉際恨。", 
      "這相思、□□誰問。", 
      "淚痕空把羅襟印。", 
      "淚應盡。", 
      "爭奈情無盡。"
    ], 
    "rhythmic": "品令"
  }, 
  {
    "author": "楊無咎", 
    "paragraphs": [
      "蕙風輕，鶯語巧，應喜乍離幽谷。", 
      "飛過北窗前，遞晴曉，麗日明透翠幃縠。", 
      "篆臺芬馥。", 
      "初睡起、橫斜簪玉。", 
      "因甚自覺腰肢瘦，新來又寬裙幅。", 
      "對清鏡、無心忺梳裹，誰問著、餘酲帶宿。", 
      "尋思前歡往事，似驚回、好夢難續。", 
      "花亭遍倚檻曲。", 
      "厭滿眼、爭春凡木。", 
      "盡憔悴、過了清明候，愁紅慘綠。"
    ], 
    "rhythmic": "陽春"
  }, 
  {
    "author": "楊無咎", 
    "paragraphs": [
      "檐收雨腳，雲乍斂、依然又滿長空。", 
      "紋蠟焰低，薰爐燼冷，寒衾擁盡重重。", 
      "隔簾櫳。", 
      "聽撩亂、撲漉春蟲。", 
      "曉來見、玉樓珠殿，恍若在蟾宮。", 
      "長愛越水泛舟，藍關立馬，畫圖中。", 
      "悵望幾多詩□，無句可形容。", 
      "誰與問、已經三白，忒是報年豐。", 
      "未應真個，情多老卻天公。"
    ], 
    "rhythmic": "白雪"
  }, 
  {
    "author": "楊無咎", 
    "paragraphs": [
      "燕將舊侶。", 
      "呢喃終日相語。", 
      "似惜別離情，知幾許。", 
      "誰與度。", 
      "爲向人代訴。", 
      "空朝暮。", 
      "謾千言百句。", 
      "怎生會得，爭如作個青羽。", 
      "又聞院宇。", 
      "不在當時住。", 
      "飛去無尋處。", 
      "腸萬縷。", 
      "寄暴風橫雨。"
    ], 
    "rhythmic": "垂絲釣"
  }, 
  {
    "author": "楊無咎", 
    "paragraphs": [
      "玉纖半露。", 
      "香檀低應鼉鼓。", 
      "逸調響穿空，雲不度。", 
      "情幾許。", 
      "看兩眉碧聚。", 
      "爲誰訴。", 
      "聽敲冰戛玉。", 
      "恨雲怨雨。", 
      "聲聲總在愁處。", 
      "放杯未舉。", 
      "傾坐驚相顧。", 
      "應也腸千縷。", 
      "人慾去。", 
      "更畫檐細雨。"
    ], 
    "rhythmic": "垂絲釣"
  }, 
  {
    "author": "楊無咎", 
    "paragraphs": [
      "金谷樓中人在，兩點眉顰綠。", 
      "叫雲穿月，橫吹楚山竹。", 
      "怨斷憂憶因誰，坐中有客，猶記住、平陽宿。", 
      "淚盈目。", 
      "百轉千聲相續。", 
      "停杯聽難足。", 
      "謾誇天海風濤舊時曲。", 
      "夜深煙慘雲愁，倩君沈醉，明日看、梅梢玉。"
    ], 
    "rhythmic": "解蹀躞"
  }, 
  {
    "author": "楊無咎", 
    "paragraphs": [
      "雙心小萼。", 
      "瑞爐慢炷輕煙初著。", 
      "清香已透紅綃幄。", 
      "底事多情，玉筍更輕掠。", 
      "鬢雲側畔□眉角。", 
      "妝成曾印鉛華薄。", 
      "幾回殢酒襟懷惡。", 
      "鶯舌偷傳，低語教人嚼。"
    ], 
    "rhythmic": "醉落魄・一斛珠"
  }, 
  {
    "author": "楊無咎", 
    "paragraphs": [
      "芝蘭桃李環圍著。", 
      "擁和氣、浮簾幕。", 
      "壽斝交飛爭滿酌。", 
      "一聲珠丳，數敲牙板，應有樑塵落。", 
      "腰金雖重何曾覺。", 
      "更看懸魚上麟閣。", 
      "不用祖洲尋靈藥。", 
      "平時陰德，幾人今日，額手稱安樂。"
    ], 
    "rhythmic": "青玉案"
  }, 
  {
    "author": "楊無咎", 
    "paragraphs": [
      "南州獨數多名士。", 
      "誰富貴、歸桑梓。", 
      "晝錦如公難比似。", 
      "傍湖開徑，雨簾雲棟，平地居仙子。", 
      "行須勳業超青史。", 
      "再侍宸幃任非次。", 
      "醉袖儘教春酒漬。", 
      "明年此會，壽觴欲舉，百拜君王賜。"
    ], 
    "rhythmic": "青玉案"
  }, 
  {
    "author": "楊無咎", 
    "paragraphs": [
      "奇葩珍樹叢叢繞。", 
      "望仙隱、蓬萊小。", 
      "前枕湖光秋色曉。", 
      "荷花今歲，也如人意，不逐西風老。", 
      "霞觴獻壽頻頻倒。", 
      "瑞藹浮空凝不掃。", 
      "定自日邊飛詔早。", 
      "芝庭呈秀，桂宮得意，更看明年好。"
    ], 
    "rhythmic": "青玉案"
  }, 
  {
    "author": "楊無咎", 
    "paragraphs": [
      "五雲樓閣蓬瀛路。", 
      "空相望、無由去。", 
      "弱水渺茫誰可渡。", 
      "君家徐福，盪舟尋訪，卻是曾知處。", 
      "羣仙應問來何暮。", 
      "說與榮歸錦封句。", 
      "句裏丁寧天已許。", 
      "要教強健，召還廊廟，永作商巖雨。"
    ], 
    "rhythmic": "青玉案"
  }, 
  {
    "author": "楊無咎", 
    "paragraphs": [
      "鍾陵好，佳節慶元正。", 
      "瑞色潛將春共到，臺星遙映月初升。", 
      "賢帥爲時生。", 
      "人意樂，天宇亦清明。", 
      "淡薄眉腮嬌倚暖，依微柳眼喜窺晴。", 
      "和氣滿江城。"
    ], 
    "rhythmic": "望江南・憶江南"
  }, 
  {
    "author": "楊無咎", 
    "paragraphs": [
      "鍾陵好，和氣滿江城。", 
      "憶昨旌麾初至止，到今政令只寬平。", 
      "仍歲兆豐登。", 
      "稱慶旦，遐邇一般情。", 
      "共信我公躋壽考，從來陰德被生靈。", 
      "襦褲聽歡聲。"
    ], 
    "rhythmic": "望江南・憶江南"
  }, 
  {
    "author": "楊無咎", 
    "paragraphs": [
      "鍾陵好，襦褲聽歡聲。", 
      "薰入管絃增亮響，喚教羅綺亦光榮。", 
      "引滿勸金觥。", 
      "誰信是，元自悟長生。", 
      "鈴閣才投公事筆，雲章惟讀道家經。", 
      "家世仰仙卿。"
    ], 
    "rhythmic": "望江南・憶江南"
  }, 
  {
    "author": "楊無咎", 
    "paragraphs": [
      "鍾陵好，家世仰仙卿。", 
      "衣帶不須藏貝葉，集賢何用化金瓶。", 
      "且欲佐中興。", 
      "期早晚，丹詔天下庭。", 
      "不許南州猶弭節，促歸東府共和羹。", 
      "膏澤遍寰瀛。"
    ], 
    "rhythmic": "望江南・憶江南"
  }, 
  {
    "author": "楊無咎", 
    "paragraphs": [
      "海上樓臺，壺中日月，乍覺挈來平地。", 
      "熙熙雞犬，簇簇僮奴，亦自有登天志。", 
      "知是仙宮，出應亨期，因識前修風味。", 
      "看縱橫才美，雍容談笑，一團和氣。", 
      "鍾秀處、雪潔霜□，梅清竹瘦，佔盡小春佳致。", 
      "笙歌韻溢，錦繡香濃，飲少未妨歡醉。", 
      "好在雙椿，佇看丹桂分折，芝庭蘭砌。", 
      "向遊惟功行，和羹勳業，共傳家世。"
    ], 
    "rhythmic": "選冠子"
  }, 
  {
    "author": "楊無咎", 
    "paragraphs": [
      "節物爭妍，江山改觀，已聞春到蕭灘。", 
      "瑞煙和氣，蔥茜接螺川。", 
      "元是使君誕日，半千運、來踵三賢。", 
      "爭相競，誰知勝地，拜相有前山。", 
      "芳筵。", 
      "開富壽，羅綺間，簪組駢闐。", 
      "正雪梅迎臘，霜月將圓。", 
      "看取霜髯秀頰，人人道、平世神仙。", 
      "調元手，陰功在繼，八百定長年。"
    ], 
    "rhythmic": "滿庭芳"
  }, 
  {
    "author": "楊無咎", 
    "paragraphs": [
      "炎光欲謝，更幾日、薰風吹雨。", 
      "共說是天公，亦嘉神貺，特作澄清海宇。", 
      "灌口擒龍，離堆平水，休問功超前古。", 
      "當中興、護我邊陲，重使四方安堵。", 
      "新府。", 
      "祠庭佔得，山川佳處。", 
      "看曉汲雙泉，晚除百病，奔走千門萬戶。", 
      "歲歲生朝，勤勤稱頌，可但民無災苦。", 
      "□願得、地久天長，佐紹興□□□。"
    ], 
    "rhythmic": "二郎神"
  }, 
  {
    "author": "楊無咎", 
    "paragraphs": [
      "閏餘有何好，一歲兩中秋。", 
      "霽雲卷盡，依舊銀漢截天流。", 
      "長記薌林堂上，靜對小山叢桂，尊俎許從遊。", 
      "遙想此時興，不減上南樓。", 
      "引玉觴，看金餅，水雲頭。", 
      "醉聽哦響，寧羨王粲賦荊州。", 
      "此夕翻成愁絕，未斫廣寒丹桂，猶衣敝貂裘。", 
      "萬事付談笑，斗酒且寬憂。"
    ], 
    "rhythmic": "水調歌頭"
  }, 
  {
    "author": "楊無咎", 
    "paragraphs": [
      "薌林有何好，花蕊不驚秋。", 
      "千章雲木，長見密葉翠光流。", 
      "中有三朝勳舊，早歲辭榮軒冕，歸伴赤松遊。", 
      "不羨鴛鴦侶，鍾聽景陽樓。", 
      "問向來。", 
      "麟閣上，鳳池頭。", 
      "有誰能繼，向來解印似蘇州。", 
      "自是英姿絕俗，非我與時違異，何用衣羊裘。", 
      "況得長生趣，千歲有懷憂。"
    ], 
    "rhythmic": "水調歌頭"
  }, 
  {
    "author": "楊無咎", 
    "paragraphs": [
      "寥亮度弦管，笑語集簪纓。", 
      "又逢華旦爭慶，豪傑爲時生。", 
      "猶對中秋月影，漸放重陽菊蕊，萬寶正西成。", 
      "爽氣知多少，天賦滿襟靈。", 
      "擅詞華，追鮑謝，踵斯冰。", 
      "入趨禁近，出鎮藩輔早辭榮。", 
      "休戀平湖佳致，好爲蒼生重起，歸去侍宸庭。", 
      "一德及元□，千載致昇平。"
    ], 
    "rhythmic": "水調歌頭"
  }, 
  {
    "author": "楊無咎", 
    "paragraphs": [
      "帝裏記當日，賜第富相聯。", 
      "惟君家最稱著，桐木老參天。", 
      "三相勳庸才業，一代風流人物，繼世賴君賢。", 
      "自合躋清要，小屈佐平川。", 
      "下車初，逢慶旦，聽歡傳。", 
      "冰清玉潤，仁愛終始被江堧。", 
      "滿泛黃花稱壽，細看紅萸枝健，和氣靄芳筵。", 
      "隔日醉重九，千歲似今年。"
    ], 
    "rhythmic": "水調歌頭"
  }, 
  {
    "author": "楊無咎", 
    "paragraphs": [
      "小院春長，整整繡簾低軸。", 
      "異葩幽豔，滿千瓶百斛。", 
      "珠鈿翠佩，塵襪錦籠環簇。", 
      "日烘風和，奈何芬馥。", 
      "鳳髓龍津，覺從前、氣味俗。", 
      "夜闌人醉，引春蔥兢□。", 
      "只愁飛去，暗與行雲相逐。", 
      "月娥好在，爲歌新曲。"
    ], 
    "rhythmic": "傳言玉女"
  }, 
  {
    "author": "楊無咎", 
    "paragraphs": [
      "料峭寒生，知是那番花信。", 
      "算來都爲，惜花人做恨。", 
      "看猶未足，早覺枝頭吹盡。", 
      "曲欄幽榭，亂紅成陣。", 
      "釃酒花前，試停杯、與細問。", 
      "褪香銷粉，問東君怎忍。", 
      "韶華過半，謾贏得、幾場春困。", 
      "厭厭空自，爲花愁損。"
    ], 
    "rhythmic": "傳言玉女"
  }, 
  {
    "author": "楊無咎", 
    "paragraphs": [
      "牆頭豔杏花初試。", 
      "繞珍叢、細挼紅蕊。", 
      "欲知佔盡春明媚。", 
      "誚無意、看桃李。", 
      "持杯準擬花前醉。", 
      "早一葉、兩葉飛墜。", 
      "晚來旋旋深無地。", 
      "更聽得、東風起。"
    ], 
    "rhythmic": "於中好"
  }, 
  {
    "author": "楊無咎", 
    "paragraphs": [
      "濺濺不住溪流素。", 
      "憶曾記、碧桃紅露。", 
      "別來寂寞朝朝暮。", 
      "恨遮亂、當時路。", 
      "仙家豈解空相誤。", 
      "嗟塵世、自難知處。", 
      "而今重與春爲主。", 
      "盡浪蕊、浮花妒。"
    ], 
    "rhythmic": "於中好"
  }, 
  {
    "author": "楊無咎", 
    "paragraphs": [
      "梅花摘索穿疏竹。", 
      "蔭紋禽、喜歡相逐。", 
      "坐中已自清堪掬。", 
      "更瀟灑、人如玉。", 
      "新聲愛度周郎曲。", 
      "捧霞杯、再三相囑。", 
      "無情有恨重分北。", 
      "也撩得、雙眉蹙。"
    ], 
    "rhythmic": "於中好"
  }, 
  {
    "author": "楊無咎", 
    "paragraphs": [
      "睽離謾久，年華誰信曾換。", 
      "依舊當時似花面。", 
      "幽歡小會，記永夜、杯行無算。", 
      "醉裏屢忘歸，任虛檐月轉。", 
      "能變新聲，隨語意、悲歡感怨。", 
      "可更餘音寄羌管。", 
      "倦遊江浙，問似伊、阿誰會見。", 
      "度已無腸，爲伊可斷。"
    ], 
    "rhythmic": "瑞雲濃"
  }, 
  {
    "author": "楊無咎", 
    "paragraphs": [
      "娟娟□月可庭方。", 
      "窗戶進新涼。", 
      "美人爲我歌新曲，翻身調、韻超出宮商。", 
      "犀箸細敲，花瓷清響，餘韻繞紅樑。", 
      "風流難似我清狂。", 
      "隨處佔煙光。", 
      "憐君語帶京華樣，縱嬌軟、不似吳邦。", 
      "拚了醉眠，不須重唱，真個已無腸。"
    ], 
    "rhythmic": "一叢花"
  }, 
  {
    "author": "楊無咎", 
    "paragraphs": [
      "花裏愛姚黃，瓊苑舊曾相識。", 
      "不道風流種在，又一枝傾國。", 
      "擬圖遮斷倚闌人，休教妄攀摘。", 
      "其奈老來情減，負十分春色。"
    ], 
    "rhythmic": "好事近"
  }, 
  {
    "author": "楊無咎", 
    "paragraphs": [
      "惱亂東君，滿目千花百卉。", 
      "偏憐處、愛他穠李。", 
      "瑩然風骨，佔十分春意。", 
      "休漫說、唐昌觀中玉蕊。", 
      "妒雪凝霜，凌紅掩翠。", 
      "看不足、可人情味。", 
      "會須移種，向曲欄幽砌。", 
      "愁綠葉成陰，道傍人指。"
    ], 
    "rhythmic": "人嬌"
  }, 
  {
    "author": "楊無咎", 
    "paragraphs": [
      "露下天高，最是中秋景勝。", 
      "喜銀蟾、十分增暈。", 
      "嫦娥飛下，見霧鬟風鬢。", 
      "念八景園中，畫誰能盡。", 
      "慢奏雲韶，美斟仙醞。", 
      "清不寐、桂香成陣。", 
      "只愁來夕，又陰晴無準。", 
      "卻待約重圓，後期難問。"
    ], 
    "rhythmic": "人嬌"
  }, 
  {
    "author": "楊無咎", 
    "paragraphs": [
      "端正纖柔如玉削。", 
      "窄襪宮鞋，暖襯吳綾薄。", 
      "掌上細看才半搦。", 
      "巧偷強奪嘗春酌。", 
      "穩稱身材輕綽約。", 
      "微步盈盈，未怕香塵覺。", 
      "試問更誰如樣腳。", 
      "除非借與嫦娥著。"
    ], 
    "rhythmic": "蝶戀花"
  }, 
  {
    "author": "楊無咎", 
    "paragraphs": [
      "春睡騰騰長過午。", 
      "楚夢雲收，雨歇香風度。", 
      "起傍妝臺低笑語。", 
      "畫檐雙鵲尤偷顧。", 
      "笑指遙山微斂處。", 
      "問我清癯，莫是因詩苦。", 
      "不道別來愁幾許。", 
      "相逢更忍從頭訴。"
    ], 
    "rhythmic": "蝶戀花"
  }, 
  {
    "author": "楊無咎", 
    "paragraphs": [
      "昔在仁皇當極治。", 
      "南極星宮，曾降爲嘉瑞。", 
      "猶有畫圖傳好事。", 
      "身材只恐君今是。", 
      "對酒不妨同看戲。", 
      "他日功名，晏子堪爲比。", 
      "更願遠孫逢九世。", 
      "安排君在雞窠裏。"
    ], 
    "rhythmic": "蝶戀花"
  }, 
  {
    "author": "楊無咎", 
    "paragraphs": [
      "萬里無雲秋色靜。", 
      "上下天光，共水交輝映。", 
      "坐對冰輪心目瑩。", 
      "此身不在塵寰境。", 
      "撲漉文禽飛不定。", 
      "勾引離人，分外添歸興。", 
      "來往悠悠重記省。", 
      "夜闌人散花移影。"
    ], 
    "rhythmic": "蝶戀花"
  }, 
  {
    "author": "楊無咎", 
    "paragraphs": [
      "送人歸後酒醒時，睡不穩、衾翻翠縷。", 
      "應將別淚灑西風，盡化作、斷腸夜雨。", 
      "卸帆浦漵。", 
      "一種恓惶兩處。", 
      "尋思卻是我無情，便不解、寄將夢去。"
    ], 
    "rhythmic": "鋸解令"
  }, 
  {
    "author": "楊無咎", 
    "paragraphs": [
      "情難足。", 
      "不堪黃帽催行速。", 
      "催行速。", 
      "扁舟一葉，別愁千斛。", 
      "津亭送客驚相囑。", 
      "舉杯欲唱眉先蹙。", 
      "眉先蹙。", 
      "揹人掩面，不能終曲。"
    ], 
    "rhythmic": "憶秦娥"
  }, 
  {
    "author": "楊無咎", 
    "paragraphs": [
      "瑞日凝暉，東風解凍，峭寒猶淺。", 
      "正池館、梅英粉淡，柳梢金軟，蘭芽香暖。", 
      "滕城誰種芙蕖滿。", 
      "浸銀蟾影，一夜萬花開遍。", 
      "翠樓朱戶，是處重簾競卷。", 
      "羅綺簇、歡聲一片。", 
      "看五馬行春旌旆遠。", 
      "擁襦褲、千里歌謠，都入太平弦管。", 
      "且莫厭、瑤觴屢勸。", 
      "聞鳳詔、催歸非晚。", 
      "願歲歲今夜裏，端門侍宴。"
    ], 
    "rhythmic": "傾杯・傾杯樂"
  }, 
  {
    "author": "楊無咎", 
    "paragraphs": [
      "菊暗荷枯，橙黃桔綠，嘉時記得今朝。", 
      "歡藹十州，香飄萬井，春容小試梅梢。", 
      "星昂耀層霄。", 
      "慶誕生元德，出佐明朝。", 
      "雅奏聲中，彩旗光裏仰英標。", 
      "遐年已卜民謠。", 
      "最招徠瘵俗，洗盡奸驕。", 
      "東府政聲，北門治績，流芳況自迢遙。", 
      "莫惜拚今宵。", 
      "聽緩敲牙板，引滿金蕉。", 
      "看即泥封峻召，無計駐華鑣。"
    ], 
    "rhythmic": "望海潮"
  }, 
  {
    "author": "楊無咎", 
    "paragraphs": [
      "後堂芳樹陰陰見。", 
      "疏蟬又還催晚。", 
      "燕守朱門，螢粘翠幕，紋蠟啼紅慵剪。", 
      "紗幃半卷。", 
      "記雲嚲瑤山，粉融珍簟。", 
      "睡起援毫，戲題新句謾盈卷。", 
      "睽離鱗雁頓阻，似聞頻念我，愁緒無限。", 
      "瑞鴨香銷，銅壺漏永，誰惜無眠展轉。", 
      "蓬山恨遠。", 
      "想月好風清，酒登琴薦。", 
      "一曲高歌，爲誰眉黛斂。"
    ], 
    "rhythmic": "齊天樂"
  }, 
  {
    "author": "楊無咎", 
    "paragraphs": [
      "疏疏數點黃梅雨。", 
      "殊方又逢重五。", 
      "角黍包金，草蒲泛玉，風物依然荊楚。", 
      "衫裁艾虎。", 
      "更釵鳧朱符，臂纏紅縷。", 
      "撲粉香綿，喚風綾扇小窗午。", 
      "沈湘人去已遠，勸君休對酒，感時懷古。", 
      "慢囀鶯喉，輕敲象板，勝讀離騷章句。", 
      "荷香暗度。", 
      "漸引入陶陶，醉鄉深處。", 
      "臥聽江頭，畫船喧疊鼓。"
    ], 
    "rhythmic": "齊天樂"
  }, 
  {
    "author": "楊無咎", 
    "paragraphs": [
      "去年今日，蹤跡留金水。", 
      "乘興挈朋儕，遊賞遍、南峯佳致。", 
      "崇仙岸左，爭看競龍舟，人洶洶，鼓鼕鼕，不覺金鳥墜。", 
      "而今寂寞，獨處山林裏。", 
      "欲去恨無因，奈阻隔、川途百里。", 
      "香蒲角黍，對暑悄無言，梅雨細，麥風輕，悵望寬垂淚。"
    ], 
    "rhythmic": "驀山溪"
  }, 
  {
    "author": "楊無咎", 
    "paragraphs": [
      "天姿雅素，不管羣芳妒。", 
      "微笑倚春風，似窺宋、牆頭凝佇。", 
      "一春花草，陡覺更無香，懸繡帳，結羅巾，誰更薰沈炷。", 
      "可堪開晚，未放韶光去。", 
      "生怕糝庭階，直不忍、蒼苔散步。", 
      "會須開宴，滿摘蘸瑤觴，何況有，綺窗人，嬌鬢相宜處。"
    ], 
    "rhythmic": "驀山溪"
  }, 
  {
    "author": "楊無咎", 
    "paragraphs": [
      "玉英檀蕊，細意憑君看。", 
      "青帝忒多情，費幾許、春風暗剪。", 
      "曉來敧枕，不覺嫩香飄，披宿霧，啓幽窗，不道開初遍。", 
      "無窮風味，乍可蜂鶯佔。", 
      "莫遣俗人知，怕毒眼、急須遮斷。", 
      "倚牆壓架，嬌困臥枝頭，心緒裏，阿誰知，似個人撩亂。"
    ], 
    "rhythmic": "驀山溪"
  }, 
  {
    "author": "楊無咎", 
    "paragraphs": [
      "蟾宮仙種，幾日飄鴛甃。", 
      "密葉繡圍欒，似翦出、佳人翠袖。", 
      "葉間金粟，蔌蔌糝枝頭，黃菊嫩，碧蓮披，獨對秋容瘦。", 
      "濃香馥郁，庭戶宜薰透。", 
      "十里遠隨風，又何必、憑闌細嗅。", 
      "明犀一點，暗裏爲誰通，秋夜永，月華寒，無寐聽殘漏。"
    ], 
    "rhythmic": "驀山溪"
  }, 
  {
    "author": "楊無咎", 
    "paragraphs": [
      "見恩榮故里。", 
      "□著賢關，特然超詣。", 
      "滿腹詩書，洗膏粱餘味。", 
      "羞挽烏號，換將藍綬，向廣庭親試。", 
      "磊落胸襟，雍容人物，於今誰比。", 
      "爭許才猷，合躋嚴禁，行看橫飛，少將清議。", 
      "喜對生朝，且陶陶歡醉。", 
      "太華蓮開，海山桃熟，況是當佳致。", 
      "滿引瑤觴，相期眉壽，君家重耳。"
    ], 
    "rhythmic": "醉蓬萊"
  }, 
  {
    "author": "楊無咎", 
    "paragraphs": [
      "正才過七夕，又近中元，素秋時候。", 
      "月皎風高，漸涼生襟袖。", 
      "灝氣澄凝，是誰清白，應此□□秀。", 
      "味洗膏粱，才侔沈謝，三朝勳舊。", 
      "好是新來，日臨連帥，化格黔黎，政歸仁厚。", 
      "早禱羣祠，有雨隨車驟。", 
      "願與寰區，共資膏澤，歲歲稱眉壽。", 
      "孝感靈泉，涓涓不絕，斟爲醇酎。"
    ], 
    "rhythmic": "醉蓬萊"
  }, 
  {
    "author": "楊無咎", 
    "paragraphs": [
      "見禾山凝秀，禾水澄清，地靈境勝。", 
      "天與珍奇，產凌霄峯頂。", 
      "嫩葉森槍，輕塵飛雪，冠中州雙井。", 
      "絕品家藏，武陵有客，清奇相稱。", 
      "坐列羣賢，手呈三味，雲逐甌圓，乳隨湯迸。", 
      "珍重殷勤，念文園多病。", 
      "毛孔生香，舌根回味，助苦吟幽興。", 
      "兩腋風生，從教飛到，蓬萊仙境。"
    ], 
    "rhythmic": "醉蓬萊"
  }, 
  {
    "author": "楊無咎", 
    "paragraphs": [
      "杯盤狼藉燭參差。", 
      "欲去未容辭。", 
      "春雪看飛金碾，香雲旋涌花瓷。", 
      "雍容四座，矜誇一品，重聽新詞。", 
      "歸路清風生腋，不妨輕拈吟髭。"
    ], 
    "rhythmic": "朝中措"
  }, 
  {
    "author": "楊無咎", 
    "paragraphs": [
      "打窗急聽□然湯。", 
      "瀋水剩薰香。", 
      "冷暖旋投冰碗，葷羶一洗詩腸。", 
      "酒醒酥魂，茶添勝致，齒頰生涼。", 
      "莫道淡交如此，於中有味尤長。"
    ], 
    "rhythmic": "朝中措"
  }, 
  {
    "author": "楊無咎", 
    "paragraphs": [
      "寶勒嘶歸，未教佳客輕辭去。", 
      "姊夫屢鼠。", 
      "笑聽殊方語。", 
      "清入迴腸，端助詩情苦。", 
      "春風路。", 
      "夢尋何處。", 
      "門掩桃花雨。"
    ], 
    "rhythmic": "點絳脣"
  }, 
  {
    "author": "楊無咎", 
    "paragraphs": [
      "瓦枕藤牀，道人勸飲雞蘇水。", 
      "清雖無比。", 
      "何似今宵意。", 
      "紅袖傳持，別是般情味。", 
      "歌筵起。", 
      "絳紗影裏。", 
      "應有吟鞭墜。"
    ], 
    "rhythmic": "點絳脣"
  }, 
  {
    "author": "楊無咎", 
    "paragraphs": [
      "借問嫦娥，當初誰種婆娑樹。", 
      "空中呈露。", 
      "不墜凡花數。", 
      "卻愛薌林，便似蟾宮住。", 
      "清如許。", 
      "醉看歌舞。", 
      "同在高寒處。"
    ], 
    "rhythmic": "點絳脣"
  }, 
  {
    "author": "楊無咎", 
    "paragraphs": [
      "散策薌林，幾回來繞團團樹。", 
      "月明風露。", 
      "平地神仙數。", 
      "準擬歸來，移近東家住。", 
      "應相許。", 
      "爲君起舞。", 
      "直到高寒處。"
    ], 
    "rhythmic": "點絳脣"
  }, 
  {
    "author": "楊無咎", 
    "paragraphs": [
      "婆娑月裏枝，隱約空中露。", 
      "擬訪嫦娥高處看，一夜心生羽。", 
      "仙種落人間，羣豔難儔侶。", 
      "惱亂騷人有底香，欲賦無奇語。"
    ], 
    "rhythmic": "卜算子"
  }, 
  {
    "author": "楊無咎", 
    "paragraphs": [
      "平分月殿香，碎點金盤露。", 
      "占斷秋光獨自芳，端稱觴飛羽。", 
      "謝了卻重開，若個花同侶。", 
      "誰識靈心一點通，手拈空無語。"
    ], 
    "rhythmic": "卜算子"
  }, 
  {
    "author": "楊無咎", 
    "paragraphs": [
      "昨夜月初圓，今日春才半。", 
      "自是元君並旦生，豈在稱遐算。", 
      "花誥看加封，玉斝休辭滿。", 
      "綺席來年誰與同，笑揖麻姑伴。"
    ], 
    "rhythmic": "卜算子"
  }, 
  {
    "author": "楊無咎", 
    "paragraphs": [
      "當初本合蟾宮裏。", 
      "謾容易、到塵世。", 
      "表裏冰清誰與比。", 
      "佔無雙兩地。", 
      "詵詵已是多孫子。", 
      "看將來、總榮貴。", 
      "歲歲今朝捧瑤觴，勸南園桃李。"
    ], 
    "rhythmic": "滴滴金"
  }, 
  {
    "author": "楊無咎", 
    "paragraphs": [
      "相逢未盡論心素。", 
      "早容易、揹人去。", 
      "憶得歌翻斷腸句。", 
      "更惺惺言語。", 
      "萋萋芳草迷南浦。", 
      "正風吹、打船雨。", 
      "靜聽愁聲夜無眠，到水村何處。"
    ], 
    "rhythmic": "滴滴金"
  }, 
  {
    "author": "楊無咎", 
    "paragraphs": [
      "穠李夭桃堆繡。", 
      "正暖日、如薰芳袖。", 
      "流鶯恰恰嬌啼。", 
      "似爲勸、百觴進酒。", 
      "少年未用稱遐壽。", 
      "願來歲、如今時侯。", 
      "相將得意皇都，同攜手、上林春晝。"
    ], 
    "rhythmic": "上林春令・一落索"
  }, 
  {
    "author": "楊無咎", 
    "paragraphs": [
      "看燈花盡落。", 
      "更欲換，門外初聽剝啄。", 
      "一尊赴誰約。", 
      "甚不知早暮，忒貪歡樂。", 
      "嗔人調謔。", 
      "飲芳容、索強倒惡。", 
      "漸嬌慵不語，迷奚帶笑，柳柔花弱。", 
      "難藐。", 
      "扶歸鴛帳，不褪羅裳，要人求託。", 
      "偷偷弄搦。", 
      "紅玉軟，暖香薄。", 
      "待酒醒枕臂，同歌新唱，怕曉愁聞畫角。", 
      "問昨宵、可㬠歸遲，更休道著。"
    ], 
    "rhythmic": "瑞鶴仙"
  }, 
  {
    "author": "楊無咎", 
    "paragraphs": [
      "聽梅花再弄。", 
      "殘酒醒，無寐寒衾愁擁。", 
      "淒涼誰與共。", 
      "謾贏得，別恨離懷千種。", 
      "拂牆樹動。", 
      "更曉來、雲陰雨重。", 
      "對傷心好景，回首舊遊，恍然如夢。", 
      "歡縱。", 
      "西湖曾是，畫舫爭馳，繡鞍雙控。", 
      "歸來夜中。", 
      "要銀燭，卸金鳳。", 
      "到而今，誰拈花枝同載，誰酌酒杯笑捧。", 
      "但逢花對酒，空祗自歌自送。"
    ], 
    "rhythmic": "瑞鶴仙", 
    "tags": [
      "西湖"
    ]
  }, 
  {
    "author": "楊無咎", 
    "paragraphs": [
      "見蘭枯菊悴。", 
      "□寂寞，天與春風來至。", 
      "梅梢弄晴蕊。", 
      "似於人，裝點十分和氣。", 
      "吳頭楚尾。", 
      "聽民謠、歡聲鼎沸。", 
      "總扶攜□手，嬉遊鼓腹，頓忘愁悴。", 
      "誰比。", 
      "承流宣化，問俗觀風，一時雙美。", 
      "笙歌宴啓。", 
      "交酬獻，盡沈醉。", 
      "□□□，行看宸庭同拜，歸向天街並轡。", 
      "對西湖把酒，應須共談舊治。"
    ], 
    "rhythmic": "瑞鶴仙", 
    "tags": [
      "西湖"
    ]
  }, 
  {
    "author": "楊無咎", 
    "paragraphs": [
      "數文章翰墨。", 
      "前輩遠，稍□風流岑寂。", 
      "公才萬夫敵。", 
      "嗣家聲，不墜江西人物。", 
      "凝脂點漆。", 
      "向鴛行、神峯秀出。", 
      "況襟懷倜儻，詞華灑落，未容儔匹。", 
      "均逸。", 
      "妙齡識退，故國懷歸，問安親戚。", 
      "屏風坐隔。", 
      "看除召，在晨夕。", 
      "對生朝，且趁清明時節，痛飲無妨墮幘。", 
      "著萊衣戲舞，千春永如是日。"
    ], 
    "rhythmic": "瑞鶴仙"
  }, 
  {
    "author": "楊無咎", 
    "paragraphs": [
      "海宇澄明，天氣宴溫，人情物態昭蘇。", 
      "喜分付攬轡，來與春俱。", 
      "瀟灑蘭亭醉墨，丁寧黃石傳書。", 
      "到如今幾載，不墜風流，世有名儒。", 
      "山川瑞色，樵牧歡聲，盡隨弦管虛徐。", 
      "判醉笑、頻揮玉麈，共□金壺。", 
      "湔祓聊勤大手，謀謨宜佐皇圖。", 
      "定知朝暮，未容溫席，已促鋒車。"
    ], 
    "rhythmic": "雨中花・夜行船"
  }, 
  {
    "author": "楊無咎", 
    "paragraphs": [
      "漠漠雲輕，涓涓露重，西風特地颼颼。", 
      "覺良宵初永，袢暑微收。", 
      "乘鶴緱山，浮槎銀漢，尚想風流。", 
      "笑人間兒戲，瓜果堆盤，繒彩爲樓。", 
      "廣庭淨掃，露坐披衣，細看新月如鉤。", 
      "誰道是、嫦娥不嫁，獨守清秋。", 
      "雅有騷人伴侶，長交清影夷猶。", 
      "舉杯相屬，卻應羞殺，呆女癡牛。"
    ], 
    "rhythmic": "雨中花・夜行船"
  }, 
  {
    "author": "楊無咎", 
    "paragraphs": [
      "雨霽雲收，風高露冷，銀河萬里波澄。", 
      "正冰輪初見，玉斧修成。", 
      "還是一年，憑欄望處，對景愁生。", 
      "想姮娥應念，待久西廂，爲可中庭。", 
      "翻思皓彩，未如微暗，向人多少深情。", 
      "長記得、牆陰密語，花底潛行。", 
      "飲散頻羞燭影，夢餘常怯窗明。", 
      "此時此意，有誰曾問，月白風清。"
    ], 
    "rhythmic": "雨中花・夜行船"
  }, 
  {
    "author": "楊無咎", 
    "paragraphs": [
      "雲容掩帳，星輝排燭，待得鵲成橋後。", 
      "匆匆相見夜將闌，更應副、家家乞巧。", 
      "經年怨別，霎時歡會，心事如何可了。", 
      "朝朝暮暮是佳期，乍可在、人間先老。"
    ], 
    "rhythmic": "鵲橋仙"
  }, 
  {
    "author": "楊無咎", 
    "paragraphs": [
      "癡牛呆女，謾恩深情遠。", 
      "一歲惟能一相見。", 
      "縱金風玉露，勝卻人間，爭奈向、雪月花時阻間。", 
      "幽歡猶未足，催度橋歸，烏鵲無端便驚散。", 
      "別後欲重來，杳杳銀河，空悵望、不勝悽斷。", 
      "最可惜、當初泛槎人，甚不問、天邊這些磨難。"
    ], 
    "rhythmic": "洞仙歌"
  }, 
  {
    "author": "楊無咎", 
    "paragraphs": [
      "晚風清，淡雲卷盡輕羅。", 
      "看銀蟾、初離海上，萬里碧漢澄波。", 
      "碾雲衢、玉輪緩駕，照山影、寶鏡新磨。", 
      "光徹庭除，寒生綺席，無聊清興助吟哦。", 
      "共宴賞、明宵天氣，晴晦又知他。", 
      "無眠處，衣濡湛露，目斷明河。", 
      "念年來、青雲失志，舉頭羞見嫦娥。", 
      "且高歌、細敲檀板，拚痛飲、頻倒金荷。", 
      "斷約他年，重揮大手，桂枝須斫最高柯。", 
      "恁時節、清光比似，今夕更應多。", 
      "功名事，到頭須在，休用忙呵。"
    ], 
    "rhythmic": "多麗"
  }, 
  {
    "author": "楊無咎", 
    "paragraphs": [
      "西樓天將晚。", 
      "流素月、寒光正滿。", 
      "樓上笑揖姮娥，似看羅襪塵生，鬢雲風亂。", 
      "珠簾終夕卷。", 
      "判不寐、闌干憑暖。", 
      "好在影落清尊，冷侵香幄，歡餘未教人散。"
    ], 
    "rhythmic": "卓牌子慢・卓牌子"
  }, 
  {
    "author": "楊無咎", 
    "paragraphs": [
      "曉來煙露重，爲重陽、增勝致。", 
      "記一年好處，無似此天氣。", 
      "東籬白衣至，南陌芳筵啓。", 
      "風流曾未遠，登臨都在眼底。", 
      "人生如寄。", 
      "謾把茱萸看子細。", 
      "擊節聽高歌，痛飲莫辭醉。", 
      "烏帽任教，顛倒風裏墜。", 
      "黃花明日，縱好無情味。"
    ], 
    "rhythmic": "倒垂柳"
  }, 
  {
    "author": "楊無咎", 
    "paragraphs": [
      "霽空如水。", 
      "襯落木墜紅，遙山堆翠。", 
      "獨立閒階，數聲□度風前，幾點雁橫雲際。", 
      "已涼天氣未寒時，問好處、一年誰記。", 
      "笑聲裏。", 
      "摘得半釵，金蕊來至。", 
      "橫斜爲插烏紗，更碎揉、泛入金尊瓊蟻。", 
      "滿酌霞觴，願人壽百千，可奈此時情味。", 
      "牛山何必獨沾衣，對佳節、惟應歡醉。", 
      "看睡起。", 
      "曉蝶也愁花悴。"
    ], 
    "rhythmic": "惜黃花慢"
  }, 
  {
    "author": "楊無咎", 
    "paragraphs": [
      "滿城風雨無端惡。", 
      "孤負登高約。", 
      "佳節若爲酬，盛與歌呼，勝卻秋蕭索。", 
      "菊花旋摘揉青萼。", 
      "滿滿浮杯杓。", 
      "老鬢未侵霜，醉裏烏紗，不怕風吹落。"
    ], 
    "rhythmic": "醉花陰"
  }, 
  {
    "author": "楊無咎", 
    "paragraphs": [
      "捧杯不管餘酲惡。", 
      "玉腕寬金約。", 
      "宛轉一聲清，戛玉敲冰，渾勝鳴絃索。", 
      "朱脣淺破桃花萼。", 
      "重注鸕鶿杓。", 
      "夜永醉歸來，細想羅襟，猶有樑塵落。"
    ], 
    "rhythmic": "醉花陰"
  }, 
  {
    "author": "楊無咎", 
    "paragraphs": [
      "楚鄉易得天時惡。", 
      "風雨長如約。", 
      "不道有幽人，衣帶秋深，猶自懸鶉索。", 
      "招呼朋侶如花萼。", 
      "有酒須同酌。", 
      "世態任凋疏，卻愛黃花，不似羣花落。"
    ], 
    "rhythmic": "醉花陰"
  }, 
  {
    "author": "楊無咎", 
    "paragraphs": [
      "金鈴玉屑嫌非巧。", 
      "生作文鴛小。", 
      "西帝也多情，偷取佳名，分付閒花草。", 
      "淵明手把誰攜酒。", 
      "羞把簪烏帽。", 
      "寄與綺窗人，百種妖嬈，不似酴醿好。"
    ], 
    "rhythmic": "醉花陰"
  }, 
  {
    "author": "楊無咎", 
    "paragraphs": [
      "淋漓盡日黃梅雨。", 
      "斷送春光暮。", 
      "目斷向高樓，持酒停歌，無計留春住。", 
      "撲人飛絮渾無數。", 
      "總是添愁緒。", 
      "回首問春風，爭得春愁，也解隨春去。"
    ], 
    "rhythmic": "醉花陰"
  }, 
  {
    "author": "楊無咎", 
    "paragraphs": [
      "迤邐韶華將半。", 
      "桃杏勻於染。", 
      "又還撩撥、春心倍悽黯。", 
      "準擬□□狂吟，可憐無復當年，酒腸文瞻。", 
      "倦遊覽。", 
      "憔悴羞窺鸞鑑。", 
      "眉端爲誰斂。", 
      "可堪風雨、無情暗亭檻。", 
      "觸目千點飛紅，問春爭得春愁，也隨春減。"
    ], 
    "rhythmic": "解蹀躞"
  }, 
  {
    "author": "楊無咎", 
    "paragraphs": [
      "柳暗藏鴉，花深見蝶，物華如繡。", 
      "情多思遠，又是一番清瘦。", 
      "憶前回、庭榭來春，個人預約同攜手。", 
      "恨遲留，載酒期程，孤負踏青時候。", 
      "搔首。", 
      "雙眉暗鬥。", 
      "況無似今年，一春晴晝。", 
      "風﹀雨︽。", 
      "直得□時迤逗。", 
      "想閒窗、針線倦拈，寂寞細拈酴醿嗅。", 
      "待還家、定自冤人，淚粉盈襟袖。"
    ], 
    "rhythmic": "瑣窗寒"
  }, 
  {
    "author": "楊無咎", 
    "paragraphs": [
      "朱簾碧瓦幹雲際。", 
      "佔盡瀟灘形勢地。", 
      "傍牆人喚狀元家，想見華堂融瑞氣。", 
      "壽杯莫惜團欒醉。", 
      "跳虎轉龜尋舊喜。", 
      "小邦只恐久難留，異日君王重賜第。"
    ], 
    "rhythmic": "玉樓春"
  }, 
  {
    "author": "楊無咎", 
    "paragraphs": [
      "娉婷標格神仙樣。", 
      "幾日佩環離海上。", 
      "小春只隔一旬期，菊蕊包香猶未放。", 
      "霞觴滿酌搖紅浪。", 
      "慢引新聲雲際響。", 
      "玉顏長與姓相宜，壽數三回排第行。"
    ], 
    "rhythmic": "玉樓春"
  }, 
  {
    "author": "楊無咎", 
    "paragraphs": [
      "酒闌未放賓朋散。", 
      "自拈冰芽教旋碾。", 
      "調膏初喜玉成泥，濺沫共驚銀作線。", 
      "已知於我情非淺。", 
      "不必寧寧書碗麪。", 
      "滿嘗乞得夜無眠，要聽枕邊言語軟。"
    ], 
    "rhythmic": "玉樓春"
  }, 
  {
    "author": "楊無咎", 
    "paragraphs": [
      "開心暖胃。", 
      "最愛門冬水。", 
      "欲識味中猶有味。", 
      "記取東坡詩意。", 
      "笑看玉筍雙傳。", 
      "還思此老親煎。", 
      "歸去北窗高臥，清風不用論錢。"
    ], 
    "rhythmic": "清平樂"
  }, 
  {
    "author": "楊無咎", 
    "paragraphs": [
      "花陰轉午。", 
      "小院清無暑。", 
      "雪碗冰甌凝灝露。", 
      "自滌紫毫雞距。", 
      "麝煤落紙生春。", 
      "只應李衛夫人。", 
      "我亦前身逸少，莫嗔太逼君真。"
    ], 
    "rhythmic": "清平樂"
  }, 
  {
    "author": "楊無咎", 
    "paragraphs": [
      "昨日小春才得信。", 
      "明宵新月初生暈。", 
      "又對壽觴斟九醞。", 
      "香成陣。", 
      "歡聲點破梅梢粉。", 
      "琪樹長青資玉潤。", 
      "鴛鴦不老眠沙穩。", 
      "此去期程知遠近。", 
      "君休問。", 
      "山河有盡情無盡。"
    ], 
    "rhythmic": "漁家傲"
  }, 
  {
    "author": "楊無咎", 
    "paragraphs": [
      "菊暗枯秋已滿。", 
      "棖黃橘綠冬初暖。", 
      "草草杯盤成小宴。", 
      "殷勤勸。", 
      "尊前莫遣霞觴淺。", 
      "兩鬢從教霜點半。", 
      "人生最要長爲伴。", 
      "舉灑豈徒稱壽算。", 
      "深深願。", 
      "來年更看門風換。"
    ], 
    "rhythmic": "漁家傲"
  }, 
  {
    "author": "楊無咎", 
    "paragraphs": [
      "梅暈漸開紅蠟壘。", 
      "菊籬尚耀黃金蕊。", 
      "正是小春風物美。", 
      "宜家喜。", 
      "生朝顏巷猶和氣。", 
      "古鼎氤氳雲縷細。", 
      "霞觴瀲灩紅鱗起。", 
      "聽取殷勤歌裏意。", 
      "千秋氣。", 
      "北堂同我供甘旨。"
    ], 
    "rhythmic": "漁家傲"
  }, 
  {
    "author": "楊無咎", 
    "paragraphs": [
      "事事無心閒散慣。", 
      "有時獨坐溪橋畔。", 
      "雨密波平魚曼衍。", 
      "魚曼衍。", 
      "輪輕釣細隨風捲。", 
      "憶昔故人爲侶伴。", 
      "而今怎奈成疏間。", 
      "水遠山長無計見。", 
      "無計見。", 
      "投竿頓覺腸千斷。"
    ], 
    "rhythmic": "漁家傲"
  }, 
  {
    "author": "楊無咎", 
    "paragraphs": [
      "窮陰急景暗推遷。", 
      "減綠鬢，捐朱顏。", 
      "利名牽役幾時閒。", 
      "又還驚，一歲圓。", 
      "勸君今夕不須眠。", 
      "且滿滿，泛觥船。", 
      "大家沈醉對芳筵。", 
      "願新年，勝舊年。"
    ], 
    "rhythmic": "雙雁兒"
  }, 
  {
    "author": "楊無咎", 
    "paragraphs": [
      "休驚明日歲華新。", 
      "且喜得，又逢春。", 
      "北堂歌舞奉慈親。", 
      "願遐齡，等大椿。", 
      "□□□□□□□。", 
      "□□□，□□□。", 
      "□□□□□□□。", 
      "□□□，□□□。"
    ], 
    "rhythmic": "雙雁兒"
  }, 
  {
    "author": "楊無咎", 
    "paragraphs": [
      "新來特特更門地。", 
      "都收拾、山和水。", 
      "看明年、事事都如意。", 
      "迎福祿、俱來至。", 
      "莫管明朝添一歲。", 
      "盡同向、尊前沈醉。", 
      "且唱迎春樂，祝慈母、千秋歲。"
    ], 
    "rhythmic": "迎春樂"
  }, 
  {
    "author": "楊無咎", 
    "paragraphs": [
      "鴛瓦霜明，繡簾煙暖，和氣容與。", 
      "雲想衣裳，風清環佩，擁翠娥扶步。", 
      "蓬山遠別，仙班知是，有客舊同儔侶。", 
      "朅來到、人間又也，愛他相門榮遇。", 
      "清秋菊在，小春梅綻，正是年華好處。", 
      "酒滿瑤觴，歌翻金縷，莫放行雲去。", 
      "已隨夫貴，仍因兒顯，兩國看齊楚。", 
      "此時對、生朝聽我，卻稱壽語。"
    ], 
    "rhythmic": "永遇樂"
  }, 
  {
    "author": "楊無咎", 
    "paragraphs": [
      "黃葉繽紛，碧江清淺，錦水秋暮。", 
      "畫鼓鼕鼕，高牙颭颭，離棹無由駐。", 
      "波聲笳韻，蘆花蓼穗，翻作別離情緒。", 
      "須知道、風流太守，未嘗恝情來去。", 
      "那堪對此，來時單騎，去也文鴛得侶。", 
      "繡被薰香，蓬窗聽雨，還解知人否。", 
      "一川風月，滿堤楊柳，今夜酒醒何處。", 
      "調疏呵，雙棲正穩，慢搖去櫓。"
    ], 
    "rhythmic": "永遇樂"
  }, 
  {
    "author": "楊無咎", 
    "paragraphs": [
      "風褪柔英，雨肥繁實，又還如豆。", 
      "玉核初成，紅腮尚淺，齒軟酸微透。", 
      "粉牆低亞，佳人驚見，不管露沾襟袖。", 
      "折一枝、釵頭未插，應把手捘頻嗅。", 
      "相如病酒，只因思此，免使文君眉皺。", 
      "入鼎調羹，攀林止渴，功業還依舊。", 
      "看看飛燕，銜將春去，又是欲黃時候。", 
      "爭如向、金盤滿捧，共君對酒。"
    ], 
    "rhythmic": "永遇樂"
  }, 
  {
    "author": "楊無咎", 
    "paragraphs": [
      "荒山藏古寺。", 
      "見傍水梅開，一枝三四。", 
      "蘭枯蕙死。", 
      "登臨處、慰我魂消惟此。", 
      "可堪紅紫。", 
      "曾不解、和羹結子。", 
      "高壓盡、百卉千葩，因君合修花史。", 
      "韶華且莫吹殘，待淺搵松煤，寫教形似。", 
      "此時胸次。", 
      "凝冰雪、洗盡從前塵滓。", 
      "吟安個字。", 
      "判不寐、勾牽幽思。", 
      "誰伴我、香宿蜂媒，光浮月姊。"
    ], 
    "rhythmic": "玉燭新"
  }, 
  {
    "author": "楊無咎", 
    "paragraphs": [
      "平生厭見花時節。", 
      "惟只愛、梅花發。", 
      "破寒迎臘吐幽姿，占斷一番清絕。", 
      "照溪印月，帶煙和雨，傍竹仍藏雪。", 
      "松煤淡出宜孤潔。", 
      "最嫌把、鉛華說。", 
      "暗香銷盡欲飄零，須得笛聲嗚咽。", 
      "這些風味，自家領略，莫與傍人說。"
    ], 
    "rhythmic": "御街行"
  }, 
  {
    "author": "楊無咎", 
    "paragraphs": [
      "傲雪凌霜。", 
      "平欺寒力，攙借春光。", 
      "步繞西湖，興餘東閣，可奈詩腸。", 
      "娟娟月轉回廊。", 
      "悄無處、安排暗香。", 
      "一夜相思，幾枝疏影，落在寒窗。"
    ], 
    "rhythmic": "柳梢青", 
    "tags": [
      "西湖"
    ]
  }, 
  {
    "author": "楊無咎", 
    "paragraphs": [
      "雪豔煙痕。", 
      "又要春色來到芳尊。", 
      "卻憶年時，月移清影，人立黃昏。", 
      "一番幽思誰論。", 
      "但永夜、空迷夢魂。", 
      "繞遍江南，繚牆深苑，水郭山村。"
    ], 
    "rhythmic": "柳梢青"
  }, 
  {
    "author": "楊無咎", 
    "paragraphs": [
      "茅舍疏籬。", 
      "半飄殘雪，斜臥低枝。", 
      "可更相宜，煙籠修竹，月在寒溪。", 
      "亭亭佇立移時。", 
      "判瘦損、無妨爲伊。", 
      "誰賦才情，畫成幽思，寫入新詩。"
    ], 
    "rhythmic": "柳梢青"
  }, 
  {
    "author": "楊無咎", 
    "paragraphs": [
      "月墮霜飛。", 
      "隔窗疏瘦，微見橫枝。", 
      "不道寒香，解隨羌管，吹到屏帷。", 
      "箇中風味誰知。", 
      "睡乍起、烏雲任敧。", 
      "嚼蕊挼英，淺顰輕笑，酒半醒時。"
    ], 
    "rhythmic": "柳梢青"
  }, 
  {
    "author": "楊無咎", 
    "paragraphs": [
      "日轉牆東。", 
      "幾枝寒影，一點香風。", 
      "清不成眠，醉憑詩興，起繞珍叢。", 
      "平生只個情鍾。", 
      "漸老矣、無愁可供。", 
      "最是難忘，倚樓人在，橫笛聲中。"
    ], 
    "rhythmic": "柳梢青"
  }, 
  {
    "author": "楊無咎", 
    "paragraphs": [
      "玉骨冰肌。", 
      "爲誰偏好，特地相宜。", 
      "一段風流，廣平休賦，和靖無詩。", 
      "綺窗睡起春遲。", 
      "困無力、菱花笑窺。", 
      "嚼蕊吹香，眉心貼處，鬢畔簪時。"
    ], 
    "rhythmic": "柳梢青"
  }, 
  {
    "author": "楊無咎", 
    "paragraphs": [
      "爲愛冰姿，畫看不足，吟看不足。", 
      "已恨春催，可堪風裏，飛英相逐。", 
      "只應自惜高標，似羞伴、妖紅媚綠。", 
      "藏白收香，放他桃李，漫山粗俗。"
    ], 
    "rhythmic": "柳梢青"
  }, 
  {
    "author": "楊無咎", 
    "paragraphs": [
      "水曲山傍。", 
      "寒梢冷蕊，隱映修篁。", 
      "細細吹香，疏疏沈影，惱斷迴腸。", 
      "爲伊駐馬橫塘。", 
      "漫立盡、煙村夕陽。", 
      "空嫋吟鞭，幾多詩句，不入思量。"
    ], 
    "rhythmic": "柳梢青"
  }, 
  {
    "author": "楊無咎", 
    "paragraphs": [
      "天付風流。", 
      "相時宜稱，著處清幽。", 
      "雪月光中，煙溪影裏，松竹梢頭。", 
      "卻憎吹笛高樓。", 
      "一夜裏、教人鬢秋。", 
      "不道明朝，半隨風遠，半逐波浮。"
    ], 
    "rhythmic": "柳梢青"
  }, 
  {
    "author": "楊無咎", 
    "paragraphs": [
      "屋角牆隅。", 
      "佔寬閒處，種兩三株。", 
      "月夕煙朝，影侵窗牖，香徹肌膚。", 
      "羣芳欲比何如。", 
      "癯儒豈、膏樑共途。", 
      "因事順心，爲花修史，從記中書。"
    ], 
    "rhythmic": "柳梢青"
  }, 
  {
    "author": "楊無咎", 
    "paragraphs": [
      "瑞鴨煙濃。", 
      "曉來弦管，聲在霜空。", 
      "卻退寒威，借回春色，滿苑香風。", 
      "幾時人下瑤宮。", 
      "記千載、今朝慶逢。", 
      "滿捧瑤觴，芝蘭叢裏，錦繡光中。"
    ], 
    "rhythmic": "柳梢青"
  }, 
  {
    "author": "楊無咎", 
    "paragraphs": [
      "江月軒中。", 
      "拍堤新漲，繞院薰風。", 
      "深注瑤觴，低歌金縷，聲在晴空。", 
      "新詞盡索無窮。", 
      "斷酩酊、衰顏爲紅。", 
      "願得年年，繁枝子滿，綠葉陰濃。"
    ], 
    "rhythmic": "柳梢青"
  }, 
  {
    "author": "楊無咎", 
    "paragraphs": [
      "槐夏風清。", 
      "霽天欲曉，武曲增明。", 
      "元是今朝，曾生名將，力佐中興。", 
      "朝家息馬休兵。", 
      "享逸樂、嬉遊太平。", 
      "憂國胸襟，平戎材略，分付瑤觥。"
    ], 
    "rhythmic": "柳梢青"
  }, 
  {
    "author": "楊無咎", 
    "paragraphs": [
      "灼灼紅榴，垂垂綠柳，庭戶清和。", 
      "羅綺香中，十分春酒，幾疊高歌。", 
      "遐齡欲問如何。", 
      "記平日、陰功數多。", 
      "千載今朝，笑看池面，龜戲青荷。"
    ], 
    "rhythmic": "柳梢青"
  }, 
  {
    "author": "楊無咎", 
    "paragraphs": [
      "小閣深沈，酒醺香暖，容易眠熟。", 
      "夢入仙源，桃紅似火，李瑩如玉。", 
      "覺來幾許悲涼，記永夜、傳杯換燭。", 
      "繡被薰香，寶釵落枕，同論心曲。"
    ], 
    "rhythmic": "柳梢青"
  }, 
  {
    "author": "楊無咎", 
    "paragraphs": [
      "送雁迎鴻，未寒時節，已涼天氣。", 
      "針線倦拈，簾幃低卷，別般風味。", 
      "敧眠夢到山中，共老幼、扶攜笑喜。", 
      "桑柘影深，雞豚香美，家家人醉。"
    ], 
    "rhythmic": "柳梢青"
  }, 
  {
    "author": "楊無咎", 
    "paragraphs": [
      "暴雨生涼。", 
      "做成好夢，飛到伊行。", 
      "幾葉芭蕉，數竿修竹，人在南窗。", 
      "傍人笑我恓惶。", 
      "算除是、鐵心石腸。", 
      "一自別來，百般宜處，都入思量。"
    ], 
    "rhythmic": "柳梢青"
  }, 
  {
    "author": "楊無咎", 
    "paragraphs": [
      "素書誰託。", 
      "嗟鱗沈雁斷，水遙山邈。", 
      "問別來、幾許離愁，但只覺衣寬，不禁消薄。", 
      "歲歲年年，又豈是、春光蕭索。", 
      "自無心、強陪醉笑，負他滿庭花葯。", 
      "援琴試彈賀若。", 
      "盡清於別鶴，悲甚霜角。", 
      "怎似得、斜擁檀槽，看小品吟商，玉纖推卻。", 
      "旋暖薰爐，更自炷、龍津雙萼。", 
      "正懷思、又還夜永，燭花自落。"
    ], 
    "rhythmic": "解連環"
  }, 
  {
    "author": "楊無咎", 
    "paragraphs": [
      "燈月交光，笙簧遞響。", 
      "繁華依舊昇平樣。", 
      "心期休卜紫姑神，文章曾照青藜杖。", 
      "歌落樑塵，酒搖鱗浪。", 
      "暫還南國同邀賞。", 
      "明年侍輦向端門，卻瞻日表青霄上。"
    ], 
    "rhythmic": "踏莎行"
  }, 
  {
    "author": "楊無咎", 
    "paragraphs": [
      "梅英粉淡，柳梢金軟，蘭芽依舊。", 
      "見萬家、燈火明如晝。", 
      "正人月、圓時候。", 
      "挨香傍玉偷攜手。", 
      "盡輕衫寒透。", 
      "聽一聲、畫角催殘漏。", 
      "惜歸去、頻回首。"
    ], 
    "rhythmic": "探春令"
  }, 
  {
    "author": "楊無咎", 
    "paragraphs": [
      "雪梅風柳，弄金勻粉，峭寒猶淺。", 
      "又還近、三五銀蟾滿。", 
      "漸玉漏、聲初短。", 
      "尊前重約年時伴。", 
      "拈燈詞先按。", 
      "便直饒、心似蛾兒撩亂。", 
      "也有春風管。"
    ], 
    "rhythmic": "探春令"
  }, 
  {
    "author": "楊無咎", 
    "paragraphs": [
      "搦兒身分，測兒鞋子、捻兒年紀。", 
      "著一套、時樣不肯紅，甚打扮、諸餘濟。", 
      "回頭一笑千嬌媚。", 
      "知幾多深意。", 
      "奈月華、燈影交相照，誚沒個、商量地。"
    ], 
    "rhythmic": "探春令"
  }, 
  {
    "author": "楊無咎", 
    "paragraphs": [
      "東風初到，小梅枝上，又驚春近。", 
      "料天台不比，人間日月，桃萼紅英暈。", 
      "劉郎浪跡憑誰問。", 
      "莫因詩瘦損。", 
      "怕桑田變海，仙源重返，老大無人認。"
    ], 
    "rhythmic": "探春令"
  }, 
  {
    "author": "楊無咎", 
    "paragraphs": [
      "風和日薄餘煙嫩，測測透鮫綃。", 
      "相逢且喜，人圓玳席，月滿丹霄。", 
      "爛遊勝賞，高低燈火，鼎沸笙簫。", 
      "一年三百六十日，願長似今宵。"
    ], 
    "rhythmic": "人月圓"
  }, 
  {
    "author": "楊無咎", 
    "paragraphs": [
      "月華燈影光相射。", 
      "還是元宵也。", 
      "綺羅如畫，笙歌遞響，無限風雅。", 
      "鬧蛾斜插，輕衫乍試，閒趁尖耍。", 
      "百年三萬六千夜，願長如今夜。"
    ], 
    "rhythmic": "人月圓"
  }, 
  {
    "author": "楊無咎", 
    "paragraphs": [
      "柳腰花貌天然好，聰慧更溫柔。", 
      "千嬌百媚，一時半霎，不離心頭。", 
      "是人總道新來瘦，也著甚來由。", 
      "假饒薄命，因何瘦了，剗地風流。"
    ], 
    "rhythmic": "眼兒媚"
  }, 
  {
    "author": "楊無咎", 
    "paragraphs": [
      "南州初會遇。", 
      "記惺惺、說底語。", 
      "而今精神□，傾下越風措。", 
      "雍門人獨夜，客舍停杯處。", 
      "餘香應未泯，憑君重唱金縷。", 
      "移宮易羽。", 
      "縱有離愁休怨訴。", 
      "客裏□淒涼，怕聽斷腸句。", 
      "情山曲海，君已心相許。", 
      "驂鸞乘月，正好同歸去。"
    ], 
    "rhythmic": "倒垂柳"
  }, 
  {
    "author": "楊無咎", 
    "paragraphs": [
      "露寵妝成態，風扶醉裏身。", 
      "謾勞驛使走征塵。", 
      "嶺外隴頭處、不知春。", 
      "詩思如清水，毫端妙入神。", 
      "可憐徒效越娘顰。", 
      "爲問吟哦摹寫、幾曾真。"
    ], 
    "rhythmic": "南歌子"
  }, 
  {
    "author": "楊無咎", 
    "paragraphs": [
      "小雨疏疏過，長江滾滾流。", 
      "落霞殘照晚明樓。", 
      "又是一番重午，身寄南州。", 
      "羅綺紛香陌，魚龍漾彩舟。", 
      "不堪回首鳳池頭。", 
      "誰道於今霜鬢，猶自淹留。"
    ], 
    "rhythmic": "南歌子", 
    "tags": [
      "長江"
    ]
  }, 
  {
    "author": "楊無咎", 
    "paragraphs": [
      "波靜明如染，山光翠欲流。", 
      "晚來乘興上章樓。", 
      "樓外誰歌新唱，知有黃州。", 
      "擬泛銀可浪，聊乘藕葉舟。", 
      "蓬山應自隱鰲頭。", 
      "借問謫仙何在，今爲誰留。"
    ], 
    "rhythmic": "南歌子"
  }, 
  {
    "author": "楊無咎", 
    "paragraphs": [
      "笛噴風前曲，歌翻意外聲。", 
      "年來老子厭風情。", 
      "可是於君一見、眼雙明。", 
      "枕臂聽殘漏，停杯對短檠。", 
      "直教筆底有文星。", 
      "欲狀此時情味、若爲成。"
    ], 
    "rhythmic": "南歌子"
  }, 
  {
    "author": "楊無咎", 
    "paragraphs": [
      "巾染烏煙碧，衣拖曉露鮮。", 
      "盈盈風骨小神仙。", 
      "特地勾牽處士、夢巫山。", 
      "星宿羅胸次，牙籤弄指端。", 
      "憑君爲算小行年。", 
      "試問與伊結得、幾生緣。"
    ], 
    "rhythmic": "南歌子"
  }, 
  {
    "author": "楊無咎", 
    "paragraphs": [
      "彩縷牽腸斷，明珠暗滴圓。", 
      "從頭顆顆手親穿。", 
      "寄與仙鄉同結、此生緣。", 
      "和串攏瑜臂，連雲墜雪肩。", 
      "循環密數對沈煙。", 
      "似我真情不斷、永相聯。"
    ], 
    "rhythmic": "南歌子"
  }, 
  {
    "author": "楊無咎", 
    "paragraphs": [
      "沙上鷗羣□戲，雲端雁陣斜鋪。", 
      "殷勤特爲故人書。", 
      "寫盡衷腸情素。", 
      "名字縱非儔匹，夤緣自合歡娛。", 
      "儘教塗抹費工夫。", 
      "到底翻成吃醋。"
    ], 
    "rhythmic": "西江月"
  }, 
  {
    "author": "楊無咎", 
    "paragraphs": [
      "態度雪香花瘦，情懷雨潤雲溫。", 
      "故將淡墨寫精神。", 
      "記得洗妝餘暈。", 
      "只恐妖嬈未似，誰雲彼此難分。", 
      "別來憔悴不堪論。", 
      "相對無言有恨。"
    ], 
    "rhythmic": "西江月"
  }, 
  {
    "author": "楊無咎", 
    "paragraphs": [
      "秋深郎未歸，月上人初靜。", 
      "無語意遲遲，步轉梧桐影。", 
      "羅衣寬莫裁，雲鬢鬆還整。", 
      "誰與問相思，立盡清宵永。"
    ], 
    "rhythmic": "生查子"
  }, 
  {
    "author": "楊無咎", 
    "paragraphs": [
      "秋來愁更深，黛拂雙蛾淺。", 
      "翠袖怯春寒，修竹蕭蕭晚。", 
      "此意有誰知，恨與孤鴻遠。", 
      "小立背西風，又是重門掩。"
    ], 
    "rhythmic": "生查子"
  }, 
  {
    "author": "楊無咎", 
    "paragraphs": [
      "妖嬈百種宜，總在春風面。", 
      "含笑又和嗔，莫作丹青現。", 
      "問著卻無言，覷了還回盼。", 
      "底處奈思量，捲了還重展。"
    ], 
    "rhythmic": "生查子"
  }, 
  {
    "author": "楊無咎", 
    "paragraphs": [
      "秋暮。", 
      "永夜西樓，冷月明窗戶。", 
      "夢破櫓聲中，憶在松江路。", 
      "敧枕試尋曾遊處。", 
      "記歷歷、風光堪數。", 
      "誰與浮家五湖去。", 
      "盡醉眠秋雨。"
    ], 
    "rhythmic": "甘草子"
  }, 
  {
    "author": "楊無咎", 
    "paragraphs": [
      "湖上風光直萬金。", 
      "芙蓉並蒂照清深。", 
      "須知花意如人意，好在雙心同一心。", 
      "詞共唱，酒俱斟。", 
      "夜闌扶醉小亭陰。", 
      "當時比翼連枝願，未必風流得似今。"
    ], 
    "rhythmic": "鷓鴣天"
  }, 
  {
    "author": "楊無咎", 
    "paragraphs": [
      "休倩傍人爲正冠。", 
      "披襟散發最宜閒。", 
      "水雲況得平生趣，富貴何曾著眼看。", 
      "低拍棹，稱鳴鑾。", 
      "一尊長向枕邊安。", 
      "夜深貪釣波間月，睡起知他日幾竿。"
    ], 
    "rhythmic": "鷓鴣天"
  }, 
  {
    "author": "楊無咎", 
    "paragraphs": [
      "不學真空不學仙。", 
      "不居塵市不居山。", 
      "時沽魯酒供詩興，莫管吳霜點鬢斑。", 
      "只麼去，幾時還。", 
      "豈知魂夢□□間。", 
      "憑君休作千年調，到處惟□一味閒。"
    ], 
    "rhythmic": "鷓鴣天"
  }, 
  {
    "author": "楊無咎", 
    "paragraphs": [
      "蕙性柔情忒可憐。", 
      "盈盈真是女中仙。", 
      "披圖一見春風面，攜手疑同玳瑁筵。", 
      "揮象管，擘蠻箋。", 
      "等閒寫就碧雲篇。", 
      "風流意態猶難畫，瀟灑襟懷怎許傳。"
    ], 
    "rhythmic": "鷓鴣天"
  }, 
  {
    "author": "楊無咎", 
    "paragraphs": [
      "雪後雨兒雨後雪。", 
      "鎮日價、長不歇。", 
      "今番爲寒忒太切。", 
      "和天地、也來廝鱉。", 
      "睡不著、身心自暗攧。", 
      "這況味、憑誰說。", 
      "枕衾冷得渾似鐵。", 
      "只心頭、些個熱。"
    ], 
    "rhythmic": "天下樂"
  }, 
  {
    "author": "楊無咎", 
    "paragraphs": [
      "同行同坐。", 
      "同攜同臥。", 
      "正朝朝暮暮同歡，怎知終有拋嚲。", 
      "記江皋惜別，那堪被、流水無情送輕舸。", 
      "有愁萬種，恨未說破。", 
      "知重見、甚時可。", 
      "見也渾閒，堪嗟處、山遙水遠，音書也無個。", 
      "這眉頭、強展依前鎖。", 
      "這淚珠、強抆依前墮。", 
      "我平生、不識相思，爲伊煩惱忒大。", 
      "你還知麼。", 
      "你知後、我也甘心受催挫。", 
      "又只恐你，背盟誓、似風過。", 
      "共別人、忘著我。", 
      "把洋瀾在，都卷盡與，殺不得、這心頭火。"
    ], 
    "rhythmic": "玉抱肚"
  }, 
  {
    "author": "楊無咎", 
    "paragraphs": [
      "惆悵紅塵千里。", 
      "恨死撥、浮名浮利。", 
      "欠我溫存，少伊撋就，兩處懸懸地。", 
      "擬待歸來伏不是。", 
      "更與問、孤眠子細。", 
      "月照紗窗，曉燈殘夢，可㬠惡姿味。"
    ], 
    "rhythmic": "雨中花令"
  }, 
  {
    "author": "楊無咎", 
    "paragraphs": [
      "已是花魁柳冠。", 
      "更絕唱、不容同伴。", 
      "畫鼓低敲，紅牙隨應，著個人勾喚。", 
      "慢引鶯喉千樣轉。", 
      "聽過處、幾多嬌怨。", 
      "換羽移宮，偷聲減字，不願人腸斷。"
    ], 
    "rhythmic": "雨中花令"
  }, 
  {
    "author": "楊無咎", 
    "paragraphs": [
      "自是雲溫雨潤。", 
      "誚不解、佯嗔偷悶。", 
      "傾坐精神，忺人情性，眉際生春暈。", 
      "語帶京華清更韻。", 
      "聽婭奼、鶯喉嬌穩。", 
      "別後相思，心頭欲見，覓個燈花信。"
    ], 
    "rhythmic": "雨中花令"
  }, 
  {
    "author": "楊無咎", 
    "paragraphs": [
      "不假鉛華嫌太白。", 
      "玉搓成、體柔腰搦。", 
      "明月堂深，蓮花杯軟，情重自斟瓊液。", 
      "寄語碔砆休並色。", 
      "信秦城、未教輕易。", 
      "絳闕樓成，藍橋藥就，好吹簫共乘鸞翼。"
    ], 
    "rhythmic": "夜行船"
  }, 
  {
    "author": "楊無咎", 
    "paragraphs": [
      "醉袖輕攏檀板轉。", 
      "聽聲聲、曉鶯初囀。", 
      "花落江南，柳青客舍，多少舊愁新怨。", 
      "我也尋常聽見慣。", 
      "渾不似、這翻撩亂。", 
      "調少情多，語嬌聲咽，曲與寸腸俱斷。"
    ], 
    "rhythmic": "夜行船"
  }, 
  {
    "author": "楊無咎", 
    "paragraphs": [
      "寶髻雙垂煙一縷。", 
      "年紀小、未週三五。", 
      "壓一精神，出羣標格，偏向衆中翹楚。", 
      "記得譙門初見處。", 
      "禁不定、亂魂飛去。", 
      "掌託鞋兒，肩拖裙子，悔不做、閒男女。"
    ], 
    "rhythmic": "夜行船"
  }, 
  {
    "author": "楊無咎", 
    "paragraphs": [
      "怪被東風相誤。", 
      "落輕帆、暫停煙渚。", 
      "桐樹陰森，茅檐瀟灑，元是那回來處。", 
      "相與狂朋沽綠醑。", 
      "聽胡姬、隔窗言語。", 
      "我既癡迷，君還留戀，明日慢移船去。"
    ], 
    "rhythmic": "夜行船"
  }, 
  {
    "author": "楊無咎", 
    "paragraphs": [
      "夾岸綺羅歡聚。", 
      "看喧喧、彩舟來去。", 
      "晴放湖光，雨添山色，誰識總相宜處。", 
      "輸與騷人知勝趣。", 
      "醉臨流、戲評坡句。", 
      "若把西湖比西子，這東湖、似東鄰女。"
    ], 
    "rhythmic": "夜行船", 
    "tags": [
      "西湖"
    ]
  }, 
  {
    "author": "楊無咎", 
    "paragraphs": [
      "行看不足。", 
      "坐看不足。", 
      "柳條短、斜倚春風，海棠睡、醉敧紅玉。", 
      "清堪掬。", 
      "桃李漫山，真成粗俗。", 
      "遙夜幾番相屬。", 
      "暗魂飛逐。", 
      "深酌酒、低唱新聲，密傳意、解回嬌目。", 
      "知誰福。", 
      "得似風流，可伊心曲。"
    ], 
    "rhythmic": "兩同心"
  }, 
  {
    "author": "楊無咎", 
    "paragraphs": [
      "秋水明眸、翠螺堆發。", 
      "卻扇坐、羞落庭花，凌波步、塵生羅襪。", 
      "芳心發。", 
      "分付春風，恰當時節。", 
      "漸解愁花怨月。", 
      "忒貪嬌劣。", 
      "寧寧地、情態於人，惺惺處、語言低說。", 
      "相思切。", 
      "不見須臾，可堪離別。"
    ], 
    "rhythmic": "兩同心"
  }, 
  {
    "author": "楊無咎", 
    "paragraphs": [
      "月可中庭，夜涼初燕。", 
      "見個人人、越格風流，饒濟濟、入時打扮。", 
      "小從容，不似前回，匆匆得見。", 
      "坐上不禁腸斷。", 
      "捧杯深勸。", 
      "爭敢望、白雪新聲，唯啜得、秋波一眄。", 
      "告從今，休要教人，千呼萬喚。"
    ], 
    "rhythmic": "兩同心"
  }, 
  {
    "author": "楊無咎", 
    "paragraphs": [
      "枕簟涼生秋早。", 
      "夢魂忒好。", 
      "見玉人、且喜且悲，挨瓊臉、廝偎廝抱。", 
      "信言多磨，剛被山禽，一聲催曉。", 
      "覺來滿船清悄。", 
      "愁恨多少。", 
      "知是我、憐你心微，知是你、與我情厚。", 
      "謝殷勤，不易山遙水遠尋到。"
    ], 
    "rhythmic": "兩同心"
  }, 
  {
    "author": "楊無咎", 
    "paragraphs": [
      "不禁枕簟新涼。", 
      "夜初長。", 
      "又是驚回好夢、葉敲窗。", 
      "江南望。", 
      "江北望。", 
      "水茫茫。", 
      "贏得一襟清淚、拌餘香。"
    ], 
    "rhythmic": "烏夜啼"
  }, 
  {
    "author": "楊無咎", 
    "paragraphs": [
      "小閣寬如掌。", 
      "佔螺浦、山川夷曠。", 
      "千奇萬狀。", 
      "見雲煙收放。", 
      "更永夜、風生明月上。", 
      "用取真成無盡藏。", 
      "誰共賞。", 
      "徙倚撫、危欄吟望。"
    ], 
    "rhythmic": "朝天子"
  }, 
  {
    "author": "楊無咎", 
    "paragraphs": [
      "桂花馥郁清無寐。", 
      "覺身在、廣寒宮裏。", 
      "憶吾家、妃子舊遊，瑞龍腦、暗藏葉底。", 
      "不堪午夜西風起。", 
      "更颭颭、萬絲斜墜。", 
      "向曉來、卻是給孤園，乍驚見、黃金布地。"
    ], 
    "rhythmic": "步蟾宮"
  }, 
  {
    "author": "楊無咎", 
    "paragraphs": [
      "一斑兩點從初起。", 
      "這手腳、漸不靈利。", 
      "揹人只待暗搔爬，腥臭氣、薰天炙地。", 
      "下梢管取好膿水。", 
      "要潔淨、怎生堪洗。", 
      "自身作壞匹如閒，更和傍人帶累。"
    ], 
    "rhythmic": "步蟾宮"
  }, 
  {
    "author": "楊無咎", 
    "paragraphs": [
      "急雨迴風，淡雲障日，乘閒攜客登樓。", 
      "金桃帶葉，玉李含朱，一尊同醉青州。", 
      "福善橋頭。", 
      "記檀槽悽絕，春筍纖柔。", 
      "窗外月西流。", 
      "似潯陽、商婦鄰舟。", 
      "況得意情懷，倦妝模樣，尋思可奈離愁。", 
      "何妨乘逸興，甚征帆、只抵蘆洲。", 
      "月卻花羞。", 
      "重見想、歡情更稠。", 
      "問何時，佳期卜夜，如今雙鬢驚秋。"
    ], 
    "rhythmic": "長相思"
  }, 
  {
    "author": "楊無咎", 
    "paragraphs": [
      "前山雨歇。", 
      "愛竹樹低陰，軒窗無熱。", 
      "珠箔半垂，清風細繞，蕭蕭吹華髮。", 
      "珍簟粲枕設。", 
      "珊瑚瘦，琉璃滑。", 
      "永日敧枕，知誰是伴，舊書重揭。", 
      "清絕。", 
      "輕雲淡月。", 
      "夢同泛、滄波萬疊。", 
      "杯盤狼籍處，相扶就枕，歡笑歌翻雪。", 
      "轉棹小溪灣，人家燈火斷明滅。", 
      "正攜手，無端驚回，檻外數聲鶗鴂。"
    ], 
    "rhythmic": "曲江秋"
  }, 
  {
    "author": "楊無咎", 
    "paragraphs": [
      "香消燼歇。", 
      "換瀋水重燃，薰爐猶熱。", 
      "銀漢墜懷，冰輪轉影，冷光侵毛髮。", 
      "隨分且宴設。", 
      "小槽酒，真珠滑。", 
      "漸覺夜闌，烏紗露濡，畫簾風揭。", 
      "清絕。", 
      "輕紈弄月。", 
      "緩歌處、眉山怨疊。", 
      "持杯須我醉，香紅映臉，雙腕凝霜雪。", 
      "飲散晚歸來，花梢指點流螢滅。", 
      "睡未穩，東窗漸明，遠樹又聞鶗鴂。"
    ], 
    "rhythmic": "曲江秋"
  }, 
  {
    "author": "楊無咎", 
    "paragraphs": [
      "鳴鳩怨歇。", 
      "對急雨過雲，暗風吹熱。", 
      "漠漠稻田，差差柳岸，新沐青絲髮。", 
      "樓上素琴設。", 
      "愛流水，隨弦滑。", 
      "深炷龍津，濃薰絳幃，博山頻揭。", 
      "超絕。", 
      "遙岑吐月。", 
      "照蒼茜、重重疊疊。", 
      "恍然身在處，渾疑同泛，花舫波噴雪。", 
      "滉漾醉魂醒，驚呼不是漚生滅。", 
      "佇望久，空嘆無纔可賦，厭聽鶗鴂。"
    ], 
    "rhythmic": "曲江秋"
  }, 
  {
    "author": "楊無咎", 
    "paragraphs": [
      "小閣清幽，膽瓶高插梅千朵。", 
      "主賓歡坐。", 
      "不速還容我。", 
      "換羽移宮，絕唱誰能和。", 
      "伊知麼。", 
      "暫聽些個。", 
      "已覺絲成裹。"
    ], 
    "rhythmic": "點絳脣"
  }, 
  {
    "author": "楊無咎", 
    "paragraphs": [
      "漸近青春，試尋紅瓃，經年疏隔。", 
      "小立風前，恍然初見，情如相識。", 
      "爲伊只欲顛狂，猶自把、芳心愛惜。", 
      "傳與東君，乞憐愁寂，不須要勒。"
    ], 
    "rhythmic": "柳梢青"
  }, 
  {
    "author": "楊無咎", 
    "paragraphs": [
      "嫩蕊商量。", 
      "無窮幽思，如對新妝。", 
      "粉面微紅，檀脣羞啓，忍笑含香。", 
      "休將春色包藏。", 
      "抵死地、教人斷腸。", 
      "莫待開殘，卻隨明月，走上回廊。"
    ], 
    "rhythmic": "柳梢青"
  }, 
  {
    "author": "楊無咎", 
    "paragraphs": [
      "粉牆斜搭。", 
      "被伊勾引，不忘時霎。", 
      "一夜幽香，惱人無寐，可堪開幣。", 
      "曉來起看芳叢，只怕裏、危梢欲壓。", 
      "折向膽瓶，移歸芸閣，休薰金鴨。"
    ], 
    "rhythmic": "柳梢青"
  }, 
  {
    "author": "楊無咎", 
    "paragraphs": [
      "目斷南枝。", 
      "幾回吟繞，長怨開遲。", 
      "雨浥風欺，雪侵霜妒，卻恨離披。", 
      "欲調商鼎如期。", 
      "可奈向、騷人自悲。", 
      "賴有毫端，幻成冰彩，長似芳時。"
    ], 
    "rhythmic": "柳梢青"
  }, 
  {
    "author": "曹勳", 
    "paragraphs": [
      "飛金走玉常奔馳。", 
      "日上還西。", 
      "自古待著長繩系。", 
      "算塵心、謾勞役堪悲。", 
      "盤古到此際。", 
      "桑田變海，海覆成陸高低。", 
      "噫嘻。", 
      "下土是凡質容儀。", 
      "壽考能消，幾日支持。", 
      "念一世。", 
      "真若朝榮暮落難期。", 
      "幸有志、日傳得神仙希夷。", 
      "希夷。", 
      "堪爲千古人師。"
    ], 
    "rhythmic": "法曲散序・法曲"
  }, 
  {
    "author": "曹勳", 
    "paragraphs": [
      "柱史乘車，青牛駕軛，紫雲覆頂，函關令已前知。", 
      "西升稍駐，尹喜虔恭誓。", 
      "求老子。", 
      "親談道德微旨。", 
      "五千餘言，俱救末俗，度脫令鹹歸生理。", 
      "體元機。", 
      "人間方解道術，兼明治身，與國階梯。", 
      "更有黃庭，專分二境，內外皆舉璇題。", 
      "羽客見者，傾誠懇誦合彝儀。", 
      "萬神潛禮。", 
      "密奉二經，炷香靜默，心無競，靡端倪。", 
      "得失掃去，意海澄流要體。", 
      "內景防愆失。", 
      "外景忘疲。", 
      "閬風蓬島豈能移。", 
      "唸誦靈辭。", 
      "指羣迷。"
    ], 
    "rhythmic": "法曲歌頭・法曲"
  }, 
  {
    "author": "曹勳", 
    "paragraphs": [
      "麗景早春時。", 
      "正花漏初遲。", 
      "東君出震，太和應物，恍惚中立丹基。", 
      "天風卦成隨象，記合成□□□□□□□必相契。", 
      "三千六百火候，密運精微。", 
      "蒸入肌膚，嫩紅潮頰，自然舊容生輝。", 
      "情志。", 
      "鄙凡塵，瑤圃滿眼，都看桃李。", 
      "晴雲萬疊開異色。", 
      "靈光湛湛增秀逸。", 
      "與道合。", 
      "真境丹房，隨時沐浴，亦向朝夕。"
    ], 
    "rhythmic": "法曲遍第一・法曲"
  }, 
  {
    "author": "曹勳", 
    "paragraphs": [
      "向虛靖晨起。", 
      "朝元意達，衝漠怡怡。", 
      "三天澄映，九光霽碧，如有鶴舞鸞飛。", 
      "泛空際。", 
      "瑤室明輝。", 
      "動與真期。", 
      "至理常寂，戶庭無遠，欣欣端比。", 
      "侍宴日在瑤池。", 
      "師友多閒，抱琴沽酒度曲，笑採華芝。", 
      "九節倚筇時。", 
      "何須釣月眠石，尋覓佔淵靜逸。", 
      "樂修持。", 
      "澹然靈府泳真諦。", 
      "怡養丹光裏。", 
      "春已收功，自育火棗交梨。"
    ], 
    "rhythmic": "法曲遍第二・法曲"
  }, 
  {
    "author": "曹勳", 
    "paragraphs": [
      "珠星璧月，晝景夜色相催。", 
      "正陽炎序火府，龍珠蘊照，冰海融澌。", 
      "洞天春常好，日日琪花，瓊蕊芳菲。", 
      "絳景無別，惟似琉璃。", 
      "平地環繞清泚。", 
      "火中生蓮，會成真物，更取海底龜兒。", 
      "勝熱滌暑風，全形瑩若冰肌。", 
      "常存道意。", 
      "鑠石流金無畏。", 
      "共協混元一氣。", 
      "入衝極。", 
      "覺自己。", 
      "乾體還歸。"
    ], 
    "rhythmic": "法曲遍第三・法曲"
  }, 
  {
    "author": "曹勳", 
    "paragraphs": [
      "南薰殿閣，卷窗戶新翠。", 
      "池沼十頃淨，俯橋影橫霓。", 
      "龜魚自樂，潺潺螭口，流水照碧，芰荷綠滿長堤。", 
      "柳煙水色，一派漣漪。", 
      "松竹陰中，細風緩引涼吹。", 
      "琴韻響，玉德鳳軫，聲傳瑤徽。", 
      "疏襟曳履。", 
      "或行或憑几。", 
      "待飲徹、玉鼎雲英，怎更有炎曦。"
    ], 
    "rhythmic": "法曲第四・法曲"
  }, 
  {
    "author": "曹勳", 
    "paragraphs": [
      "秋容應節，漸肅景入窗扉。", 
      "碧洞連翠微。", 
      "商律回巖桂。", 
      "金精壯盛時。", 
      "擁蟾輪、生素輝。", 
      "啓口天爲侶，是列仙行綴。", 
      "心均太上，欲度世緣無虧。", 
      "用定力堅持。", 
      "奉真常，惟凝寂。", 
      "忱誠貫斗極。", 
      "賜長生，仍久視。", 
      "洞達虛皇位。", 
      "德壽高與天齊。"
    ], 
    "rhythmic": "法曲入破第一・法曲"
  }, 
  {
    "author": "曹勳", 
    "paragraphs": [
      "清晝靜居香冷，風動萬年枝。", 
      "涼應兌卦體。", 
      "秋色鳴輕颸。", 
      "冥心運正一。", 
      "御鐵牛、耕寸地。", 
      "都種金錢花，秀色照戊己。", 
      "新霜萬物凋謝，我常無爲。", 
      "衝起浩然氣。", 
      "抱沖和，人間世。", 
      "登高共賞宴，泛東籬。", 
      "菊盡醉。", 
      "誰會。", 
      "登高意表、迥出凡塵外。"
    ], 
    "rhythmic": "法曲入破第二・法曲"
  }, 
  {
    "author": "曹勳", 
    "paragraphs": [
      "光鋪曉曦。", 
      "雲影拂霜低。", 
      "空闊飛鴻過，兩三行、向天際。", 
      "晴景乍升，晃疏櫺，蜂翅迷。", 
      "密障紅爐暖，香縷飄煙細。", 
      "超然坐久，幽徑試尋寒梅。", 
      "酥點竹間稀。", 
      "正疏蓓吐南枝。", 
      "微陽動細蕊。", 
      "任斜日、沈澹暉。", 
      "慘慘寒威。", 
      "晚知皓雪欲垂垂。"
    ], 
    "rhythmic": "法曲入破第三・法曲"
  }, 
  {
    "author": "曹勳", 
    "paragraphs": [
      "黃鍾正嚴凜，飛舞屑瓊瑰。", 
      "清賞豐年瑞。", 
      "雲液喜傳杯。", 
      "陰爻會見覆，動一陽、生浩氣。", 
      "誰問添宮線，煉功在金液。", 
      "晴檐試暖，表裏瑩如無疵。", 
      "庭柳漏春信，更萱色、侵苔砌。", 
      "優遊歲向晚，嘆人間時序疾。", 
      "還捧椒觴，羽衣禮無極。"
    ], 
    "rhythmic": "法曲入破第四・法曲"
  }, 
  {
    "author": "曹勳", 
    "paragraphs": [
      "多景推移。", 
      "便似風燈裏。", 
      "將塵寰喻，塵裏白駒過隙。", 
      "今世過卻，來生何處覓。", 
      "失時節。", 
      "生死到來嗟何及。", 
      "勤而行之。", 
      "競力待與、鍾呂相期。", 
      "三千行滿，連環脫下已。", 
      "駕青鸞素鶴朝太微。"
    ], 
    "rhythmic": "法曲第五煞・法曲"
  }, 
  {
    "author": "曹勳", 
    "paragraphs": [
      "梅擁繁枝，香飄翠簾，鈞奏嚴陳華宴。", 
      "誠孝感南極，老人星垂眷。", 
      "東朝功崇慶遠，享五福、長樂金殿。", 
      "茲時壽協七旬，慶古今來稀見。", 
      "慈顏綠髮看更新，玉色粹溫，體力加健。", 
      "導引沖和氣，覺春生酒面。", 
      "龍章親獻龜臺祝，與中宮、同誠歡忭。", 
      "億萬斯年，當蓬萊、海波清淺。"
    ], 
    "rhythmic": "大椿"
  }, 
  {
    "author": "曹勳", 
    "paragraphs": [
      "椒柏稱觴，撫寰瀛佳辰，正臨端月。", 
      "瑞應屢臻，宮篽多祥，氣候暖回微冽。", 
      "聖母七旬壽，敻無前、天心昭格。", 
      "溥慶處，坤珍效祉，宴開清切。", 
      "金殿簫韶備設。", 
      "鏘鈞奏留雲，舞容迴雪。", 
      "赭袍繡擁，褘翟同誠，遞捧玉杯歡悅。", 
      "願將億萬喜，祝億萬、從茲無缺。", 
      "太平主，永隆聖孝鳳闕。"
    ], 
    "rhythmic": "花心動"
  }, 
  {
    "author": "曹勳", 
    "paragraphs": [
      "和氣暖回元日，四海充庭琛貢至。", 
      "仗衛儼東朝，鬱鬱蔥蔥，響傳環佩。", 
      "鳳歷無窮，慶慈闈上壽，皇情與天俱喜。", 
      "念永錫難老，在昔難比。", 
      "六宮嬪嬙羅綺。", 
      "奉聖德、坤寧俱備。", 
      "簫韶動鈞奏，花似錦，廣筵啓。", 
      "同祝宴賞處，從教月明風細。", 
      "億載享溫凊，長生久視。"
    ], 
    "rhythmic": "保壽樂"
  }, 
  {
    "author": "曹勳", 
    "paragraphs": [
      "畫幕明新曉。", 
      "晴日薄，小春微動花柳。", 
      "宸闈薦祉，東朝誕育，載光坤厚。", 
      "朱顏內鼎丹就。", 
      "喜自得、長生妙有。", 
      "奉冕旒、衣彩坤珍，同耀帕羅珠袖。", 
      "鈞奏。", 
      "翠羽簾垂，三千粉色，花明如繡。", 
      "歌聲緩引，樑塵暗落，五雲凝晝。", 
      "龍香繞斟芳酒。", 
      "盡夜飲、何妨禁漏。", 
      "萬萬載、常向慈寧，俱獻聖壽。"
    ], 
    "rhythmic": "宴清都"
  }, 
  {
    "author": "曹勳", 
    "paragraphs": [
      "鳳苑東風軟。", 
      "春容早，歲端新律初轉。", 
      "宮雲麗曉，人日應鍾，慶符閨範。", 
      "元妃懿德尊顯。", 
      "位四聖、晉芳避輦。", 
      "佐聖主、美化重宣，光被海宇彌遠。", 
      "香滿。", 
      "帝渥恩隆，歌珠舞雪，俱陳絲管。", 
      "彤闈共悅，天顏有喜，看壽觴親勸。", 
      "今年外家華煥。", 
      "擁使節、新班侍宴。", 
      "願萬載、永冠椒房，常奉舜殿。"
    ], 
    "rhythmic": "宴清都"
  }, 
  {
    "author": "曹勳", 
    "paragraphs": [
      "霜落鴛鴦，繡隱芙蓉小春節。", 
      "應運看，月魄分輝，坤順同符，文母徽音芳烈。", 
      "誕育乾坤主，均慈愛、練裙豈別。", 
      "經沙塞、涉履煙塵，瑞色怡然更英發。", 
      "上聖中興，嚴恭問寢，宮庭正和悅。", 
      "看壽筵高啓，龍香低轉，聲入霓裳，檀槽新撥。", 
      "翠袞同行樂，鈞韶奏、喜盈絳闕。", 
      "傾心願、億載慈寧，醉賞閒風月。"
    ], 
    "rhythmic": "一寸金"
  }, 
  {
    "author": "曹勳", 
    "paragraphs": [
      "十月新陽。", 
      "喜桃杏秀髮，宮殿春香。", 
      "寶曆開圖，文母協應時康。", 
      "誕慶欣逢令旦，向花闈、罄列嬪嬙。", 
      "歡榮是九五，侍膳芳筵，翠扆龍章。", 
      "天心人共喜，拱三釵瑞彩，同捧瑤觴。", 
      "禁中和氣，都入法部絲簧。", 
      "一片神仙錦繡，正珠簾、高捲雲光。", 
      "遐齡祝億載，永奉慈顏，地久天長。"
    ], 
    "rhythmic": "國香"
  }, 
  {
    "author": "曹勳", 
    "paragraphs": [
      "紅染芙蓉。", 
      "似曉霞麗日，秋滿珠宮。", 
      "瑞彩朝來，都做和氣蔥蔥。", 
      "共慶龜臺降祉，化均鳳歷同風。", 
      "昇平助陰化，奉養餘閒，翰墨鸞龍。", 
      "羣仙移彩仗，盡紅妝玉帶，樂震霜空。", 
      "響入千巖，芳桂香散房櫳。", 
      "勸壽天顏有喜，奉觴雁序雍容。", 
      "蟠桃待從此，歲歲今朝，薦酒瑤鍾。"
    ], 
    "rhythmic": "國香"
  }, 
  {
    "author": "曹勳", 
    "paragraphs": [
      "芙蓉凝露青霞護，朝日綺疏風細。", 
      "正是中秋，時候喜逢，中宮蔥蔥佳氣。", 
      "雲龍慶會。", 
      "贊真主當陽，輔成天地。", 
      "暇日琴書，暫閒蠶館見賢志。", 
      "嬪嬙衣羅乍試。", 
      "盡趨椒殿，喜芳繡筵初啓。", 
      "酒面騰紅，香菸罩碧，恩滿六宮金翠。", 
      "何妨絳燭。", 
      "任花敧玉側，勸教沈醉。", 
      "鳳闕龍樓，夜色涼如水。"
    ], 
    "rhythmic": "齊天樂"
  }, 
  {
    "author": "曹勳", 
    "paragraphs": [
      "閬苑喜新晴。", 
      "正桂華、飄下太清。", 
      "寶篽涼秋，夢祥明月，天開輔盈成。", 
      "宮闈女職遵慈訓，見海宇儀型。", 
      "奉東朝、晨夕趨承。", 
      "化內外、鹹知柔順，已看彤管賦和平。", 
      "宴坤寧。", 
      "香騰金猊，煙暖祕殿綵衣輕。", 
      "六樂絲竹，繞雲縈水，總按新聲。", 
      "天臨帝幄，親頒壽酒，恩意兼勤。", 
      "雁行綴、宰府殊榮。", 
      "願萬億斯年，南山並永，坤厚贊堯明。"
    ], 
    "rhythmic": "透碧霄"
  }, 
  {
    "author": "曹勳", 
    "paragraphs": [
      "彩雲閒。", 
      "正西瑤阿母，初駐非煙。", 
      "曉空吹靜，暑氣清度薰弦。", 
      "母儀萬國，配帝德、直切天垣。", 
      "陰化從此俱宣。", 
      "六宮內壺，欣拜新班。", 
      "況是關雎詠懿美，奉東朝晨夕，甘旨芳鮮。", 
      "上膺慈訓，下齊海宇均歡。", 
      "坤寧暇日，慶盛旦、且款芳筵。", 
      "永贊二聖當天。", 
      "雍和化洽，億萬斯年。"
    ], 
    "rhythmic": "芰荷香"
  }, 
  {
    "author": "曹勳", 
    "paragraphs": [
      "慶雲開霽，清華明晝，殿閣風度薰弦。", 
      "電虹敷瑞，應炎運當千。", 
      "端景命、符聖德，三階正、萬國歸化，遠勝文思睿藻，問鯖寢格中天。", 
      "深嚴。", 
      "邃啓芳筵。", 
      "正花擁絳扆，瑤殿神仙。", 
      "緩聞鈞韶奏下，歌舞雲邊。", 
      "宮闈罄和氣，浹南山。", 
      "罩翠靄、上壽煙。", 
      "祝無疆御歷萬萬年。"
    ], 
    "rhythmic": "玉連環・解連環"
  }, 
  {
    "author": "曹勳", 
    "paragraphs": [
      "紹洪基，撫萬宇，中興寶運符千。", 
      "樞電瑞繞，景命燕及雲天。", 
      "挺生真主，平四海、復禹山川。", 
      "班列立、瞻雲就日，職貢衣冠。", 
      "歡均鰲禁鵷鸞。", 
      "望花城粉黛，金獸祥煙。", 
      "笙簫緩奏，化國日永留連。", 
      "寶觴親勸，須縱飲、歌舞韶妍。", 
      "都是祝、南山聖壽，億萬斯年。"
    ], 
    "rhythmic": "夏雲峯"
  }, 
  {
    "author": "曹勳", 
    "paragraphs": [
      "碧玉煙塘，絳羅豔卉，朱清炎馭升晹。", 
      "正應運、真人誕節，寶緒靈光。", 
      "海宇均頒湛露，環佩拱、北極稱觴。", 
      "歡聲浹，三十六宮，齊奉披香。", 
      "芬芳。", 
      "寶薰如靄，仙仗捧椒扉，秀繞嬪嬙。", 
      "上萬壽、雙鬟妙舞，一部絲簧。", 
      "花滿蓬萊殿裏，光照坐、尊俎生涼。", 
      "南山祝，常對化日舒長。"
    ], 
    "rhythmic": "鳳凰臺上憶吹簫"
  }, 
  {
    "author": "曹勳", 
    "paragraphs": [
      "聖德如堯，聖心如舜，欣逢出震昌期。", 
      "中興繼體，撫有寰瀛，三陽方是炎曦。", 
      "萬國朝元，奉崇嚴宸扆，咫尺天威。", 
      "瑞色滿三墀。", 
      "漸嵩呼、均慶彤闈。", 
      "正金屋妝成，翠圍紅繞，香靄高散狻猊。", 
      "東朝移雕輦，與坤儀、同奉瑤卮。", 
      "闔殿花明，億萬載、鹹歌壽祺。", 
      "視天民，永祈寶曆，垂衣端拱無爲。"
    ], 
    "rhythmic": "安平樂・安平樂慢"
  }, 
  {
    "author": "曹勳", 
    "paragraphs": [
      "星拱堯眉，日臨雲幄，曉天初靜炎曦。", 
      "香凝翠扆，花籠禁殿風遲。", 
      "彩山高與雲齊。", 
      "奉明主、玉斝交揮。", 
      "慶天申旦，九州四海，同詠昌時。", 
      "今年麥有雙歧。", 
      "別有琅玕並節，深秀聯枝。", 
      "豐世瑞物，嘉祥效祉熙熙。", 
      "坐中莫惜沈醉，仰三聖、玉德光輝。", 
      "獻南山壽，嚴宸萬載，永奉垂衣。"
    ], 
    "rhythmic": "夜合花"
  }, 
  {
    "author": "曹勳", 
    "paragraphs": [
      "喜雨薰泛景，翠雲低柳。", 
      "正涼生殿閣，梅潤曉天，暑風時候。", 
      "應乘乾、彩虹流渚，驚電繞、璇霄樞鬥。", 
      "大業輝光，益建火德，梯航四海盡奔走。", 
      "六府煥修，多方平定，寰宇歌元首。", 
      "凝九有。", 
      "三辰拱北，萬邦孚佑。", 
      "對祥煙、霽色清和，鳳韶九成儀晝。", 
      "聽山聲、響傳呼舞，騰紫府、香濃金獸。", 
      "禁篽昇平，慈闈燕適，褘衣共上玉觴酒。", 
      "齊奉舜圖，南山同永，合殿備金奏。", 
      "祝聖壽。", 
      "聖壽無疆，兩儀並久。"
    ], 
    "rhythmic": "綠頭鴨・多麗"
  }, 
  {
    "author": "曹勳", 
    "paragraphs": [
      "涼飆應律驚潮韻，曉對彩蟾如水。", 
      "慶霄占夢月，已祥開天地。", 
      "聖主中興大業，二南化、恭勤輔翊。", 
      "撫宮闈，看儀型，海宇盡成和氣。", 
      "禁掖西瑤宴席。", 
      "泛天風、響鈞韶空外。", 
      "貴是至尊母，極人間崇貴。", 
      "緩引長生麗曲，翠林正、香傳瑞桂。", 
      "向靈華，奉光堯，同萬萬歲。"
    ], 
    "rhythmic": "賞鬆菊"
  }, 
  {
    "author": "曹勳", 
    "paragraphs": [
      "小梅凝秀色，泛霽靄晴和，春容初透。", 
      "璇霄降仙格，覺蔥蔥佳氣，先驚花柳。", 
      "芝蘭戶牖。", 
      "慶稟質、天長地久。", 
      "有當熊避輦，嘉聲懿德，六宮居右。", 
      "清晝。", 
      "文簫儀鳳，妙舞低雲，緩鏘鈞奏。", 
      "香傳繡幄，騰飛霧，上金獸。", 
      "願千齡遐算，三宮慈愛，長亭茲辰勸酒。", 
      "向瑤臺閬苑，芳音永嬪萬壽。"
    ], 
    "rhythmic": "瑞鶴仙"
  }, 
  {
    "author": "曹勳", 
    "paragraphs": [
      "翠簾遲晚，龍樓麗日，海宇明新霽。", 
      "樞旋大電，虹流華渚，陽春天氣。", 
      "出震乘乾，保民立政，垂衣裳治。", 
      "誕恩均九有，功兼七制，恢圖撫、四荒外。", 
      "威動殊鄰萬里。", 
      "擁衣冠、稱觴玉陛。", 
      "虞韶緩度，龍香飛下，晴雲如水。", 
      "行見冰天，版圖來上，諸侯盟會。", 
      "奉怡顏宴罷，歸移寶輦，向瑤池醉。"
    ], 
    "rhythmic": "水龍吟"
  }, 
  {
    "author": "曹勳", 
    "paragraphs": [
      "嫩涼微嫋，秋容乍肅，迥覺涼如水。", 
      "重陽已近，巖華增秀，一鉤天際。", 
      "香動前星，氣橫文圃，榮光呈瑞。", 
      "仰宸心密眷，行都正牧，兵民奉、神明治。", 
      "金殿朝回燕適。", 
      "肆武功、文德鹹備。", 
      "蕭閒翰墨，惟親書史，不尋羅綺。", 
      "歡動宸嚴，宴開鶴禁，生朝和氣。", 
      "願青宮佈政，龍樓問寢，同千萬歲。"
    ], 
    "rhythmic": "水龍吟"
  }, 
  {
    "author": "曹勳", 
    "paragraphs": [
      "傍階紅藥，新梢翠竹，榭閣薰風靜。", 
      "維神降嶽，維熊占夢，姿儀玉聘。", 
      "金殿趨庭，禁嚴衣彩，寢門溫清。", 
      "是宗藩帝子，天潢寶牒，當神武、侍明廷。", 
      "爲善先知最樂，詠詩書、存存成性。", 
      "親師講道，摛華揮藻，水雲高興。", 
      "一代榮觀，覬堯顯舜，古今難並。", 
      "看青華蕊簡，松喬比壽，佐南風政。"
    ], 
    "rhythmic": "水龍吟"
  }, 
  {
    "author": "曹勳", 
    "paragraphs": [
      "東風揚暖，漸是春半，海棠麗煙徑。", 
      "似蜀錦晴展，翠紅交映。", 
      "嫩梢萬點胭脂，移西溪、浣花真景。", 
      "濛濛雨，黃鸝飛上，數聲宜聽。", 
      "風定。", 
      "朱闌夜悄，蟾華如水，初照清影。", 
      "喜濃芳滿地，暗香難並。", 
      "悄如彩雲光中，留翔鸞、靜臨芳鏡。", 
      "攜酒去、何妨花邊露冷。"
    ], 
    "rhythmic": "月上海棠慢・月上海棠"
  }, 
  {
    "author": "曹勳", 
    "paragraphs": [
      "院靜無聲。", 
      "天邊正、皓月初上重城。", 
      "羣木搖落，鬆路徑暖風輕。", 
      "喜揖蟾華當鬆頂，照榭閣、細影縱橫。", 
      "杖策徐步空明裏，但襟袖皆清。", 
      "恍若如臨異境，漾鳳沼岸闊，波淨魚驚。", 
      "氣入層漢，疑有素鶴飛鳴。", 
      "夜色徘徊遲宮漏，漸坐久、露溼金莖。", 
      "未忍歸去，聞何處、重吹笙。"
    ], 
    "rhythmic": "鬆梢月"
  }, 
  {
    "author": "曹勳", 
    "paragraphs": [
      "宿雨初晴，花豔迎陽，檻前如繡如綺。", 
      "向曉峭寒輕，窣真珠十二。", 
      "正朝曦、桃杏暖，透影簾櫳烘春霽。", 
      "似暫隔、祥煙香霧，朝仙侶庭際。", 
      "更值遲遲麗日。", 
      "且休約尋芳，與開瑤席。", 
      "未擬上金鉤，盡圍紅遮翠。", 
      "命佳名、坤殿喜，爲寫新聲傳新意。", 
      "待向晚、迎香臨月須捲起。"
    ], 
    "rhythmic": "隔簾花"
  }, 
  {
    "author": "曹勳", 
    "paragraphs": [
      "寶苑明春，青霞射晚，六幕雲閒風靜。", 
      "茂林修竹昂霄，素月照人澄瑩。", 
      "梅花十頃，遞暗香、瓊瑤真景。", 
      "散萬斛金蓮，崇山秀嶺，盡開花徑。", 
      "真個好、月燈相映。", 
      "真個樂、聖駕遊幸。", 
      "四部簫韶，羣仙奏樂，萬光耀境。", 
      "玉華不夜，向洞天、暖煙回冷。", 
      "好大家、酒色醺醺，任教漏移花影。"
    ], 
    "rhythmic": "東風第一枝"
  }, 
  {
    "author": "曹勳", 
    "paragraphs": [
      "鑑天雲斂壺中，晝暖乍喜薰風永。", 
      "輕紗漸試，香羅初褪，梅陰又□。", 
      "廣殿窗虛，翠簾捲起，一番清影。", 
      "正新篁綠嫩，池光漲雨，魚吹浪、燕飛徑。", 
      "好是九重邃密，有嵐光、煙溪深靜。", 
      "昇平暇日，長廊別院，笙歌緩整。", 
      "寶輦遲留，玉觴時舉，何妨乘興。", 
      "況一年好處，猶寒未暖，是清和景。"
    ], 
    "rhythmic": "水龍吟"
  }, 
  {
    "author": "曹勳", 
    "paragraphs": [
      "五雲開，過夜來、初收幾陣梅雨。", 
      "畫羅攜芳扇，正喜逢重午。", 
      "角黍星團，巧縈臂、龍紋輕縷。", 
      "細祝降福天中，列簫韶歌舞。", 
      "薰風涼殿開處。", 
      "稱綃裙霧縠，蓮步儔侶。", 
      "翠鋪交枝艾，便手香微度。", 
      "菖絲浮玉，向臺榭、留連歡聚。", 
      "笑語。", 
      "自有冰姿消煩暑。"
    ], 
    "rhythmic": "夏雲峯"
  }, 
  {
    "author": "曹勳", 
    "paragraphs": [
      "煩暑衣襟，乍涼院宇，梧桐吹下新秋。", 
      "望鵲羽、橋成上漢，綠霧初收。", 
      "喜見西南月吐，簾盡卷、玉宇珠樓。", 
      "銀潢晚，應是絳河，已度牽牛。", 
      "何妨翠煙深處，佳麗擁繒筵，鬥巧嬉遊。", 
      "是向夕、穿針競立，香靄飛浮。", 
      "別有迴廊影裏，應鈿合、釵股空留。", 
      "江天曉，蕭蕭雨入潮頭。"
    ], 
    "rhythmic": "憶吹簫・鳳凰臺上憶吹簫"
  }, 
  {
    "author": "曹勳", 
    "paragraphs": [
      "秋空過雨靜，晚景澄明，天淡如水。", 
      "漸看蟾彩，東山旋升，金餅上雲際。", 
      "輕煙散盡，瑩皓色、消塵翳。", 
      "倚瓊樓，皎若瑤臺閬風，翠闌十二。", 
      "正好登臨無外。", 
      "滿斟與、清光對。", 
      "雖桂華飄下，玉輪移影，歸興猶未。", 
      "待繼日同宴賞，聽祕樂、廣寒宮裏。", 
      "惟怕卻，明月陰晴未定，且宜歡醉。"
    ], 
    "rhythmic": "尾犯"
  }, 
  {
    "author": "曹勳", 
    "paragraphs": [
      "秋色宮庭，黃花禁篽，西風乍透羅衣。", 
      "龍山意漸爽，瑤砌葉初飛。", 
      "喜天宇、明潔曉晴時。", 
      "翠樓都捲簾帷。", 
      "奉宴賞，菊英環坐，金玉成圍。", 
      "憑闌海山萬里，登望處，休論戲馬臺池。", 
      "攬幽芳、泛酒面香凝，攜手與、仙姿共遊嬉。", 
      "從他紗帽頻敧。", 
      "並寶馬，何妨歸路，月掛天西。"
    ], 
    "rhythmic": "秋蕊香"
  }, 
  {
    "author": "曹勳", 
    "paragraphs": [
      "拱皇圖，御寶歷，上聖垂衣。", 
      "旰食親萬機。", 
      "海宇熙熙。", 
      "登壽域，瑞霞彩雲常捧日。", 
      "花陰麥壠四民齊。", 
      "宮衛仗肅，閬苑瑤池。", 
      "臺殿倚晴暉。", 
      "當盛際。", 
      "風俗美。", 
      "尋勝事。", 
      "人物總遊嬉。", 
      "太平何處，知不搖徵旗搖酒旗。", 
      "四方感格臻上瑞。", 
      "官家閒暇宴芳菲。", 
      "千萬歲。", 
      "嘉會明盛時。"
    ], 
    "rhythmic": "十六賢"
  }, 
  {
    "author": "曹勳", 
    "paragraphs": [
      "穀雨初晴，對曉霞乍斂，暖風凝露。", 
      "翠雲低映，捧花王留住。", 
      "滿闌嫩紅貴紫，道盡得、韶光分付。", 
      "禁篽浩蕩，天香巧隨天步。", 
      "羣仙倚春似語。", 
      "遮麗日、更著輕羅深護。", 
      "半開微吐，隱非煙非霧。", 
      "正宜夜闌秉燭，況更有、姚黃嬌妒。", 
      "徘徊縱賞，任放濛濛柳絮。"
    ], 
    "rhythmic": "金盞倒垂蓮"
  }, 
  {
    "author": "曹勳", 
    "paragraphs": [
      "絳羅縈色，茸金麗蕊，秀格壓盡羣芳。", 
      "人間第一嬌嫵，深紫輕黃。", 
      "乍過夜來穀雨，盈盈明豔惹天香。", 
      "春風暖，寶幄競倚，名稱花王。", 
      "朝檻五雲擁秀，護曉日、偏宜翠幕高張。", 
      "穠姿露葉，臨賞須趁韶光。", 
      "最喜鑑鸞初試，數枝姚魏插宮妝。", 
      "然絳蠟，共花拚醉，莫靳瑤觴。"
    ], 
    "rhythmic": "慶清朝"
  }, 
  {
    "author": "曹勳", 
    "paragraphs": [
      "密幄陰陰，正嘉花嘉木，盡成新翠。", 
      "蕙圃過雨，牡丹初歇，怎見淺深相倚。", 
      "好稱花王侍。", 
      "秀層臺、重樓明麗。", 
      "九重曉，狂香浩態，暖風輕細。", 
      "堪想詩人贈意。", 
      "喜芳豔卿雲，嫩苞金蕊。", 
      "要看秀色，收拾韶華，自做殿春天氣。", 
      "與持青梅酒，趁凝佇、晚妝相對。", 
      "且頻醉，芳菲向闌可惜。"
    ], 
    "rhythmic": "花心動"
  }, 
  {
    "author": "曹勳", 
    "paragraphs": [
      "玉井生寒，正楓落吳江，冷侵羅幕。", 
      "翠雲翦葉，紫錦攢花，暗香遍薰珠閣。", 
      "瑞非蘭麝比，氤氳清徹寥廓。", 
      "向燕寢，團團秀色，巧宜圍卻。", 
      "寶檻濃開對列，蜂共蝶多情，未知花萼。", 
      "愛玩置向窗幾，時時更碾，建春澆著。", 
      "最是關情處，驚夢迴、酒醒初覺。", 
      "楚梅早，前村任他暗落。"
    ], 
    "rhythmic": "花心動"
  }, 
  {
    "author": "曹勳", 
    "paragraphs": [
      "桃蕊初謝，雙燕來後，枝上嫩苞時節。", 
      "絳萼滋浩露，照曉景、裁翦冰綃標格。", 
      "煙傳靚質。", 
      "似淡拂、妝成香頰。", 
      "看暖日、催吐繁英，占斷上林風月。", 
      "壇邊曾見數枝，算應是真仙，故留春色。", 
      "頓覺偏造化，且任他、桃李成蹊誰說。", 
      "晴霽易雪。", 
      "待對飲、清賞無歇。", 
      "更愛惜、留引鷳禽，未須再折。"
    ], 
    "rhythmic": "杏花天慢"
  }, 
  {
    "author": "曹勳", 
    "paragraphs": [
      "禁菸過也，正東風濃拂，來禽奇絕。", 
      "翠葉修條千萬點，輕染微紅香雪。", 
      "霽景烘雲，暖梢吹綻，浩蕩春容闊。", 
      "棠陰已靜，此花標韻終別。", 
      "猶記寶帖開緘，如何春李，與佳名齊列。", 
      "秀實甘芳莫待看，葉底勻圓堪折。", 
      "且賞瓊苞，繁英插鬢，淡佇留風月。", 
      "宜將圖畫，有時凝想重閱。"
    ], 
    "rhythmic": "念奴嬌"
  }, 
  {
    "author": "曹勳", 
    "paragraphs": [
      "中春膏雨歇，雕闌曉，最好海棠時。", 
      "正新梢吐綠，萬苞凝露，暖鋪雲錦，香點胭脂。", 
      "向枝上，緒風開秀色，桃李盡成蹊。", 
      "朱脣暈酒，臉紅微透，翠紗輕卷，紅映豐肌。", 
      "嚴宸風光主，臨賞處，玉殿麗日遲遲。", 
      "天與造化西蜀，濃豔芳菲。", 
      "待繡簾捲起，歡奉長樂，內梱多閒，同宴椒闈。", 
      "須是對花滿酌，不醉無歸。"
    ], 
    "rhythmic": "風流子"
  }, 
  {
    "author": "曹勳", 
    "paragraphs": [
      "蜀景風遲，浣花溪邊，誰種芬芳。", 
      "天與薔薇，露華勻臉，繁蕊競拂嬌黃。", 
      "枝上標韻別，渾不染、鉛粉紅妝。", 
      "念杜陵、曾見時，也爲賦篇章。", 
      "如今盛開禁掖，千萬朵鶯羽，先借朝陽。", 
      "待得君王，看花明豔，都道赭袍同光。", 
      "須趁排宴席，偏宜帶、疏雨籠香。", 
      "占上苑，留住春，奉玉觴。"
    ], 
    "rhythmic": "蜀溪春"
  }, 
  {
    "author": "曹勳", 
    "paragraphs": [
      "清明池館，芳菲漸晚，晴香滿架籠永晝。", 
      "翠擁柔條，玉鋪繁蕊，嫋嫋舞低襟袖。", 
      "秀蓓凝浩露，疑掛六銖衣縐。", 
      "檀點芳心，體薰清馥，粉容宜拈春風手。", 
      "肯與芝蘭共嗅。", 
      "向夜闌凝月，洞戶花、別是素芳依舊。", 
      "翦取長梢，青蛟噴雪，挽住曉雲爭秀。", 
      "樓上人未去，常恐風欺雨瘦。", 
      "紅綃收取，舉觴猶喜，窨得醺醺酒。"
    ], 
    "rhythmic": "倚闌人"
  }, 
  {
    "author": "曹勳", 
    "paragraphs": [
      "絳彩嬌春，蒼筠靜鎖，掩映夭姿凝露。", 
      "花腮藏翠，高節穿花遮護。", 
      "重重蕊葉相憐，似青帔豔妝神仙侶。", 
      "正武陵溪暗，淇園曉色，宜望中煙雨。", 
      "向暖景、誰見斜枝處。", 
      "喜上苑韶華漸布。", 
      "又似瑞霞低擁，卻恐隨風飛去。", 
      "要留最妍麗，須且閒憑佳句。", 
      "更秀容、分付徐熙，素屏畫圖取。"
    ], 
    "rhythmic": "夾竹桃花"
  }, 
  {
    "author": "曹勳", 
    "paragraphs": [
      "照溪流清淺，正萬梅都開，峭寒天氣。", 
      "才過了元宵，漸晝長禁宇，迤邐佳時。", 
      "斷腸枝上雪，殘英已、片影初飛。", 
      "苒苒隨風，送春到、便爛漫香遲。", 
      "凝睇。", 
      "迎芳菲至。", 
      "覺欣欣桃李，嫩色依微。", 
      "應是有新酸，向嫩梢定須，一點藏枝。", 
      "乍晴還又冷，從尊前、自落輕細。", 
      "寄與高樓，夜笛聲、且緩吹。"
    ], 
    "rhythmic": "峭寒輕"
  }, 
  {
    "author": "曹勳", 
    "paragraphs": [
      "喜韶景纔回，章臺向曉，官柳舒香縷。", 
      "正和煙帶雨，遮桃映杏，東君先與。", 
      "乍引柔條縈路。", 
      "嬌黃照水，經渭城朝雨。", 
      "翠惹絲垂，玉闌干風靜，輕輕搭住。", 
      "到此曾追想，陶潛舊隱，憶隋堤津渡。", 
      "三眠晝永凝露。", 
      "更許黃鸝嬌語。", 
      "似怕日暖，飛花成絮，擬雪堆繡戶。", 
      "待放教婆娑，如眉處、籠歌舞。"
    ], 
    "rhythmic": "竹馬子・竹馬兒"
  }, 
  {
    "author": "曹勳", 
    "paragraphs": [
      "鳳沼湛碧，蓮影明潔，清泛波面。", 
      "素肌鑑玉，煙臉暈紅深淺。", 
      "佔得薰風弄色，照醉眼、梅妝相間。", 
      "堤上柳垂輕帳，飛塵儘教遮斷。", 
      "重重翠荷淨，列向橫塘暖。", 
      "爭映芳草岸。", 
      "畫船未槳，清曉最宜遙看。", 
      "似約鴛鴦並侶，又更與、舂鋤爲伴。", 
      "頻宴賞，香成陣、瑤池任晚。"
    ], 
    "rhythmic": "二色蓮"
  }, 
  {
    "author": "曹勳", 
    "paragraphs": [
      "芳景到橫塘，官柳陰低覆，新過疏雨。", 
      "望處藕花密，映煙汀沙渚。", 
      "波靜翠展琉璃，似佇立、飄飄川上女。", 
      "弄曉色，正鮮妝照影，幽香潛度。", 
      "水閣薰風對萬姝，共泛泛紅綠，鬧花深處。", 
      "移棹採初開，嗅金纓留取。", 
      "趁時凝賞池邊，預後約、淡雲低護。", 
      "未飲且憑闌，更待滿、荷珠露。"
    ], 
    "rhythmic": "八音諧"
  }, 
  {
    "author": "曹勳", 
    "paragraphs": [
      "涼飆霽雨。", 
      "萬葉吟秋，團團翠深紅聚。", 
      "芳桂月中來，應是染、仙禽頂砂勻注。", 
      "晴光助絳色，更都潤、丹霄風露。", 
      "連朝看、枝間粟粟，巧裁霞縷。", 
      "煙姿照瓊宇。", 
      "上苑移時，根連海山佳處。", 
      "回看碧巖邊，薇露過，殘黃韻低塵污。", 
      "詩人謾自許。", 
      "道曾向、蟾宮折取。", 
      "斜枝戴，惟稱瑤池伴侶。"
    ], 
    "rhythmic": "清風滿桂樓"
  }, 
  {
    "author": "曹勳", 
    "paragraphs": [
      "曉雲低。", 
      "是殘暑漸消，涼意初至。", 
      "翠簾燕去，覺商飆天氣。", 
      "凝華吹、動繡額，乍殿閣、金莖風細。", 
      "夜雨籠微陰，滿綺窗、疏影響清吹。", 
      "輕颸嫩細透衣。", 
      "想宵長漏遲，香動羅袂。", 
      "戲曾計日，憶賓鴻來期。", 
      "杯盤排備宴適，乍好景、心情先喜。", 
      "待淡月疏煙裏，試尋巖桂蕊。"
    ], 
    "rhythmic": "雁侵雲慢"
  }, 
  {
    "author": "曹勳", 
    "paragraphs": [
      "風攪長空，冷入寒雲，正是嚴凝初至。", 
      "圍爐坐久，珠簾捲起，準擬六花飛砌。", 
      "漸苒苒晴煙，更暗覺、遠天開霽。", 
      "阻瓊瑤、不舞藍田，但有蟾華鋪地。", 
      "想像如今剡溪，應誤幽人訪客，輕舟閒艤。", 
      "翠幕登臨處，散無限清興，頓孤沈醉。", 
      "念好景佳時，謾望極、祥霙爲瑞。", 
      "卻梅花、知我心情，故把飛英飄墜。"
    ], 
    "rhythmic": "錦標歸"
  }, 
  {
    "author": "曹勳", 
    "paragraphs": [
      "乍喜惠風初到，上林翠紅，競開時候。", 
      "四吹花香撲鼻，露裁煙染，天地如繡。", 
      "漸覺南薰，總冰綃紗扇避煩晝。", 
      "共遊涼亭消暑，細酌輕謳須酒。", 
      "江楓裝錦雁橫秋，正皓月瑩空，翠闌侵鬥。", 
      "況素商霜曉，對徑菊、金玉芙蓉爭秀。", 
      "萬里彤雲，散飛霙，爐中焰紅獸。", 
      "便須點水傍邊，最宜著酉。"
    ], 
    "rhythmic": "索酒"
  }, 
  {
    "author": "曹勳", 
    "paragraphs": [
      "列旗常。", 
      "中宵天淨，郊丘展采圓蒼。", 
      "肇禋三歲禮，聖天子爲民，致福穰穰。", 
      "凝旒親奠玉，粲珠聯、星斗垂芒。", 
      "漸月轉燔柴，露重煙斷壇旁。", 
      "歡康。", 
      "青霞催曉，六樂均調，響逐新陽。", 
      "輦迴天仗肅，慶千官抃舞，繡錦成行。", 
      "雞竿雙鳳闕，肆頒宣、恩動榮光。", 
      "贊永御，蘿圖霈澤，常撫殊方。"
    ], 
    "rhythmic": "鳳簫吟・芳草"
  }, 
  {
    "author": "曹勳", 
    "paragraphs": [
      "寅杓乍正，瑞雲開曉，罩紫府宮殿。", 
      "聖孝虔恭，率宸庭冠劍。", 
      "上徽稱、天明地察，奉玉檢、璇耀金輝，仰吾君，親被袞龍，當檻俯旒冕。", 
      "中興明天子，舜心溫凊，示未嘗閒燕。", 
      "禮無前比，出淵衷深念。", 
      "贊木父金母至樂，萬億載、日月榮光俱歡忭。", 
      "羅綺管絃開壽宴。"
    ], 
    "rhythmic": "六花飛"
  }, 
  {
    "author": "曹勳", 
    "paragraphs": [
      "禁篽芙蓉秋氣涼。", 
      "新棖啓待滿林霜。", 
      "旨甘初薦摘青黃。", 
      "乍剖金膚藏嫩玉，吳鹽兼味發清香。", 
      "聖心此意與天長。"
    ], 
    "rhythmic": "浣溪沙"
  }, 
  {
    "author": "曹勳", 
    "paragraphs": [
      "春到皇居景晏溫。", 
      "冰輪駕玉上祥雲。", 
      "燭龍銜耀九重門。", 
      "宮掖兩儀臨舜殿，金蓮萬斛奉堯尊。", 
      "官家慈孝格乾坤。"
    ], 
    "rhythmic": "浣溪沙"
  }, 
  {
    "author": "曹勳", 
    "paragraphs": [
      "初過西風煙雨微。", 
      "霓光留景正團枝。", 
      "月中新彩與增輝。", 
      "霞影分丹乘浩露，珊瑚秀色滿彤墀。", 
      "涼飆吹上赭紅衣。"
    ], 
    "rhythmic": "浣溪沙"
  }, 
  {
    "author": "曹勳", 
    "paragraphs": [
      "春曉于飛彩仗明。", 
      "西園嘉瑞格和鳴。", 
      "花王特地獻雙英。", 
      "並蒂輕黃宜淡淡，聯芳競秀巧盈盈。", 
      "飛瓊萼綠兩傾城。"
    ], 
    "rhythmic": "浣溪沙"
  }, 
  {
    "author": "曹勳", 
    "paragraphs": [
      "連夜陰雲開曉景，中秋勝事偏饒。", 
      "十分晴瑩碧天高。", 
      "臺升吳岫頂，樂振海門潮。", 
      "桂影一庭香漸遠，四並都向今朝。", 
      "宸歡得句付風騷。", 
      "圍棋消白日，賞月度清宵。"
    ], 
    "rhythmic": "臨江仙"
  }, 
  {
    "author": "曹勳", 
    "paragraphs": [
      "嫩綠陰陰臺榭映，南風初送清微。", 
      "揚州花市進芳菲。", 
      "絲頭開萬朵，玉葉襯繁枝。", 
      "自是詩人佳贈意，花王香借餘姿。", 
      "翠紅深展奉瑤卮。", 
      "何妨沈醉賞，天與絆春暉。"
    ], 
    "rhythmic": "臨江仙"
  }, 
  {
    "author": "曹勳", 
    "paragraphs": [
      "霞綺濃披翡翠，晨光巧上珊蝴。", 
      "丹林偏許下清都。", 
      "香佔深巖煙雨。", 
      "秋到九華宮殿，赭袍紅借繁珠。", 
      "廣寒桂與世花殊。", 
      "不帶人間風露。"
    ], 
    "rhythmic": "西江月"
  }, 
  {
    "author": "曹勳", 
    "paragraphs": [
      "連夜六花飛舞，清晨玉境瑤階。", 
      "湖山寒霧隱樓臺。", 
      "難畫西園真態。", 
      "月殿九華同到，雕輿乘興俱來。", 
      "浮春簾密錦筵開。", 
      "不是山陰訪戴。"
    ], 
    "rhythmic": "西江月"
  }, 
  {
    "author": "曹勳", 
    "paragraphs": [
      "西都花市錦雲同。", 
      "穀雨貢黃封。", 
      "天心故偏雨露，名品滿深宮。", 
      "開國豔，正春融。", 
      "露香中。", 
      "綺羅金殿，醉賞濃春，貴紫嬌紅。"
    ], 
    "rhythmic": "訴衷情"
  }, 
  {
    "author": "曹勳", 
    "paragraphs": [
      "元夕晴和中禁好，梅影玉闌干。", 
      "峭窄春衫試嫩寒。", 
      "金翠會羣仙。", 
      "移下一天星斗璨，喜色動宸顏。", 
      "行樂風光莫放閒。", 
      "月在鳳凰山。"
    ], 
    "rhythmic": "武陵春"
  }, 
  {
    "author": "曹勳", 
    "paragraphs": [
      "鴛瓦霜濃，獸爐煙冷，瑣窗漸明。", 
      "芙蓉紅暈減，疏篁曉風清。", 
      "睡覺猶眠，怯新寒，仍宿酒，尚有餘酲。", 
      "擁閒衾。", 
      "先記早梅糝糝，流水泠泠。", 
      "須記歲月堪驚。", 
      "最難管、蒼華滿鏡生。", 
      "心地常自樂，誰能問枯榮。", 
      "一味情塵、揩摩盡，人間世，更沒虧成。", 
      "惟蕭散，眠食外，且樂昇平。"
    ], 
    "rhythmic": "四檻花"
  }, 
  {
    "author": "曹勳", 
    "paragraphs": [
      "綠結陰濃，漸南風初到、舊家庭院。", 
      "細麥落花，圓荷浮葉，翠徑受風新燕。", 
      "乍晴還雨香羅怯，惜柳絮、已將春遠。", 
      "最好處，清和氣暖，喜拈輕扇。", 
      "好對層軒邃館。", 
      "供極目晴雲，曉江橫練。", 
      "煮酒試嘗，梅子團青，草草也休辭勸。", 
      "待等閒暇尋勝去，又閒事、有時縈絆。", 
      "且趁取良辰，醉後莫管。"
    ], 
    "rhythmic": "花心動"
  }, 
  {
    "author": "曹勳", 
    "paragraphs": [
      "梅風吹粉，柳影搖金。", 
      "漸看春意入芳林。", 
      "波明草嫩，據徵鞍，晚煙沈。", 
      "向野館、愁緒怎禁。", 
      "過了燒燈，醉別院，阻同尋。", 
      "瑣窗還是冷瑤琴。", 
      "燈花灺也，擁春寒，掩閒衾。", 
      "念翠屏、應倚夜深。"
    ], 
    "rhythmic": "勝勝令"
  }, 
  {
    "author": "曹勳", 
    "paragraphs": [
      "紅綠煙村慘淡，市井初經虜。", 
      "舍館人家，悽悽但塵土。", 
      "依舊春色撩人，柳花飛處，猶聽幾聲鶯語。", 
      "黯無緒。", 
      "匹馬三遊四楚。", 
      "行路漫懷古。", 
      "可惜風月，佳時尚羈旅。", 
      "歸處應及荼䕷，與插雲鬢，此恨醉時分付。"
    ], 
    "rhythmic": "玉蹀躞・解蹀躞"
  }, 
  {
    "author": "曹勳", 
    "paragraphs": [
      "海榴紅暖。", 
      "圓荷翠小，榭閣薰風淺。", 
      "真人撫運，雲龍相際，真賢載誕。", 
      "魯國元勳，相門接踵，傳家非遠。", 
      "輔中興大業，折衝鄰壤，扶紅日、上霄漢。", 
      "端是清明重見。", 
      "範陶熔、鹹收羣彥。", 
      "垂紳正笏，爐煙不動，宸廷閒燕。", 
      "天地平成，父堯子舜，永膺宸眷。", 
      "賜我公歲歲，恩榮錫命，向黃金殿。"
    ], 
    "rhythmic": "水龍吟"
  }, 
  {
    "author": "曹勳", 
    "paragraphs": [
      "曉雲閣雨。", 
      "疏梅綴玉，麈尾聞談吐。", 
      "精忠許國，才華摛錦，塵勞釋去。", 
      "六印雄圖，百川明辯，蘇張誰數。", 
      "有奇謀欲下，陰山族帳，惟英衛、可接武。", 
      "想見臨戎丰度。", 
      "慨然定、中原疆土。", 
      "果驚一坐，折衝遐裔，嘉言循古。", 
      "安撫疲民，靜摧驕虜，無煩旗鼓。", 
      "看功成、入輔中興，永佐乾坤主。"
    ], 
    "rhythmic": "水龍吟"
  }, 
  {
    "author": "曹勳", 
    "paragraphs": [
      "野水澄空，遠山隨眼，筍輿乘興廬阜。", 
      "天池最極，云溪最隱，翠迷歸路。", 
      "三峽兩龍翔翥。", 
      "盡半月、猶貪杖屨。", 
      "閒引杯，相賞好處奇處，險處清處。", 
      "凝佇。", 
      "道友重陪，西山勝蹟，玉隆風御。", 
      "滕閣下臨，晴峯萬里，水雲千古。", 
      "飛觴且同豪舉。", 
      "喜醉客、龍吟度曲。", 
      "待記成佳話，歸時從頭細數。"
    ], 
    "rhythmic": "宴清都"
  }, 
  {
    "author": "曹勳", 
    "paragraphs": [
      "帝俞賡載下方壺。", 
      "雨隨車。", 
      "曠時無。", 
      "盡道南豐，仙骨秀而都。", 
      "光照丹丘人快睹，金騕嫋，玉蟾蜍。", 
      "自憐老景病仍癯。", 
      "芘微軀。", 
      "駐安輿。", 
      "暗潤赤城，風露喜踟躕。", 
      "行矣相門還入相，看惠愛，詠猗歟。"
    ], 
    "rhythmic": "江神子・江城子"
  }, 
  {
    "author": "曹勳", 
    "paragraphs": [
      "白氎行纏，青巾包結，幾年且混常流。", 
      "寰中誰見，心地自清幽。", 
      "雨散崑崙頂上，香潤遍、瓊圃無憂。", 
      "靈芽長，如今寒暑，飢渴總何愁。", 
      "諸公，須著力，塵緣掃盡，師旨堅求。", 
      "看天邊、飛金走玉難留。", 
      "住個庵兒不大，爭戀得、月館青樓。", 
      "台山裏，從人一任，說個好蘇州。"
    ], 
    "rhythmic": "滿庭芳"
  }, 
  {
    "author": "曹勳", 
    "paragraphs": [
      "玉景明心，木雞修性，要須和會三家。", 
      "未知頭面，何處認摩耶。", 
      "自有身中異境，藏巨浪、一點籠紗。", 
      "升沈際，難將賦得，有限逐無涯。", 
      "時時，須點檢，隨緣遣性，何更興嗟。", 
      "那浩然獨得，迥絕痕瑕。", 
      "妙佔熙風惠日，乘正氣、三縷明霞。", 
      "真機運，連環放下，無處不光華。"
    ], 
    "rhythmic": "滿庭芳"
  }, 
  {
    "author": "曹勳", 
    "paragraphs": [
      "風攪長空，霜飛平野，冷雲常帶遙山。", 
      "亂鴉聲斷，煙靄有無間。", 
      "氣與寒威共凜，深繡戶、簾幕重關。", 
      "梅枝亞，纖纖秀色，疏影小闌干。", 
      "相攜，同好景，窺檐望雪，呵手低鬟。", 
      "笑語裏、都言雪意非慳。", 
      "有個紅爐暖處，圍獸炭、不管宵殘。", 
      "從教醉，添香倚玉，門外任清寒。"
    ], 
    "rhythmic": "滿庭芳"
  }, 
  {
    "author": "曹勳", 
    "paragraphs": [
      "細柳排空，高榆擁岸，乍覺楚天秋意。", 
      "涼隨夜雨，望極長淮，孤館漫成留滯。", 
      "天淨無雲，浪痕清影，窗戶閒臨煙水。", 
      "嘆驅馳塵事，殊喜蕭散，暫來閒適。", 
      "常思念、聖主垂衣，臨朝北顧，泛遣聊寬憂寄。", 
      "輶軒載攬，虎節嚴持，談笑掛帆千里。", 
      "憑仗皇威，濫陪樞管，一語折衝遐裔。", 
      "待歸來，瞻對龍顏，須知有喜。"
    ], 
    "rhythmic": "選冠子"
  }, 
  {
    "author": "曹勳", 
    "paragraphs": [
      "秀木撐空，凝雲藏岫，處處羣山橫翠。", 
      "霜風冽面，酒力潛消，徵轡暫指天際。", 
      "紅葉黃花，水光山色，常愛曉雲晴霽。", 
      "念塵埃眯眼，年華易老，覺遠行非易。", 
      "常自感、羽客難尋，蓬萊難到，強作林泉活計。", 
      "魚依密藻，雁過煙空，家信漸遙千里。", 
      "還是關河冷落，斜陽衰草，葦村山驛。", 
      "又雞聲茅店，鴉啼露井重喚起。"
    ], 
    "rhythmic": "選冠子"
  }, 
  {
    "author": "曹勳", 
    "paragraphs": [
      "雪後籬邊冷未晴。", 
      "江天濃淡暗還明。", 
      "斷續流香傳玉蓓。", 
      "心醉。", 
      "臨風嗅蕊不勝清。", 
      "映竹幽姿深有思。", 
      "何似。", 
      "照溪真色更多情。", 
      "待得微酸藏傅粉。", 
      "黃嫩。", 
      "溼雲潛放雨輕輕。"
    ], 
    "rhythmic": "定風波"
  }, 
  {
    "author": "曹勳", 
    "paragraphs": [
      "晚寒濃，殘雪重，春意在何許。", 
      "萼綠仙姿，海上未飛去。", 
      "粲粲玉立丰標，天寒日暮，笑東風、不曾輕付。", 
      "幾凝佇。", 
      "閒爲寫出橫斜，無聲斷腸句。", 
      "常對幽情，何事更重賦。", 
      "待約他日貂裘，玉溪清夜，噴龍吟、月明徐步。"
    ], 
    "rhythmic": "祝英臺・祝英臺近"
  }, 
  {
    "author": "曹勳", 
    "paragraphs": [
      "半陰未雨。", 
      "霽曉寒、輕煙薄暮。", 
      "乍過了挑青，名園深院，把酒偏宜細步。", 
      "滿檻梅花，繞堤溪柳，徑暖遷鶯相語。", 
      "春澹澹，漸覺清明，相傍小桃才吐。", 
      "凝佇。", 
      "山村水館，難堪羈旅。", 
      "甚覷著花開，頻驚屈指，謾寫奚奴麗句。", 
      "幸有家山，青鸞應報，爲我整齊歌舞。", 
      "一任待，醉倚羣紅，花沾酒污。"
    ], 
    "rhythmic": "二郎神"
  }, 
  {
    "author": "曹勳", 
    "paragraphs": [
      "清都山水客，何事入臨安。", 
      "珍祠天賜與，半生閒。", 
      "曲池人靜，水擊赤烏蟠。", 
      "飛上煙嵐頂，三縷明霞照晚，時對胎仙。", 
      "圃中有個小庭軒。", 
      "纔到便絛然。", 
      "坐來閒看了，篆香殘。", 
      "道人活計，休道出塵難。", 
      "歸去後、安排著，一緉麻鞋，定期踏遍名山。"
    ], 
    "rhythmic": "滿路花・促拍滿路花"
  }, 
  {
    "author": "曹勳", 
    "paragraphs": [
      "斷虹收霽雨，捲簾幕、與風期。", 
      "正燕子將雛，鶯兒弄巧，日影遲遲。", 
      "荼䕷。", 
      "牡丹過也，但遊絲、上下網晴暉。", 
      "三月韶華，轉頭易失，密陰勻齊。", 
      "常思。", 
      "入夏景偏奇。", 
      "是梅雨霏微。", 
      "更乍著輕紗，涼搖素羽，翠點清池。", 
      "還思。", 
      "故山舊隱，想蔥蘢、翠竹鎖窗扉。", 
      "獨倚西樓謾久，此懷冷淡誰知。"
    ], 
    "rhythmic": "木蘭花慢"
  }, 
  {
    "author": "曹勳", 
    "paragraphs": [
      "公家世德，建凌煙勳業，中興長策。", 
      "三十年來，皆帝扆殊選，金甌名跡。", 
      "眷倚江南，澄清一道，遴柬惟公得。", 
      "西清嚴祕，龍頭高動奎壁。", 
      "深殿衣惹天香，皇華原野，接蕭蕭秋色。", 
      "六管均輸行奏課，唐室家聲皆識。", 
      "老我相逢，萍蓬飄轉，晚景俱頭白。", 
      "西山南浦，溯風衰淚橫臆。"
    ], 
    "rhythmic": "念奴嬌"
  }, 
  {
    "author": "曹勳", 
    "paragraphs": [
      "瑑冰鑄雪，賦神情天壤，無倫香澤。", 
      "月女霜娥，直是有如許，清明姿色。", 
      "細玉釵樑，溫瓊環佩，語好新音發。", 
      "相逢一笑，桂宮連夜寒徹。", 
      "應是第一瑤臺，水晶宮殿裏，飛昇仙列。", 
      "小謫塵寰緣契合，同飲銀漿凝結。", 
      "醉裏歸來，魂清骨醒，乍向層城別。", 
      "曉風吹袂，冷香猶帶殘月。"
    ], 
    "rhythmic": "念奴嬌"
  }, 
  {
    "author": "曹勳", 
    "paragraphs": [
      "五門照日，是真人膺籙，炎圖家國。", 
      "二百年來，撫四海安樂，六服承德。", 
      "虎旅橫江，胡塵眯眼，恨有中原隔。", 
      "宮城缺處，望來消盡金碧。", 
      "徵轡暫款神州，期寬北顧，且馳驅朝夕。", 
      "皓彩流天寧忍見，雙闕籠秋月色。", 
      "欲飲無憀，還成長嘆，清淚空橫臆。", 
      "請纓無路，異時林下猶憶。"
    ], 
    "rhythmic": "念奴嬌"
  }, 
  {
    "author": "曹勳", 
    "paragraphs": [
      "春點菸紅，露晞新綠，土膏漸香。", 
      "散懶慵情性，尋幽選靜，一筇煙雨，幾處鬆篁。", 
      "恨我求閒，已成遲暮，石淺泉甘難屢嘗。", 
      "猶堪去，向清風皓月，南澗東岡。", 
      "如今雁斷三湘。", 
      "念酒伴、不來梅自芳。", 
      "幸隱居藥館，孫登嘯詠，從容雲水，無負年光。", 
      "且共山間，琴書朋舊，時飲無何遊醉鄉。", 
      "歸常是，趁前村桑柘，猶掛殘陽。"
    ], 
    "rhythmic": "沁園春"
  }, 
  {
    "author": "曹勳", 
    "paragraphs": [
      "五老橫峯，二林雲衲，自古洞天。", 
      "噴玉龍飛，下三峽水，望香爐暗靄，如起非煙。", 
      "有個真人，撥雲峯下，宴坐修真不記年。", 
      "明亭詔，看龍翔鳳翥，宸制奎篇。", 
      "君臣際會誠難。", 
      "聳翠閣、頻頒寶墨鮮。", 
      "衆妙門皆向，微言顯啓，兩朝天德，甘涌神泉。", 
      "道化承平，應稽升舉，且向人間尋有緣。", 
      "掀髯笑，做廬山隱逸，大宋神仙。"
    ], 
    "rhythmic": "沁園春", 
    "tags": [
      "廬山"
    ]
  }, 
  {
    "author": "曹勳", 
    "paragraphs": [
      "東風冉冉遲芳晝。", 
      "漸黃綴、疏疏柳。", 
      "爲惜春來通安否。", 
      "可能相就，徑須圖醉，莫問傷春瘦。", 
      "陶然共酌新醅酒。", 
      "詠好句、須還鳳樓手。", 
      "唱了新詞歸來後。", 
      "瑣窗香暗，語聲和笑，喜入燈花秀。"
    ], 
    "rhythmic": "青玉案"
  }, 
  {
    "author": "曹勳", 
    "paragraphs": [
      "塵埃踏遍長安道。", 
      "念雲水、歸來好。", 
      "趁得梅花先春到。", 
      "冷雲疏雨，暗香寒豔，萬玉明清曉。", 
      "青鞋黃帽從渠笑。", 
      "粲十里、冰姿步時繞。", 
      "正怕和風都過了。", 
      "已輸高士，錦囊翻句，醉後先傾倒。"
    ], 
    "rhythmic": "青玉案"
  }, 
  {
    "author": "曹勳", 
    "paragraphs": [
      "風流賀監栽培好。", 
      "梅最妍姿巧。", 
      "娟娟佔得入時妝。", 
      "秀影橫斜香並、彩鴛鴦。", 
      "漢皋解佩當時遇。", 
      "綠滿經行處。", 
      "如今清夢已驚殘。", 
      "賴向君家窗戶、得重看。"
    ], 
    "rhythmic": "虞美人"
  }, 
  {
    "author": "曹勳", 
    "paragraphs": [
      "芙蓉露下閒庭晚。", 
      "猶覺秋容淺。", 
      "驚心莫道歲華賒。", 
      "已有官梅輕放、小春花。", 
      "西風河漢溪流月。", 
      "月下疏疏雪。", 
      "新妝喜是壽陽人。", 
      "鸞鑑不勞呵手、對寒雲。"
    ], 
    "rhythmic": "虞美人"
  }, 
  {
    "author": "曹勳", 
    "paragraphs": [
      "誰將春信到長安。", 
      "江南臘向殘。", 
      "玉妃何事在人間。", 
      "冰肌瑩素顏。", 
      "新月上，怯輕寒。", 
      "香心破紫檀。", 
      "數枝斜傍小亭閒。", 
      "黃昏人倚闌。"
    ], 
    "rhythmic": "阮郎歸"
  }, 
  {
    "author": "曹勳", 
    "paragraphs": [
      "玉宸賜得水雲身。", 
      "初欣不佩紳。", 
      "煙霞一任著衣巾。", 
      "朝中散袒人。", 
      "湖水靜，了無塵。", 
      "語兼天上春。", 
      "道人相見肯情親。", 
      "銀鉤墨尚新。"
    ], 
    "rhythmic": "阮郎歸"
  }, 
  {
    "author": "曹勳", 
    "paragraphs": [
      "亂山影直危樓起。", 
      "天涯目斷雕闌倚。", 
      "寂寞過東風。", 
      "行宮煙雨中。", 
      "長安何處日。", 
      "城郭今寒食。", 
      "誰待翠華歸。", 
      "片雲天際飛。"
    ], 
    "rhythmic": "菩薩蠻"
  }, 
  {
    "author": "曹勳", 
    "paragraphs": [
      "天台不是登長道。", 
      "渾如弱水煙波渺。", 
      "樓上指歸程。", 
      "春風無限情。", 
      "石橋書不到。", 
      "雁陣橫空杳。", 
      "愁緒比遙峯。", 
      "依依千萬重。"
    ], 
    "rhythmic": "菩薩蠻"
  }, 
  {
    "author": "曹勳", 
    "paragraphs": [
      "琴堂窗戶清無暑。", 
      "宮妝爭捧黃金注。", 
      "勸我醉秋風。", 
      "難辭兩臉紅。", 
      "別來三墮葉。", 
      "同是修門客。", 
      "十載嘆萍蓬。", 
      "方欣一笑同。"
    ], 
    "rhythmic": "菩薩蠻"
  }, 
  {
    "author": "曹勳", 
    "paragraphs": [
      "去年春破。", 
      "強半途中過。", 
      "日日篷窗眠了坐。", 
      "飽聽吳音楚些。", 
      "今年猶在天涯。", 
      "客情觸處思家。", 
      "柳密何人深院，竹疏特地桃花。"
    ], 
    "rhythmic": "清平樂"
  }, 
  {
    "author": "曹勳", 
    "paragraphs": [
      "風休雨罷。", 
      "三五春寒夜。", 
      "翠額重簾何妨下。", 
      "一炷非蘭非麝。", 
      "紅蓮開遍吳宮。", 
      "華燈小試房櫳。", 
      "客裏愁須強遣，從來我輩情鍾。"
    ], 
    "rhythmic": "清平樂"
  }, 
  {
    "author": "曹勳", 
    "paragraphs": [
      "春前別後。", 
      "常是雙眉皺。", 
      "生怕鶯聲催殘漏。", 
      "夢破閒衾堆繡。", 
      "又還玉露金風。", 
      "秋聲先到房櫳。", 
      "川上不傳尺素，雲間猶望飛鴻。"
    ], 
    "rhythmic": "清平樂"
  }, 
  {
    "author": "曹勳", 
    "paragraphs": [
      "秋雨彌空，冷侵窗戶琴書潤。", 
      "四檐成韻。", 
      "孤坐無人問。", 
      "壯志消沈，喜入清閒運。", 
      "常安分。", 
      "炷煙飄盡。", 
      "更撥餘香燼。"
    ], 
    "rhythmic": "點絳脣"
  }, 
  {
    "author": "曹勳", 
    "paragraphs": [
      "慘慘春陰，畫橈寒漾梅風去。", 
      "冷風吹度。", 
      "愁入淮山路。", 
      "歌扇歸期，只恐春城暮。", 
      "人何處。", 
      "柳汀煙渚。", 
      "聽盡篷窗雨。"
    ], 
    "rhythmic": "點絳脣"
  }, 
  {
    "author": "曹勳", 
    "paragraphs": [
      "曉日濃陰，冷雲遮斷山無數。", 
      "雁飛箏柱。", 
      "都向愁邊去。", 
      "簾影沈沈，一縷芳香度。", 
      "深庭戶。", 
      "且尋歡聚。", 
      "雪意還成雨。"
    ], 
    "rhythmic": "點絳脣"
  }, 
  {
    "author": "曹勳", 
    "paragraphs": [
      "昏旦交時，箇中已有甘香味。", 
      "咽同真液。", 
      "便覺溫溫地。", 
      "八一高蟠，光動重樓外。", 
      "但留意。", 
      "自然和氣。", 
      "香滿崑崙水。"
    ], 
    "rhythmic": "點絳脣"
  }, 
  {
    "author": "曹勳", 
    "paragraphs": [
      "翠袖攜持婉有情。", 
      "湘筠犀軸巧裝成。", 
      "聲隨一葦更分明。", 
      "倚竹雙絲明玉細，低眉數曲語鶯輕。", 
      "轉移新韻幾多聲。"
    ], 
    "rhythmic": "浣溪沙"
  }, 
  {
    "author": "曹勳", 
    "paragraphs": [
      "玉柱檀槽立錦筵。", 
      "低眉信手曲初傳。", 
      "鳳凰飛上四條弦。", 
      "楊柳已吹三疊韻，何須人在九江船。", 
      "夜涼人與月嬋娟。"
    ], 
    "rhythmic": "浣溪沙"
  }, 
  {
    "author": "曹勳", 
    "paragraphs": [
      "霜護雲低，竹外斜枝初璀璨，仙風吹墮玉鈿新。", 
      "度清芬。", 
      "嘆寒冰豔了無塵。", 
      "不佔紛紛桃李徑，一庭疏影冷搖春。", 
      "月黃昏。"
    ], 
    "rhythmic": "酒泉子"
  }, 
  {
    "author": "曹勳", 
    "paragraphs": [
      "愛景催暄。", 
      "初向晴梢舒玉點，修筠靄靄隔嬋娟。", 
      "更清妍。", 
      "東風欲到冷霜天。", 
      "常記孤山殘雪路，一枝流水小橋邊。", 
      "臥疏煙。"
    ], 
    "rhythmic": "酒泉子"
  }, 
  {
    "author": "曹勳", 
    "paragraphs": [
      "慘慘西風。", 
      "人與兩州俱不見，一江殘照落霞紅。", 
      "櫓聲中。", 
      "汀花蘋草六朝空。", 
      "人向賞心增遠恨，閒雲猶繞建康宮。", 
      "古今同。"
    ], 
    "rhythmic": "酒泉子"
  }, 
  {
    "author": "曹勳", 
    "paragraphs": [
      "簾幕閒垂。", 
      "密密圍氈紅獸暖，有人陌上冷征衣。", 
      "未成歸。", 
      "檐間鵲語卜歸期。", 
      "應是疑人猶駐馬，瑣窗日影又還西。", 
      "翠眉低。"
    ], 
    "rhythmic": "酒泉子"
  }, 
  {
    "author": "曹勳", 
    "paragraphs": [
      "一封清詔下金鸞。", 
      "臨遣講鄰歡。", 
      "誰問火雲揮汗，要看易水搖寒。", 
      "何妨談笑，平生志節，可障狂瀾。", 
      "預約黃花前後，殊庭瞻對宸顏。"
    ], 
    "rhythmic": "朝中措"
  }, 
  {
    "author": "曹勳", 
    "paragraphs": [
      "寶箏偏勸酒杯深。", 
      "歌舞乍沈沈。", 
      "秀指十三絃上，挑吟擊玉鏘金。", 
      "牙臺錦面，輕移雁柱，低轉新音。", 
      "妙是不須銀甲，向人說盡芳心。"
    ], 
    "rhythmic": "朝中措"
  }, 
  {
    "author": "曹勳", 
    "paragraphs": [
      "鳴珂攬轡玉霄東。", 
      "持節散陳紅。", 
      "子舍已先多士，一鞭同嫋春風。", 
      "西甌舊治，棠陰秀茂，竹馬迎逢。", 
      "正焙行馳金殿，仙班看綴夔龍。"
    ], 
    "rhythmic": "朝中措"
  }, 
  {
    "author": "曹勳", 
    "paragraphs": [
      "弦泛龍香細撥，聲回花底鶯雛。", 
      "低眉信手巧工夫。", 
      "猶帶巫煙楚雨。", 
      "人佔東風秀色，花籠寶髻真珠。", 
      "錦絛金鳳要人扶。", 
      "只恐乘鸞飛去。"
    ], 
    "rhythmic": "西江月"
  }, 
  {
    "author": "曹勳", 
    "paragraphs": [
      "春繡東風疑早，映檐翠箔低籠。", 
      "氤氳不是夢雲空。", 
      "葉密香翻侵凍。", 
      "折桂廣寒手段，移來點檢珍叢。", 
      "醉歸滿載紫雲濃。", 
      "抱膝庵中仙種。"
    ], 
    "rhythmic": "西江月"
  }, 
  {
    "author": "胡銓", 
    "paragraphs": [
      "銀河牛女年年渡。", 
      "相逢未款還憂去。", 
      "珠鬥欲闌干。", 
      "盈盈一水間。", 
      "玉人偷拜月。", 
      "苦恨匆匆別。", 
      "此意願天憐。", 
      "今宵長似年。"
    ], 
    "rhythmic": "菩薩蠻"
  }, 
  {
    "author": "胡銓", 
    "paragraphs": [
      "渭陽佳夢。", 
      "瓦變成璋真妙弄。", 
      "不是勾回。", 
      "湯餅冤家喚得來。", 
      "不分利市。", 
      "要我開尊真倒置。", 
      "試問坡翁。", 
      "此事如何著得儂。"
    ], 
    "rhythmic": "減字木蘭花"
  }, 
  {
    "author": "胡銓", 
    "paragraphs": [
      "百年強半。", 
      "高秋猶在天南畔。", 
      "幽懷已被黃花亂。", 
      "更恨銀蟾，故向愁人滿。", 
      "招呼詩酒顛狂伴。", 
      "羽觴到手判無算。", 
      "浩歌箕踞巾聊岸。", 
      "酒欲醒時，興在廬仝碗。"
    ], 
    "rhythmic": "醉落魄・一斛珠"
  }, 
  {
    "author": "胡銓", 
    "paragraphs": [
      "千巖競秀。", 
      "西湖好是春時候。", 
      "誰知梅雪飄零久。", 
      "藏白收香，空袖和羹手。", 
      "天涯萬里情難逗。", 
      "眉峯豈爲傷春皺。", 
      "片愁未信花能繡。", 
      "若說相思，只恐天應瘦。"
    ], 
    "rhythmic": "醉落魄・一斛珠", 
    "tags": [
      "西湖"
    ]
  }, 
  {
    "author": "胡銓", 
    "paragraphs": [
      "夢繞松江屬玉飛。", 
      "秋風蓴美更鱸肥。", 
      "不因入海求詩句，萬里投荒亦豈宜。", 
      "青箬笠，綠荷衣。", 
      "斜風細雨也須歸。", 
      "崖州險似風波海，海里風波有定時。"
    ], 
    "rhythmic": "鷓鴣天"
  }, 
  {
    "author": "胡銓", 
    "paragraphs": [
      "一憶西湖太瘦生。", 
      "十年不到夢曾行。", 
      "空濛山色煙霏晚，淡沲湖光霧縠輕。", 
      "芳草遠，暮雲平。", 
      "雨餘空翠入簾明。", 
      "夢迴一餉難存濟，這錯都因自打成。"
    ], 
    "rhythmic": "鷓鴣天", 
    "tags": [
      "西湖"
    ]
  }, 
  {
    "author": "胡銓", 
    "paragraphs": [
      "崖州何有水連空。", 
      "人在浪花中。", 
      "月嶼一聲橫竹，雲帆萬里雄風。", 
      "多情太守，三千珠履，二肆歌鍾。", 
      "日下即歸黃霸，海南長想文翁。"
    ], 
    "rhythmic": "朝中措"
  }, 
  {
    "author": "胡銓", 
    "paragraphs": [
      "山浮海上青螺遠，決眥歸鴻。", 
      "閒倚東風。", 
      "疊疊層雲欲蕩胸。", 
      "弄琴細寫清江引，一洗愁容。", 
      "木杪黃封。", 
      "賢聖都堪日日中。"
    ], 
    "rhythmic": "採桑子"
  }, 
  {
    "author": "胡銓", 
    "paragraphs": [
      "我與梅花真莫逆，別來長恐因循。", 
      "幾年不見嶺頭春。", 
      "栩然蝴蝶夢，魂夢竟非真。", 
      "浪蕊浮花空滿眼，愁眉不展長顰。", 
      "此君還似不羈人。", 
      "月邊風畔，千里淡相親。"
    ], 
    "rhythmic": "臨江仙"
  }, 
  {
    "author": "胡銓", 
    "paragraphs": [
      "誰念新州人老。", 
      "幾度斜陽芳草。", 
      "眼雨欲晴時，梅雨故來相惱。", 
      "休惱。", 
      "休惱。", 
      "今歲荔枝能好。"
    ], 
    "rhythmic": "如夢令"
  }, 
  {
    "author": "胡銓", 
    "paragraphs": [
      "十年目斷鯨波闊。", 
      "萬里相逢歌怨咽。", 
      "髻鬟春霧翠微重，眉黛秋山煙雨抹。", 
      "小槽旋滴真珠滑。", 
      "斷送一生花十八。", 
      "醉中扶上木腸兒，酒醒夢迴空對月。"
    ], 
    "rhythmic": "玉樓春"
  }, 
  {
    "author": "胡銓", 
    "paragraphs": [
      "深深花院。", 
      "雨虐風饕遍。", 
      "只欠畫屏並羽扇。", 
      "誰領略春風面。", 
      "愁須詩酒相禁。", 
      "少陵底事慵吟。", 
      "不是爲梅牽興，怕渠惱亂春心。"
    ], 
    "rhythmic": "清平樂"
  }, 
  {
    "author": "胡銓", 
    "paragraphs": [
      "宜霜開盡秋光老。", 
      "感節物、愁多少。", 
      "塵事難逢開口笑。", 
      "滿林風雨，一江煙水，颯爽驚吹帽。", 
      "玉堂金馬何須道。", 
      "且鬥取、尊前玉山倒。", 
      "燕寢香清官事了。", 
      "紫萸黃菊，皁羅紅袂，花與人俱好。"
    ], 
    "rhythmic": "青玉案"
  }, 
  {
    "author": "胡銓", 
    "paragraphs": [
      "富貴本無心，何事故鄉輕別。", 
      "空使猿驚鶴怨，誤薜蘿風月。", 
      "囊錐剛要出頭來，不道甚時節。", 
      "欲駕巾車歸去，有豺狼當轍。"
    ], 
    "rhythmic": "好事近"
  }, 
  {
    "author": "俞處", 
    "paragraphs": [
      "殘蟬斷雁，政西風蕭索，夕陽流水。", 
      "落木無邊幽眺處，雲擁登山屐齒。", 
      "歲月如馳，古今同夢，惟有悲歡異。", 
      "綠尊空對，故人相望千里。", 
      "追念淮海當年，五雲行殿，咫尺天顏喜。", 
      "清曉臚傳仙仗裏，衣染玉龍香細。", 
      "今日天涯，黃花零亂，滿眼重陽淚。", 
      "艱難多病，二陵無奈秋思。"
    ], 
    "rhythmic": "“僮至”念奴嬌"
  }, 
  {
    "author": "岳飛", 
    "paragraphs": [
      "昨夜寒蛩不住鳴。", 
      "驚回千里夢，已三更。", 
      "起來獨自繞階行。", 
      "人悄悄，簾外月朧明。", 
      "白首爲功名。", 
      "舊山松竹老，阻歸程。", 
      "欲將心事付瑤琴。", 
      "知音少，絃斷有誰聽。"
    ], 
    "rhythmic": "小重山"
  }, 
  {
    "author": "岳飛", 
    "paragraphs": [
      "怒髮衝冠，憑闌處、瀟瀟雨歇。", 
      "擡望眼、仰天長嘯，壯懷激烈。", 
      "三十功名塵與土，八千里路雲和月。", 
      "莫等閒、白了少年頭，空悲切。", 
      "靖康恥，猶未雪。", 
      "臣子恨，何時滅。", 
      "駕長車踏破，賀蘭山缺。", 
      "壯志飢餐胡虜肉，笑談渴飲匈奴血。", 
      "待從頭、收拾舊山河，朝天闕。"
    ], 
    "rhythmic": "滿江紅", 
    "tags": [
      "宋詞三百首"
    ]
  }, 
  {
    "author": "岳飛", 
    "paragraphs": [
      "遙望中原，荒煙外、許多城郭。", 
      "想當年、花遮柳護，鳳樓龍閣。", 
      "萬歲山前珠翠繞，蓬壺殿裏笙歌作。", 
      "到而今、鐵騎滿郊畿，風塵惡。", 
      "兵安在，膏鋒鍔。", 
      "民安在，填溝壑。", 
      "嘆江山如故，千村寥落。", 
      "何日請纓提銳旅，一鞭直渡清河洛。", 
      "卻歸來、再續漢陽遊，騎黃鶴。"
    ], 
    "rhythmic": "滿江紅"
  }, 
  {
    "author": "邵緝", 
    "paragraphs": [
      "落日旌旗，清霜劍戟，塞角聲喚嚴更。", 
      "論兵慷慨，齒頰帶風生。", 
      "坐擁貔貅十萬，銜枚勇、雲槊交橫。", 
      "笑談頃，匈奴授首，千里靜欃槍。", 
      "荊襄，人按堵，提壺勸酒，布穀催耕。", 
      "芝夫蕘子，歌舞威名。", 
      "好是輕裘緩帶，驅營陣、絕漠橫行。", 
      "功誰紀，風神宛轉，麟閣畫丹青。"
    ], 
    "rhythmic": "滿庭芳"
  }, 
  {
    "author": "吳芾", 
    "paragraphs": [
      "九月二十六，公相紀生辰。", 
      "橙黃橘綠時候，天氣暖於春。", 
      "奎畫有堂輝煥，中著臺星一點，長伴壽星明。", 
      "袞袞有家慶，未羨古徐卿。", 
      "謝元樞，營綠野，避洪名。", 
      "六年裁剸國事，曾費幾精神。", 
      "歇了傅巖霖雨，閒了孤舟野渡，旒冕合知心。", 
      "吾道苟尊尚，元不在蒲輪。"
    ], 
    "rhythmic": "水調歌頭"
  }, 
  {
    "author": "孫道絢", 
    "paragraphs": [
      "月光飛入林前屋。", 
      "風策策，度庭竹。", 
      "夜半江城擊柝聲，動寒梢棲宿。", 
      "等閒老去年華促。", 
      "只有江梅伴幽獨。", 
      "夢繞夷門舊家山，恨驚回難續。"
    ], 
    "rhythmic": "滴滴金"
  }, 
  {
    "author": "孫道絢", 
    "paragraphs": [
      "看鷗翻波濺，蘋末風輕，水軒消暑。", 
      "雲疊奇峯，破桐陰亭午。", 
      "列岫連環，溜泉鳴玉，對幅巾芒履。", 
      "況有清時，風流故人，劇談揮麈。", 
      "才冠一時，論高兩漢，書扇豪蹤，吐鳳辭語。", 
      "晝錦歸來，慶長年老母。", 
      "且盡綠尊，莫懷歸興，聽扇歌高舉。", 
      "會見登庸，泥封詔下，促朝天去。"
    ], 
    "rhythmic": "醉蓬萊"
  }, 
  {
    "author": "孫道絢", 
    "paragraphs": [
      "欄干六曲天圍碧。", 
      "松風亭下梅初白。", 
      "臘盡見春回。", 
      "寒梢花又開。", 
      "曲瓊閒不卷。", 
      "沈燎看星轉。", 
      "凝佇小徘徊。", 
      "雲間徵雁來。"
    ], 
    "rhythmic": "菩薩蠻"
  }, 
  {
    "author": "孫道絢", 
    "paragraphs": [
      "雨晴雲斂，煙花澹盪，遙山凝碧。", 
      "驅車問徵路，賞春風南陌。", 
      "正雨後、梨花幽豔白。", 
      "悔匆匆、過了寒食。", 
      "歸家漸春暮，探酴醿消息。"
    ], 
    "rhythmic": "少年遊"
  }, 
  {
    "author": "孫道絢", 
    "paragraphs": [
      "秋寂寞。", 
      "秋風夜雨傷離索。", 
      "傷離索。", 
      "老懷無奈，淚珠零落。", 
      "故人一去無期約。", 
      "遲書忽寄西飛鶴。", 
      "西飛鶴。", 
      "故人何在，水村山郭。"
    ], 
    "rhythmic": "憶秦娥"
  }, 
  {
    "author": "孫道絢", 
    "paragraphs": [
      "晚霞紅。", 
      "看山迷暮靄，煙暗孤鬆。", 
      "動翩翩風袂，輕若驚鴻。", 
      "心似鑑，鬢如雲，弄清影，月明中。", 
      "謾悲涼，歲冉冉，蕣華潛改衰容。", 
      "前事銷凝久，十年光景匆匆。", 
      "念雲軒一夢，回首春空。", 
      "綵鳳遠，玉簫寒，夜悄悄，恨無窮。", 
      "嘆黃塵久埋玉，斷腸揮淚東風。"
    ], 
    "rhythmic": "醉思仙"
  }, 
  {
    "author": "孫道絢", 
    "paragraphs": [
      "翠柏紅蕉影亂。", 
      "月上朱欄一半。", 
      "風自碧空來，吹落歌珠一串。", 
      "不見。", 
      "不見。", 
      "人被繡簾遮斷。"
    ], 
    "rhythmic": "如夢令"
  }, 
  {
    "author": "孫道絢", 
    "paragraphs": [
      "悠悠揚揚。", 
      "做盡輕模樣。", 
      "半夜蕭蕭窗外響。", 
      "多在梅邊竹上。", 
      "朱樓向曉簾開。", 
      "六花片片飛來。", 
      "無奈薰爐煙霧，騰騰扶上金釵。"
    ], 
    "rhythmic": "清平樂"
  }, 
  {
    "author": "何蓑衣道人", 
    "paragraphs": [
      "在世爲仙須有分，不須素食持齋。", 
      "寸絲不著掛形骸。", 
      "蓑衣爲伴侶，箬笠作家懷。", 
      "行滿三千上界，奉敕宣至金臺。", 
      "傳言問汝有何哉。", 
      "人生長富貴，陰騭種將來。"
    ], 
    "rhythmic": "臨江仙"
  }, 
  {
    "author": "陸凝之", 
    "paragraphs": [
      "東風捏就腰兒細。", 
      "系滴粉裙兒不起。", 
      "從來只慣掌中看，怎忍在、燭花影裏。", 
      "酒紅應是鉛華褪。", 
      "暗蹙損、眉峯雙翠。", 
      "夜深點緉繡鞋兒，靠那個、屏風立地。"
    ], 
    "rhythmic": "夜遊宮"
  }, 
  {
    "author": "陸凝之", 
    "paragraphs": [
      "遠山一帶，溯晴空、極目天涯浮白。", 
      "楓落鴉翻談笑處，不覺雲濤橫席。", 
      "酒病方蘇，睡魔猶殢，一掃無留跡。", 
      "吳帆越棹，恍然飛上空碧。", 
      "長記草賦梁園，凌雲筆勢，倒三江秋色。", 
      "對此驚心空悵望，老作紅塵閒客。", 
      "別浦煙平，小樓人散，回首千波寂。", 
      "西風歸路，爲君重噴霜笛。"
    ], 
    "rhythmic": "念奴嬌"
  }, 
  {
    "author": "史浩", 
    "paragraphs": [
      "霞霄上，有壽鄉廣袤無際。", 
      "東極滄海，縹緲虛無，蓬萊弱水。", 
      "風生屋浪，鼓楫揚旍，不許凡人得至。", 
      "甚幽邃。", 
      "試右望金樞外。", 
      "西母樓閣，玉闕瑤池。", 
      "萬頃琉璃。", 
      "雙成倩巧，方朔詼諧。", 
      "來往徜徉，霓裳飄搖寶砌。", 
      "更稀奇。"
    ], 
    "rhythmic": "採蓮延遍・採蓮令"
  }, 
  {
    "author": "史浩", 
    "paragraphs": [
      "南鄰幄丹宮，赤伏顯符記。", 
      "朱陵曜綺繡，箕翼炯、瑞光騰起。", 
      "每歲秋分老人見，表皇家、襲慶迎祺。", 
      "天子當膺，無疆萬歲。", 
      "北窺玄冥，魁杓擁佳氣。", 
      "長拱極、終古無移。", 
      "論南北東西。", 
      "相直何啻千萬裏。", 
      "信難計。"
    ], 
    "rhythmic": "採蓮　遍・採蓮令"
  }, 
  {
    "author": "史浩", 
    "paragraphs": [
      "璇穹層雲上覆，光景如梭逝。", 
      "惟此過隙緩徵轡。", 
      "垂象森列昭回。", 
      "碧落卓然躔度，炳曜更騰輝。", 
      "永永清光曄煒。", 
      "綿四野、金璧爲地。", 
      "蕊珠館，瓊玖室，俱高峙。", 
      "千種奇葩，鬆椿可比。", 
      "暗香幽馥，歲歲長春，陽烏何曾西委。"
    ], 
    "rhythmic": "採蓮入破・採蓮令"
  }, 
  {
    "author": "史浩", 
    "paragraphs": [
      "遍此境，人樂康，挾難老術，悟長生理。", 
      "盡阿僧祗劫，赤松王令安期。", 
      "彭籛盛矣。", 
      "尚爲嬰稚。", 
      "鶴算龜齡，絳老休誇甲子。", 
      "鮐背聳、黃髮垂髻。", 
      "更童顏，長鼓腹、同遊戲。", 
      "真是華胥。", 
      "行有歌，坐有樂，獻笑都是神仙，時見羣翁啓齒。"
    ], 
    "rhythmic": "採蓮袞遍・採蓮令"
  }
]