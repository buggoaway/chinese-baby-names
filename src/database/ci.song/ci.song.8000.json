[
  {
    "author": "史浩", 
    "paragraphs": [
      "露華霞液，雲槳椒醑，姿玉斝金罍。", 
      "交酬成雅會。", 
      "拚沈醉。", 
      "中山千日，未爲長久，今此陶陶一飲，動經萬祀。", 
      "陳果蓏，皆是奇異。", 
      "似瓜如鬥盡備。", 
      "三千歲。", 
      "一熟珍味。", 
      "飣坐中，瑩似玉、爽口流涎，三偷不枉，西真指議。"
    ], 
    "rhythmic": "採蓮實催・採蓮令"
  }, 
  {
    "author": "史浩", 
    "paragraphs": [
      "有珍饌，時時饋。", 
      "滑甘豐膩。", 
      "紫芝熒煌，嫩菊秀媚。", 
      "貯瑪瑙琥珀精器。", 
      "延年益壽莫擬。", 
      "人間烹飪徒費。", 
      "休說龍肝鳳髓。", 
      "動妙樂、仙音鼎沸。", 
      "玉簫清，瑤瑟美。", 
      "龍笛脆。", 
      "雜還飛鸞，花裀上、趁拍紅牙，餘韻悠揚，竟海變桑田未止。"
    ], 
    "rhythmic": "採蓮袞　・採蓮令"
  }, 
  {
    "author": "史浩", 
    "paragraphs": [
      "其間有洞天侶，思游塵世。", 
      "珠葆搖曳。", 
      "華表真人，清江使者，相從密議。", 
      "此老遨嬉。", 
      "我輩應須隨侍。", 
      "正舉步、忽思同類。", 
      "十八公、方聳壑，宜邀致。", 
      "夙駕星言，人爭圖繪。", 
      "朅來鄞山甬水。", 
      "因此崇成，四明裏第。"
    ], 
    "rhythmic": "採蓮歇拍・採蓮令"
  }, 
  {
    "author": "史浩", 
    "paragraphs": [
      "吾皇喜。", 
      "光寵無貳。", 
      "玉帶金魚榮貴。", 
      "或者疑之。", 
      "豈識聖明，曾主斯鄉，嘗相與盡繾綣，膠漆何可相離。", 
      "今日風雲合契。", 
      "此實天意。", 
      "吾皇聖壽無極，享晏粲千載相逢，我翁亦昌熾。", 
      "永作昇平上瑞。"
    ], 
    "rhythmic": "採蓮煞袞・採蓮令"
  }, 
  {
    "author": "史浩", 
    "paragraphs": [
      "練光浮，煙斂澄波渺。", 
      "燕脂溼、靚妝初了。", 
      "綠雲傘上露滾滾，的皪真珠小。", 
      "籠嬌媚、輕盈佇眺。", 
      "無言不見仙娥，凝望蓬島。", 
      "玉闕蔥蔥，鎮鎖佳麗春難老。", 
      "銀潢急、星槎飛到。", 
      "暫離金砌，爲愛此、極目香紅繞。", 
      "倚蘭棹。", 
      "清歌縹緲。", 
      "隔花初見，楚楚風流年少。"
    ], 
    "rhythmic": "採蓮舞"
  }, 
  {
    "author": "史浩", 
    "paragraphs": [
      "蕊沼清冷涓滴水。", 
      "迢迢煙浪三千里。", 
      "微孕青房包繡綺。", 
      "薰風裏。", 
      "幽芳洗盡閒桃李。", 
      "羽氅飄蕭塵外侶。", 
      "相呼短棹輕偎倚。", 
      "一片清歌天際起。", 
      "聲尤美。", 
      "雙雙驚起鴛鴦睡。"
    ], 
    "rhythmic": "採蓮舞"
  }, 
  {
    "author": "史浩", 
    "paragraphs": [
      "翠蓋參差森玉柄。", 
      "迎風浥露香無定。", 
      "不著塵沙真體淨。", 
      "蘆花徑。", 
      "酒侵酥臉霞相映。", 
      "棹撥木蘭煙水暝。", 
      "月華如練秋空靜。", 
      "一曲悠揚沙鷺聽。", 
      "牽清興。", 
      "香紅已滿蒹葭艇。"
    ], 
    "rhythmic": "採蓮舞"
  }, 
  {
    "author": "史浩", 
    "paragraphs": [
      "草軟沙平風掠岸。", 
      "青蓑一釣煙江畔。", 
      "荷葉爲裀花作幔。", 
      "知誰伴。", 
      "醇醪只把鱸魚換。", 
      "盤縷銀絲杯自暖。", 
      "篷窗醉著無人喚。", 
      "逗得醒來橫脆管。", 
      "清歌緩。", 
      "綵鸞飛去紅雲亂。"
    ], 
    "rhythmic": "採蓮舞"
  }, 
  {
    "author": "史浩", 
    "paragraphs": [
      "太華峯頭冰玉沼。", 
      "開花十丈幹雲杪。", 
      "風散天香聞四表。", 
      "知多少。", 
      "亭亭碧葉何曾老。", 
      "試問霏煙登鳥道。", 
      "丹崖步步祥光繞。", 
      "折得一枝歸月嶠。", 
      "蓬萊島。", 
      "霞裾侍女爭言好。"
    ], 
    "rhythmic": "採蓮舞"
  }, 
  {
    "author": "史浩", 
    "paragraphs": [
      "珠露漙漙清玉宇。", 
      "霞標綽約消煩暑。", 
      "時馭清風之帝所。", 
      "尋舊侶。", 
      "三千仙仗臨煙渚。", 
      "舴艋飄搖來複去。", 
      "漁翁問我居何處。", 
      "笑把紅蕖呼鶴馭。", 
      "回頭語。", 
      "壺中自有朝天路。"
    ], 
    "rhythmic": "採蓮舞"
  }, 
  {
    "author": "史浩", 
    "paragraphs": [
      "彤霞出水弄幽姿。", 
      "娉婷玉面相宜。", 
      "棹歌先得一枝枝。", 
      "波上畫鯨飛。", 
      "向此畫堂高會，幽馥散、堪引瑤卮。", 
      "幸然逢此太平時。", 
      "不醉可無歸。"
    ], 
    "rhythmic": "採蓮舞"
  }, 
  {
    "author": "史浩", 
    "paragraphs": [
      "蕊宮閬苑。", 
      "聽鈞天帝樂，知他幾遍。", 
      "爭似人間，一曲採蓮新傳。", 
      "柳腰輕，鶯舌囀。", 
      "逍遙煙浪誰羈絆。", 
      "無奈天階，早已催班轉。", 
      "卻駕綵鸞，芙蓉斜盼。", 
      "願年年，陪此宴。"
    ], 
    "rhythmic": "採蓮舞"
  }, 
  {
    "author": "史浩", 
    "paragraphs": [
      "武陵自古神仙府。", 
      "有漁人迷路。", 
      "洞戶迸寒泉，泛桃花容與。", 
      "尋花逶邐見靈光，舍扁舟、飄然入去。", 
      "注目渺紅霞，有人家無數。"
    ], 
    "rhythmic": "太清舞"
  }, 
  {
    "author": "史浩", 
    "paragraphs": [
      "須臾卻有人相顧。", 
      "把餚槳來聚。", 
      "禮數既雍容，更衣冠淳古。", 
      "漁人方問此何鄉，衆顰眉、皆能深訴。", 
      "元是避嬴秦，共攜家來住。"
    ], 
    "rhythmic": "太清舞"
  }, 
  {
    "author": "史浩", 
    "paragraphs": [
      "當時脫得長城苦。", 
      "但熙熙朝暮。", 
      "上帝錫長生，任跳丸烏兔。", 
      "種桃千萬已成陰，望家鄉、杳然何處。", 
      "從此與凡人，隔雲霄煙雨。"
    ], 
    "rhythmic": "太清舞"
  }, 
  {
    "author": "史浩", 
    "paragraphs": [
      "漁舟之子來何所。", 
      "盡相猜相語。", 
      "夜宿玉堂空，見火輪飛舞。", 
      "凡心有慮尚依然，復歸指、維舟沙浦。", 
      "回首已茫茫，嘆愚迷不悟。"
    ], 
    "rhythmic": "太清舞"
  }, 
  {
    "author": "史浩", 
    "paragraphs": [
      "我今來訪煙霞侶。", 
      "沸華堂簫鼓。", 
      "疑是奏鈞天，宴瑤池金母。", 
      "卻將桃種散階除，俾華實、須看三度。", 
      "方記古人言，信有緣相遇。"
    ], 
    "rhythmic": "太清舞"
  }, 
  {
    "author": "史浩", 
    "paragraphs": [
      "雲軿羽幰仙風舉。", 
      "指丹霄煙霧。", 
      "行作玉京朝，趁兩班鵷鷺。", 
      "玲瓏環佩擁霓裳，卻自有、簫韶隨步。", 
      "含笑囑芳筵，後會須來赴。"
    ], 
    "rhythmic": "太清舞"
  }, 
  {
    "author": "史浩", 
    "paragraphs": [
      "游塵世、到仙鄉。", 
      "喜君王。", 
      "躋治虞唐。", 
      "文德格遐荒。", 
      "四裔盡來王。", 
      "干戈偃息歲豐穰。", 
      "三萬裏農桑。", 
      "歸去告穹蒼。", 
      "錫聖壽無疆。"
    ], 
    "rhythmic": "太清舞"
  }, 
  {
    "author": "史浩", 
    "paragraphs": [
      "□人奉聖□□朝□□□□主□□□□□留伊。", 
      "得荷雲戲、幸遇文明，堯階上、太平時。", 
      "□□□□何不罷歲□徵舞柘枝。"
    ], 
    "rhythmic": "柘枝舞"
  }, 
  {
    "author": "史浩", 
    "paragraphs": [
      "我是柘枝嬌女。", 
      "□□多風措。", 
      "□□□、□住深□，妙學得柘枝舞。", 
      "□□頭戴鳳冠，□□□纖腰束素。", 
      "□□遍體錦衣裝，來獻呈歌舞。"
    ], 
    "rhythmic": "柘枝舞"
  }, 
  {
    "author": "史浩", 
    "paragraphs": [
      "回頭卻望塵寰去。", 
      "喧畫堂簫鼓。", 
      "整雲鬟、搖曳青綃，愛一曲柘枝舞。", 
      "好趁華封盛祝笑，共指南山煙霧。", 
      "蟠桃仙酒醉昇平，望鳳樓歸路。"
    ], 
    "rhythmic": "柘枝舞"
  }, 
  {
    "author": "史浩", 
    "paragraphs": [
      "貴客之名從此有。", 
      "多謝風流，飛馭陪尊酒。", 
      "持此一卮同勸後。", 
      "願花長在人長壽。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "嘉客之名從此有。", 
      "多謝風流，飛馭陪尊酒。", 
      "持此一卮同勸後。", 
      "願花長在人長壽。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "素客之名從此有。", 
      "多謝風流，飛馭陪尊酒。", 
      "持此一卮同勸後。", 
      "願花長在人長壽。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "幽客之名從此有。", 
      "多謝風流，飛馭陪尊酒。", 
      "持此一卮同勸後。", 
      "願花長在人長壽。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "野客之名從此有。", 
      "多謝風流，飛馭陪尊酒。", 
      "持此一卮同勸後。", 
      "願花長在人長壽。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "雅客之名從此有。", 
      "多謝風流，飛馭陪尊酒。", 
      "持此一卮同勸後。", 
      "願花長在人長壽。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "淨客之名從此有。", 
      "多謝風流，飛馭陪尊酒。", 
      "持此一卮同勸後。", 
      "願花長在人長壽。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "仙客之名從此有。", 
      "多謝風流，飛馭陪尊酒。", 
      "持此一卮同勸後。", 
      "願花長在人長壽。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "壽客之名從此有。", 
      "多謝風流，飛馭陪尊酒。", 
      "持此一卮同勸後。", 
      "願花長在人長壽。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "清客之名從此有。", 
      "多謝風流，飛馭陪尊酒。", 
      "持此一卮同勸後。", 
      "願花長在人長壽。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "近客之名從此有。", 
      "多謝風流，飛馭陪尊酒。", 
      "持此一卮同勸後。", 
      "願花長在人長壽。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "算仙家，真巧數，能使衆芳長繡組。", 
      "羽軿芝葆，曾到世間，誰共凡花爲伍。", 
      "桃李漫誇豔陽，百卉又無香可取。", 
      "歲歲年年長是春，何用芳菲分四序。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "對芳辰，成良聚，珠服龍妝環宴俎。", 
      "我御清風，來此縱觀，還須折枝歸去。", 
      "歸去蕊珠繞頭，一一是東君爲主。", 
      "隱隱青冥怯路遙，且向臺中尋伴侶。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "嘆塵寰，烏兔走，花謝花開能幾許。", 
      "十分春色，一半遣愁，那堪飄零風雨。", 
      "爭似此花自然，悄不待、根生下土。", 
      "花既無凋春又長，好帶花枝傾壽醑。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "是非場，名利海，得喪炎涼徒自苦。", 
      "至樂陶陶，唯有醉鄉，誰向此間知趣。", 
      "花下一杯一杯，且莫把、光陰虛度。", 
      "八極神遊長壽仙，蜾蠃螟蠕休更覷。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "熒熒巨闕。", 
      "左右凝霜雪。", 
      "且向玉階掀舞，終當有、用時節。", 
      "唱徹。", 
      "人盡說。", 
      "寶此制無折。", 
      "內使奸雄落膽，外須遣、豺狼滅。"
    ], 
    "rhythmic": "劍舞"
  }, 
  {
    "author": "史浩", 
    "paragraphs": [
      "細雨斜風都不管。", 
      "柔藍軟綠煙堤畔。", 
      "鷗鷺忘機爲主伴。", 
      "無羈絆。", 
      "等閒莫許金章換。"
    ], 
    "rhythmic": "漁夫舞"
  }, 
  {
    "author": "史浩", 
    "paragraphs": [
      "好景儂家披得去。", 
      "前村雪屋雲深處。", 
      "一棹清歌歸晚浦。", 
      "真佳趣。", 
      "知誰畫得歸縑素。"
    ], 
    "rhythmic": "漁夫舞"
  }, 
  {
    "author": "史浩", 
    "paragraphs": [
      "濟涉還渠漁父子。", 
      "生涯只在煙波裏。", 
      "練靜忽然風又起。", 
      "贏得底。", 
      "吹來別浦看桃李。"
    ], 
    "rhythmic": "漁夫舞"
  }, 
  {
    "author": "史浩", 
    "paragraphs": [
      "萬斛黃金迷俯仰。", 
      "輕舠不礙飛雙槳。", 
      "光透碧霄千萬丈。", 
      "真堪賞。", 
      "恰如鏡里人來往。"
    ], 
    "rhythmic": "漁夫舞"
  }, 
  {
    "author": "史浩", 
    "paragraphs": [
      "已見白魚翻翠荇。", 
      "任公一擲波千頃。", 
      "不是六鰲休便領。", 
      "清晝永。", 
      "悠揚要在神仙境。"
    ], 
    "rhythmic": "漁夫舞"
  }, 
  {
    "author": "史浩", 
    "paragraphs": [
      "一引修鱗吾事了。", 
      "棹船歸去歌聲杳。", 
      "門俯清灣山更好。", 
      "眠到曉。", 
      "鳴榔艇子方雲擾。"
    ], 
    "rhythmic": "漁夫舞"
  }, 
  {
    "author": "史浩", 
    "paragraphs": [
      "試倩霜刀登玉縷。", 
      "銀鱗不忍供盤俎。", 
      "擲向清波方圉圉。", 
      "休更取。", 
      "小槽且聽真珠雨。"
    ], 
    "rhythmic": "漁夫舞"
  }, 
  {
    "author": "史浩", 
    "paragraphs": [
      "莫惜清尊長在手。", 
      "聖朝化洽民康阜。", 
      "說與漁家知得否。", 
      "齊稽首。", 
      "太平天子無疆壽。"
    ], 
    "rhythmic": "漁夫舞"
  }, 
  {
    "author": "史浩", 
    "paragraphs": [
      "煙籠香徑，霞舒花砌，東君繡出芳辰。", 
      "蝶羽弄輕，鸞聲囀巧，嬉嬉舞態歌脣。", 
      "綸製出嚴宸。", 
      "曳耀春品服，榮錫緋銀。", 
      "向此華塗要路，顏色倍精神。", 
      "珠簾碧甃方新。", 
      "有蘭堂快目，水榭通津。", 
      "玉斝蘸清，金虯藹翠，輪蹄盡集簪紳。", 
      "偕老指雙椿。", 
      "望武林咫尺，同上青雲。", 
      "異日重爲此會，應羨鳳池人。"
    ], 
    "rhythmic": "望海潮"
  }, 
  {
    "author": "史浩", 
    "paragraphs": [
      "煙濃柳徑，霞蒸花砌，春深特地芳辰。", 
      "蝶侶鬥狂，鶯雛弄巧，嬉嬉舞態歌脣。", 
      "西鋪集簪紳。", 
      "正桂薰蘭玉，天壽鬆椿。", 
      "競捧瑤觥瀲灩，來祝縱懷人。", 
      "當年輟侍嚴宸。", 
      "有星軺問俗，熊軾臨民。", 
      "康阜政成，蕃宣治美，歸休燕處申申。", 
      "行慶紫泥新。", 
      "起釣璜國老，東海之濱。", 
      "屈指重開此宴，應已拜平津。"
    ], 
    "rhythmic": "望海潮"
  }, 
  {
    "author": "史浩", 
    "paragraphs": [
      "熊羆嘉夢，風雲享會，磻溪應卜之年。", 
      "黃菊萃英，紅萸釀馥，安排預賞芳筵。", 
      "環佩擁神仙。", 
      "向粉額兩字，金縷紅鮮。", 
      "最好花裀展處，雙鳳舞翩翩。", 
      "人人競擘香箋。", 
      "璨珠璣溢目，祝頌無邊。", 
      "彭祖一分，莊椿十倍，千秋未足多言。", 
      "日馭且停鞭。", 
      "把燕閒歡樂，分付壺天。", 
      "笑享親朋歲歲，春酒慶團圓。"
    ], 
    "rhythmic": "望海潮"
  }, 
  {
    "author": "史浩", 
    "paragraphs": [
      "健卒走紅塵，芝封飛到。", 
      "金縷斜斜印三道。", 
      "舞鸞翔鳳，猶帶御爐煙嫋。", 
      "茜衣新象笏，銀章好。", 
      "對此況當，鶯花繚繞。", 
      "畫棟翬翬映蓬島。", 
      "繡簾初卷，共指鬆椿偕老。", 
      "浩歌拚爛醉，金尊倒。"
    ], 
    "rhythmic": "感皇恩"
  }, 
  {
    "author": "史浩", 
    "paragraphs": [
      "風雨攬元宵，收燈方了。", 
      "深院紅蓮尚圍繞。", 
      "德星同聚，更有祥光臨照。", 
      "始知真洞府，春長好。", 
      "應是化工，偏憐衰老。", 
      "剩把青藜作榮耀。", 
      "正須沈醉，拚卻玉山頻倒。", 
      "寄聲更漏子，休催曉。"
    ], 
    "rhythmic": "感皇恩"
  }, 
  {
    "author": "史浩", 
    "paragraphs": [
      "烘錦花堤，鋪綿柳巷，曉來膏雨初晴。", 
      "畫堂初建，碧沼映朱楹。", 
      "最好芙蓉繡褥，交輝敞、孔雀金屏。", 
      "那堪更，華裾滿坐，和氣動歡聲。", 
      "冰清。", 
      "真美行，棠陰善政，槐市高名。", 
      "今朝消受得，茜服光榮。", 
      "況是齊眉並壽，誰雲道、樂事難並。", 
      "相將見，飛鳧過闕，除目下彤庭。"
    ], 
    "rhythmic": "滿庭芳"
  }, 
  {
    "author": "史浩", 
    "paragraphs": [
      "愛日輕融，陰雲初斂，一番雪意闌珊。", 
      "柳搖金縷，梅綻五腮寒。", 
      "知是東皇翠葆，飛星漢、來止人間。", 
      "開新宴，笙歌逗曉，和氣滿城寰。", 
      "風光，偏舜水，賢侯政美，棠蔭多歡。", 
      "更圜扉草鞠，木索長閒。", 
      "休向今朝惜醉，紅妝映、羣玉頹山。", 
      "相將見，宜春帖子，清夜寫金鑾。"
    ], 
    "rhythmic": "滿庭芳"
  }, 
  {
    "author": "史浩", 
    "paragraphs": [
      "微霰疏飄，驕雲輕簇，短檠暗淡籠紗。", 
      "冷禁蘭帳，清曉忽飛花。", 
      "已是平蕪步闊，那堪更、折竹如蓑。", 
      "憑欄處，關心一葉，歸興渺無涯。", 
      "爲瑞，已多少，適從狼子，來自龍沙。", 
      "賴吾皇神武，薄海爲家。", 
      "盡掃腥風殺氣，依然放、紅日光華。", 
      "回頭看，山蹊水塢，縞帶不隨車。"
    ], 
    "rhythmic": "滿庭芳"
  }, 
  {
    "author": "史浩", 
    "paragraphs": [
      "鯨海波澄，棠陰日永，正宜坐嘯雍容。", 
      "歲豐民樂，無訟到庭中。", 
      "試數循良自古，龔黃外、誰可追蹤。", 
      "那堪更，恩均髦壽，良會此宵同。", 
      "璇穹。", 
      "佔瑞處，熒煌五馬，璀璨羣公。", 
      "盛笙歌落綺，共引髯翁。", 
      "祗恐芝泥趣召，雙旌展、獵獵飛紅。", 
      "須知道，君王渴見，名久在屏風。"
    ], 
    "rhythmic": "滿庭芳"
  }, 
  {
    "author": "史浩", 
    "paragraphs": [
      "十載江湖，一朝簪組，寵榮曷稱衰容。", 
      "聖恩不許，歸臥舊廬中。", 
      "慨念東山伴侶，煙霞外、久闊仙蹤。", 
      "今何幸，相逢故里，談笑一尊同。", 
      "吾州，真幸會，湖邊賀監，海上黃公。", 
      "勝渭川遺老，絳縣仙翁。", 
      "縱飲何辭爛醉，臉霞轉、一笑生紅。", 
      "從今後，婆娑化國，千歲樂皇風。"
    ], 
    "rhythmic": "滿庭芳"
  }, 
  {
    "author": "史浩", 
    "paragraphs": [
      "油幕初開，騂旄前導，暫歸梓里舂容。", 
      "致身槐揆，功在鼎彝中。", 
      "自是襟懷絕俗，今猶記、筆硯陳蹤。", 
      "張高會，君恩厚賜，樂與故人同。", 
      "把麾，鄞水上，相看青眼，誰復如公。", 
      "況親陪尊俎，笑接羣翁。", 
      "坐上笙歌屢合，須拚到、曉日酣紅。", 
      "公今去，恩波四海，桃李盡東風。"
    ], 
    "rhythmic": "滿庭芳"
  }, 
  {
    "author": "史浩", 
    "paragraphs": [
      "玉闕朝回，沙堤煙曉，碧幢光動軍容。", 
      "虎符熊軾，行指七閩中。", 
      "假道吾鄉我裏，揮金事、思躡前蹤。", 
      "傾懷處，螢窗雪案，猶說昔年同。", 
      "相看，俱老大，襟期道義，不爲王公。", 
      "念兒時聚戲，今已成翁。", 
      "敢借玉壺美酒，還爲壽、金盞翻紅。", 
      "仍頻祝，中書二紀，寰海振淳風。"
    ], 
    "rhythmic": "滿庭芳"
  }, 
  {
    "author": "史浩", 
    "paragraphs": [
      "復擁旌麾，重歌褥褲，滿城長自春容。", 
      "搢紳耆舊，歡溢笑談中。", 
      "盡道邦君愷悌，逍遙遂、湖海遐蹤。", 
      "今朝會，公真樂善，屈意與人同。", 
      "恩勤，東道主，揮金漢傅，懷綬朱公。", 
      "引羣仙環拱，欲壽吾翁。", 
      "春甕初澄盎綠，春衫更、輕染香紅。", 
      "持杯願，歸登絳闕，花萼醉春風。"
    ], 
    "rhythmic": "滿庭芳"
  }, 
  {
    "author": "史浩", 
    "paragraphs": [
      "鶴冷風亭，鴻迷煙渚，曉來雪意填空。", 
      "釀成佳瑞，端爲兆年豐。", 
      "況有神媧妙手，調和得、雲彩皆同。", 
      "樓臺上，鋪瓊綴玉，隨步廣寒宮。", 
      "天公。", 
      "開地軸，八紘混一，莫辨堤封。", 
      "又須教、歸禽狡獸沈蹤。", 
      "坐見花敷萬木，誰知道、春已輸工。", 
      "三杯酒，西湖父老，相與話時雍。"
    ], 
    "rhythmic": "滿庭芳", 
    "tags": [
      "西湖"
    ]
  }, 
  {
    "author": "史浩", 
    "paragraphs": [
      "翠竹莖疏，碧溪流淺，綺窗爲爾時開。", 
      "依稀遠岸，才見一點寒梅。", 
      "冷定半疑是雪，因風還度暗香來。", 
      "醉清興，瘦策過橋，黃帽青鞋。", 
      "繁枝正微雨後，似怨人知晚，淚浥冰腮。", 
      "殷勤百繞，留連踏遍莓苔。", 
      "報道玉人睡覺，菱花初試曉妝臺。", 
      "攜歸去，粉額殢人，比並輕擡。"
    ], 
    "rhythmic": "慶清朝"
  }, 
  {
    "author": "史浩", 
    "paragraphs": [
      "清淡無限，林下逢人少。", 
      "騎馬踏紅塵，恁區區、何時是了。", 
      "名場利海，畢竟白頭翁，山簇翠，水拖藍，只個生涯好。", 
      "君侯灑落，卜築開冰沼。", 
      "三徑直危樓，遍巖隈、幽花香草。", 
      "風勾月引，餘事作詩人，詞歌雪，氣凌雲，寒瘦倫郊島。"
    ], 
    "rhythmic": "驀山溪"
  }, 
  {
    "author": "史浩", 
    "paragraphs": [
      "玉姬曾向瑤池舞。", 
      "輕擲霓裳忤王母。", 
      "從此煙消飛鶴馭。", 
      "一來人世，有緣相遇，得得爲鴛侶。", 
      "年年此際霞觴舉。", 
      "彩筆香箋染新句。", 
      "休餌靈砂奔月去。", 
      "齊眉不老，直須攜手，同上青冥路。"
    ], 
    "rhythmic": "青玉案"
  }, 
  {
    "author": "史浩", 
    "paragraphs": [
      "涌金斜轉青雲路。", 
      "溯袞袞、紅塵去。", 
      "春色勾牽知幾度。", 
      "月簾風幌，有人應在，唾線餘香處。", 
      "年來不夢巫山暮。", 
      "但苦憶、江南斷腸句。", 
      "一笑匆匆何爾許。", 
      "客情無奈，夜闌歸去，簌簌紅空雨。"
    ], 
    "rhythmic": "青玉案"
  }, 
  {
    "author": "史浩", 
    "paragraphs": [
      "年來減卻風情大。", 
      "百樣收心待不作。", 
      "恰恨仙翁停畫舸。", 
      "雪中把酒，美人頻爲，淺破櫻桃顆。", 
      "清歌誰許陽春和。", 
      "悄不放、遙空片雲過。", 
      "驚落樑塵渾可可。", 
      "一聲囀處，故園春近，桃李還知麼。"
    ], 
    "rhythmic": "青玉案"
  }, 
  {
    "author": "史浩", 
    "paragraphs": [
      "紅蓼千堤挺蕊，蒼梧一葉辭柯。", 
      "夜闌清露瀉銀河。", 
      "洗出芙蓉半朵。", 
      "解帶初開粉面，繞樑還聽珠歌。", 
      "心期端的在秋波。", 
      "想得今宵只我。"
    ], 
    "rhythmic": "西江月"
  }, 
  {
    "author": "史浩", 
    "paragraphs": [
      "鳳闕朱旗展，弄罷五絃，南薰敲竹。", 
      "雨糝桃蹊，錢浮荷沼，一瞬染成新綠。", 
      "玉皇香案吏，曾是時、鶴飛江國。", 
      "對此際，每丹霄效瑞，非煙鬱郁。", 
      "卜築。", 
      "陶山曲，風榭月臺，圖畫應難足。", 
      "綠綺春濃，青蛇星爛，肯便穩棲煙麓。", 
      "玳筵稱壽，清皓齒、霏霏珠玉。", 
      "競屈指，看芝封紫檢，鳴騶入谷。"
    ], 
    "rhythmic": "喜遷鶯"
  }, 
  {
    "author": "史浩", 
    "paragraphs": [
      "徵鴻回北。", 
      "正雪洗燒痕，千巖勻綠。", 
      "魚縱新漪，梅繁斷岸，春到鑑湖一曲。", 
      "滿城繡簾珠幌，暖響聒天絲竹。", 
      "漸向晚，放芙蕖千頃，交輝華燭。", 
      "賢牧。", 
      "棠陰靜，康阜政成，褒詔來黃屋。", 
      "玉筍光寒，紫荷香潤，人道此裝須趣。", 
      "且出催花銀漏，恣飲寶觥醽醁。", 
      "嚮明歲，看傳柑歸去，腰橫金粟。"
    ], 
    "rhythmic": "喜遷鶯"
  }, 
  {
    "author": "史浩", 
    "paragraphs": [
      "才過元夕。", 
      "送宴賞未闌，歡娛無極。", 
      "且莫收燈，仍休止酒，留取鳳笙龍笛。", 
      "金馬玉堂學士，當此同開華席。", 
      "最堪愛，是蘭膏光在，金釭連壁。", 
      "難覓。", 
      "交歡處，杯吸百川，雅量皆勍敵。", 
      "老子衰遲，居然懷感，厚意怎生酬得。", 
      "況已倦遊客路，一志歸安泉石。", 
      "但屈指，願諸賢袞繡，聯飛鵬翼。"
    ], 
    "rhythmic": "喜遷鶯"
  }, 
  {
    "author": "史浩", 
    "paragraphs": [
      "譙門殘月。", 
      "正畫角曉寒，梅花吹徹。", 
      "瑞日烘雲，和風解凍，青帝乍臨東闕。", 
      "暖響土牛簫鼓，夾路珠簾高揭。", 
      "最好是，看彩幡金勝，釵頭雙結。", 
      "奇絕。", 
      "開宴處，珠履玳簪，俎豆爭羅列。", 
      "舞袖翩翻，歌聲縹緲，壓倒柳腰鶯舌。", 
      "勸我應時納祜，還把金爐香爇。", 
      "願歲歲，這一卮春酒，長陪佳節。"
    ], 
    "rhythmic": "喜遷鶯"
  }, 
  {
    "author": "史浩", 
    "paragraphs": [
      "雪消春淺。", 
      "聽爆竹送窮，椒花待旦，繫馬合簪，鳴鴉列炬，幾處玳筵開宴。", 
      "介我百千眉壽，齊捧玉壺金盞。", 
      "最奇絕，是小桃新坼，爭妍粉面。", 
      "女伴。", 
      "頻告語，守歲通宵，莫放笙歌散。", 
      "酒暈朝霞，寒欺重翠，卻憶鳳屏香暖。", 
      "笑拂滿身花影，遙指珠簾深院。", 
      "待到了，道一聲穩睡，明年相見。"
    ], 
    "rhythmic": "喜遷鶯"
  }, 
  {
    "author": "史浩", 
    "paragraphs": [
      "憑高寓目。", 
      "愛屹起四窗，雲南雲北。", 
      "縹緲煙霞，蕭森松竹，多少洞天巖谷。", 
      "著向十洲三島，入海何妨登陸。", 
      "要知處，在皇家新賜，西湖一曲。", 
      "林麓。", 
      "真勝概，樊榭鹿亭，百卉生幽馥。", 
      "綠綺春濃，青蛇星爛，隔斷世間塵俗。", 
      "笑呼羨門儔侶，時引寶觴醽醁。", 
      "醉和醒，但南山之壽，難忘勤祝。"
    ], 
    "rhythmic": "喜遷鶯", 
    "tags": [
      "西湖"
    ]
  }, 
  {
    "author": "史浩", 
    "paragraphs": [
      "我爲勞生，自憐浪跡天涯遍。", 
      "如今春換。", 
      "又是孤萍斷。", 
      "誰信年時，老子情非淺。", 
      "思量見。", 
      "畫樓天遠。", 
      "花倚夕陽院。"
    ], 
    "rhythmic": "點絳脣"
  }, 
  {
    "author": "史浩", 
    "paragraphs": [
      "千里歡謠，使君美政高三輔。", 
      "沸天簫鼓。", 
      "笑擁鋒車去。", 
      "臥轍攀轅，漫擬雙旌住。", 
      "還知否。", 
      "禁林深處。", 
      "已闢金閨路。"
    ], 
    "rhythmic": "點絳脣"
  }, 
  {
    "author": "史浩", 
    "paragraphs": [
      "翠幄園林，火雲方綻南薰起。", 
      "玉輪天外。", 
      "夜色涼如水。", 
      "況有清歌，勸我尊浮蟻。", 
      "拚沈醉。", 
      "萬花叢裏。", 
      "一枕朦朧睡。"
    ], 
    "rhythmic": "點絳脣"
  }, 
  {
    "author": "史浩", 
    "paragraphs": [
      "曾到蟾宮，玉輪乞得長隨手。", 
      "數聲輕叩。", 
      "已有鏘瓊玖。", 
      "最好長清，渾不驚秋候。", 
      "歌闌後。", 
      "那回辭酒。", 
      "笑把遮檀口。"
    ], 
    "rhythmic": "點絳脣"
  }, 
  {
    "author": "史浩", 
    "paragraphs": [
      "喜陽和應律，啓佳氣、滿寰瀛。", 
      "正雪洗疏梅，雲浮淡月，昨夜生明。", 
      "熊羆信占夢好，當年相閥再蟠英。", 
      "收拾仙風道韻，萃茲一點臺星。", 
      "功名。", 
      "壯歲逢真。", 
      "主紫橐、耀西清。", 
      "向玉筍光中，瑤林宴裏，來擁雙旌。", 
      "青氈家舊物，看長參、鼎鼎樂昇平。", 
      "春醑休辭介壽，鶴書已播彤廷。"
    ], 
    "rhythmic": "木蘭花慢"
  }, 
  {
    "author": "史浩", 
    "paragraphs": [
      "袞繡蟬聯三重客，朝回曉日曈曨。", 
      "綠楊門巷擁花驄。", 
      "喜承天上語，來作主人公。", 
      "況值瑤林風露爽，冰輪碾上晴空。", 
      "桂香和影墮金鍾。", 
      "莫辭通夕醉，明日是秋中。"
    ], 
    "rhythmic": "臨江仙"
  }, 
  {
    "author": "史浩", 
    "paragraphs": [
      "檻竹敲風初破睡，楚臺夢雨精神。", 
      "背屏斜映小腰身。", 
      "山明雙翦水，香滿一釵雲。", 
      "爐嫋金絲簾窣地，綺窗秋靜無塵。", 
      "半鉤春筍帶湘筠。", 
      "蘭亭初寫就，愁殺衛夫人。"
    ], 
    "rhythmic": "臨江仙"
  }, 
  {
    "author": "史浩", 
    "paragraphs": [
      "繡幕羅裙風冉冉，象牀氈幄低垂。", 
      "獸爐香嫋錦屏圍。", 
      "不貪敧鈿枕，偏愛倚花枝。", 
      "軟玉紅綃輕暖透，溫溫翠袖扶持。", 
      "正忺安穩坐移時。", 
      "雨雲忘峽夢，身境是瑤池。"
    ], 
    "rhythmic": "臨江仙"
  }, 
  {
    "author": "史浩", 
    "paragraphs": [
      "畫角梅花曲未終。", 
      "霜嚴飛落五更風。", 
      "誰知林外雞三唱，推出紅輪海上峯。", 
      "官一品，祿千鍾。", 
      "此時分付荷重瞳。", 
      "更教賜子云南境，絕勝湖邊九里鬆。"
    ], 
    "rhythmic": "鷓鴣天"
  }, 
  {
    "author": "史浩", 
    "paragraphs": [
      "我本飄然出岫雲。", 
      "掛冠歸去岸綸巾。", 
      "但教名利休繮鎖，心地何時不是春。", 
      "竹葉美，菊花新。", 
      "百杯且聽繞樑塵。", 
      "故鄉父老應相賀，林下方今見一人。"
    ], 
    "rhythmic": "鷓鴣天"
  }, 
  {
    "author": "史浩", 
    "paragraphs": [
      "孔雀雙飛敞畫屏。", 
      "錦花茵上舞娉婷。", 
      "紅綃袖暖琉璃滑，金鴨爐香椒桂馨。", 
      "丹臉渥，秀眉青。", 
      "平生陰德在遐齡。", 
      "如今便好添龜鶴，元是南箕一壽星。"
    ], 
    "rhythmic": "鷓鴣天"
  }, 
  {
    "author": "史浩", 
    "paragraphs": [
      "曉日曈曨花露稀。", 
      "明光已報敞金扉。", 
      "三千彩仗翔鸞舞，數百銀袍振鷺飛。", 
      "開雉扇，正垂衣。", 
      "奏篇初得上彤墀。", 
      "臚傳繞殿天顏喜，先折東風第一枝。"
    ], 
    "rhythmic": "鷓鴣天"
  }, 
  {
    "author": "史浩", 
    "paragraphs": [
      "桂影團團光正滿。", 
      "更似菱花，齊把勻嬌面。", 
      "非鏡非蟾君細看。", 
      "元來卻是吳姬扇。", 
      "一曲陽春猶未遍。", 
      "驚落樑塵，不數鶯喉囀。", 
      "好著紅綃籠玉腕。", 
      "輕敲引入笙歌院。"
    ], 
    "rhythmic": "蝶戀花"
  }, 
  {
    "author": "史浩", 
    "paragraphs": [
      "霞霄丹闕，瑞靄佳氣，青蔥如綺。", 
      "才半月、東君雨露，無限韶華生寶砌。", 
      "漸向晚、放燭龍掀舞，周幣紅蕖紺蕊。", 
      "況對峙、鰲峯贔屓，不隔蓬萊弱水。", 
      "聖主有樂昇平意。", 
      "引芝華、雙輦凝翠。", 
      "紛萬俗、歌謠弦管，聲混鶯吟喧鳳吹。", 
      "更漏永、正冰輪掩映，光接康衢萬里。", 
      "似移下、一天星斗，妝點都城表裏。", 
      "清警蹕、忽登樓，簇彩仗、錦襦絲履。", 
      "看柑傳萬顆，恩浹王公近侍。", 
      "散異卉覆千官醉。", 
      "競捧瑤觴起。", 
      "願歲歲、今宵宴賞，春滿山河百二。"
    ], 
    "rhythmic": "寶鼎現"
  }, 
  {
    "author": "史浩", 
    "paragraphs": [
      "當年尚父，一個便興周。", 
      "今十倍，更何憂。", 
      "衝融道貌丹爲臉，扶疏漆發黑盈頭。", 
      "世方知，非熊老，聚吾州。", 
      "有智略、可從茲日用，有志願、可從茲日酬。", 
      "天付我，怎教休。", 
      "瓊漿且共飛千斛，蟠桃應得見三偷。", 
      "諒吾皇，恢復後，盡封侯。"
    ], 
    "rhythmic": "最高樓"
  }, 
  {
    "author": "史浩", 
    "paragraphs": [
      "莫嫌春淺。", 
      "寒威俱斂。", 
      "陽和至此時方見。", 
      "木君敷令，把雪霜掃斷。", 
      "要集德星勝伴。", 
      "爲有仙翁，正爾名喧蕃漢。", 
      "眉壽比、聃彭更遠。", 
      "兼資勳業，已中雙鵰箭。", 
      "清步槐庭影滿。"
    ], 
    "rhythmic": "明月逐人來"
  }, 
  {
    "author": "史浩", 
    "paragraphs": [
      "歌舌鶯嬌，舞腰蜂細。", 
      "華堂是處皆頤指。", 
      "四弦獨擅席中春，移船出塞聲能繼。", 
      "慢拈幽情，輕攏柔思。", 
      "其中有口傳心事。", 
      "主人燈火下樓時，偏渠領略深深意。"
    ], 
    "rhythmic": "踏莎行"
  }, 
  {
    "author": "史浩", 
    "paragraphs": [
      "雙蛟畫鼓催，一水銀蟾滿。", 
      "見奪錦標回，卻倚花枝看。", 
      "已擘冷金箋，更酹玻璃碗。", 
      "歸去詫鄉關，不負平生眼。"
    ], 
    "rhythmic": "生查子"
  }, 
  {
    "author": "史浩", 
    "paragraphs": [
      "片帆初落甬勾東。", 
      "碧湖空。", 
      "滿汀風。", 
      "回首一川，銀浪颭孤篷。", 
      "且駕兩椽煙雨裏，憑曲檻，浥空濛。", 
      "閒移拄杖上晴峯。", 
      "莫匆匆。", 
      "伴冥鴻。", 
      "笑指家山，蘋葉藕花中。", 
      "腳力倦時呼小艇，歸棹穩，月朦朧。"
    ], 
    "rhythmic": "江城子"
  }, 
  {
    "author": "史浩", 
    "paragraphs": [
      "祝壽祝壽。", 
      "筵開錦繡。", 
      "拈起香來玉也似手。", 
      "拈起盞來金也似酒。", 
      "祝壽祝壽。", 
      "命比乾坤久。", 
      "長壽長壽。", 
      "鬆椿自此碧森森底茂。", 
      "烏兔從他汨轤轤底走。", 
      "長壽長壽。"
    ], 
    "rhythmic": "浪淘沙令"
  }, 
  {
    "author": "史浩", 
    "paragraphs": [
      "霽光春未曉。", 
      "擁絳蠟攢星，霜蹄輕嫋。", 
      "皇居聳雲杪。", 
      "靄祥煙瑞氣，青蔥繚繞。", 
      "金門羽葆。", 
      "聽臚唱、千官併到。", 
      "慶三朝、雉扇開時，拜舞仰瞻天表。", 
      "榮耀。", 
      "萬方圖籍，四裔明王，贐賝珍寶。", 
      "椒盤頌好。", 
      "稱壽斝，祝難老。", 
      "更傳宣錫坐，鈞天妙樂，聲遏行運縹緲。", 
      "逗歸來、酒暈生霞，此恩怎報。"
    ], 
    "rhythmic": "瑞鶴仙"
  }, 
  {
    "author": "史浩", 
    "paragraphs": [
      "翠空縹緲虛無，算唯海上蓬瀛好。", 
      "瓊瑤宮闕，蕊珠臺榭，玲瓏繚繞。", 
      "弱水沈冥，瑞雲遮隔，幾人曾到。", 
      "四明中，自有神仙洞府，煙霞裏、知多少。", 
      "堪笑當年狂客，愛休官、何須入道。", 
      "婆娑綠髮垂肩，著甚黃冠烏帽。", 
      "花底金船，月邊玉局，盡能遲老。", 
      "待丹成九轉，飄然駕鶴，卻遊三島。"
    ], 
    "rhythmic": "水龍吟"
  }, 
  {
    "author": "史浩", 
    "paragraphs": [
      "平湖渺渺煙波，是中只許神仙住。", 
      "人間空愛，夭桃繁李，雪飛紅雨。", 
      "誰信壺天，靚妝玉貌，春光容與。", 
      "似佳人才子，青冥步穩，同攜手、成歡聚。", 
      "老子時來宴賞，擁笙歌、留連尊俎。", 
      "烏紗壓倒，香雲簪遍，知他幾度。", 
      "多謝東君，肯教滿架，長情相處。", 
      "更須拚痛飲，年年此際，作芳菲主。"
    ], 
    "rhythmic": "水龍吟"
  }, 
  {
    "author": "史浩", 
    "paragraphs": [
      "鄞有壺天，景傳圖畫，聲著海縣。", 
      "四面攢峯，皆七十二，各在窗中見。", 
      "祥雲擁蔽，飛泉繚繞，咫尺似天涯遠。", 
      "如今向、仙家覓得，挈來十洲東畔。", 
      "虛無縹緲，蓬萊方丈，所喜只居隔岸。", 
      "羽幰垂珠，瓊車織翠，長是陪嘉宴。", 
      "豺狼遠跡，風波不作，日月御輪須緩。", 
      "且銜杯、稱賢樂聖，度茲歲晚。"
    ], 
    "rhythmic": "永遇樂"
  }, 
  {
    "author": "史浩", 
    "paragraphs": [
      "瑞雲繞。", 
      "四窗好。", 
      "何須隔水尋蓬島。", 
      "日常曉。", 
      "春不老。", 
      "玉蕊樓臺，果是無塵到。", 
      "沒智巧。", 
      "沒華妙。", 
      "箇中只喜風波少。", 
      "清尊倒。", 
      "朱顏笑。", 
      "回首行人，猶在長安道。"
    ], 
    "rhythmic": "迎仙客"
  }, 
  {
    "author": "史浩", 
    "paragraphs": [
      "一箭舜弦風，向曉來、輕寒初報麥秀。", 
      "蝶股歇花須，韶光老，鶯聲倦聞呼友。", 
      "池塘綠暗，數竿粉節天然瘦。", 
      "對茲美景，愛清歌妙曲，千鍾芳酒。", 
      "誰知別是壺中，繚畫閣朱欄，煙谷雲岫。", 
      "三島十洲東，青霄上，神工幻成巖竇。", 
      "瑤臺閬苑，翠旌羽葆頻相就。", 
      "世凡洗斷，教烏兔從今，遲遲飛走。"
    ], 
    "rhythmic": "南浦"
  }, 
  {
    "author": "史浩", 
    "paragraphs": [
      "三島煙霞，十洲風月，四明古號仙鄉。", 
      "縈紆雉堞，中涵一片湖光。", 
      "繞岸異卉奇芳。", 
      "跨虹橋、隱映垂楊。", 
      "玉樓珠閣，冰簾捲起，無限紅妝。", 
      "龍舟兩兩飛揚。", 
      "見飄翻繡旗，歌雜笙簧。", 
      "清尊滿泛，休辭飲到斜陽。", 
      "直須畫蠟熒煌。", 
      "況夜深、不阻城隍。", 
      "且拚沈醉，歸途便教，徹曉何妨。"
    ], 
    "rhythmic": "夜合花"
  }, 
  {
    "author": "史浩", 
    "paragraphs": [
      "夕陽影裏東風軟，驕馬趁香車。", 
      "看花妝鏡，藏春繡幕，百萬人家。", 
      "夜闌歸去，星繁絳蠟，珠翠鮮華。", 
      "笙歌不散，疏鍾隱隱，月在梅丫。"
    ], 
    "rhythmic": "人月圓"
  }, 
  {
    "author": "史浩", 
    "paragraphs": [
      "驕雲不向天邊聚，密雪自飛空。", 
      "佳人纖手，霎時造化，珠走盤中。", 
      "六街燈市，爭圓鬥小，玉碗頻供。", 
      "香浮蘭麝，寒消齒頰，粉臉生紅。"
    ], 
    "rhythmic": "人月圓"
  }, 
  {
    "author": "史浩", 
    "paragraphs": [
      "一箭和風，穠薰許多春意。", 
      "鬧蛾兒、滿城都是。", 
      "向深閨，爭翦碎、吳綾蜀綺。", 
      "點妝成，分明是、粉須香翅。", 
      "玉容似花，全勝故園桃李。", 
      "最相宜、鬢雲秋水。", 
      "怎教他，卻去與、莊周同睡。", 
      "願年年，伴星球、爛遊燈市。"
    ], 
    "rhythmic": "粉蝶兒"
  }, 
  {
    "author": "史浩", 
    "paragraphs": [
      "玉屑輕盈，鮫綃霎時鋪遍。", 
      "看仙娥、騁些神變。", 
      "咄嗟間，如撒下、真珠一串。", 
      "火方然，湯初滾、盡浮鍋面。", 
      "歌樓酒壚，今宵任伊索喚。", 
      "那佳人、怎生得見。", 
      "更添糖，拚折本、供他幾碗。", 
      "浪兒門，得我這些方便。"
    ], 
    "rhythmic": "粉蝶兒"
  }, 
  {
    "author": "史浩", 
    "paragraphs": [
      "雲淡天低，疏雨乍霽，桃溪嫩綠蒙茸。", 
      "珠簾映畫轂，金勒耀花驄。", 
      "繞湖上、羅衣隘香風。", 
      "擘波雙引蛟龍。", 
      "尋奇處，高標錦段，各騁英雄。", 
      "縹緲初登彩舫，簫鼓沸，羣仙玉佩丁東。", 
      "夕陽中、拚一飲千鍾。", 
      "看看見、璧月穿林杪，十洲三島舂容。", 
      "醉歸去，雙旌搖曳，夾路金籠。"
    ], 
    "rhythmic": "教池回"
  }, 
  {
    "author": "史浩", 
    "paragraphs": [
      "小院春風不老。", 
      "鵲碧霓裳縹緲。", 
      "雪臉間朱顏，各自一般輕妙。", 
      "忒掉。", 
      "忒掉。", 
      "真個一雙兩好。"
    ], 
    "rhythmic": "如夢令"
  }, 
  {
    "author": "史浩", 
    "paragraphs": [
      "瓊肌太白，淺著鵝黃罩。", 
      "金縷檀心更天巧。", 
      "算同時、雖有似火紅榴，爭比得、淡妝伊家輕妙。", 
      "興來清賞處，無限真香，可惜生教生閩嶠。", 
      "這消息、縱使移向蒸沈，終不似憑欄，披襟一笑。", 
      "若歸去長安詫標容，單道勝、酴醿水仙風貌。"
    ], 
    "rhythmic": "洞仙歌"
  }, 
  {
    "author": "史浩", 
    "paragraphs": [
      "紀今辰高會，屈指三朝，更逢重九。", 
      "珠履瑤簪，聚一天星斗。", 
      "菊蕊含芳，桂花籠豔，有美容爭秀。", 
      "袞繡堂中，蓬壺影裏，異香噴獸。", 
      "況是清朝，太平真主，治享雍熙，眷深耆舊。", 
      "恩錫兼金，遣星軺東走。", 
      "咫尺威光，下拜歸美，願我皇眉壽。", 
      "自此重裁，謝箋千紙，年年回奏。"
    ], 
    "rhythmic": "醉蓬萊"
  }, 
  {
    "author": "史浩", 
    "paragraphs": [
      "風收淅瀝，霧隱森羅。", 
      "羣山萬玉嵯峨。", 
      "禁街車馬，銀盃縞帶相過。", 
      "胥濤晚來息怒，練光浮、都不揚波。", 
      "最好處，是漁翁歸去，鼓棹披蓑。", 
      "況是東堂錫宴，龍墀驟，貂璫宣勸金荷。", 
      "慶此嘉瑞，明歲黍稌應多。", 
      "天家預知混一，把瓊瑤、鋪遍山河。", 
      "這宴飲，罄華戎、同醉泰和。"
    ], 
    "rhythmic": "聲聲慢"
  }, 
  {
    "author": "史浩", 
    "paragraphs": [
      "玉露瀼瀼，秋色似畫，東堂宴席初開。", 
      "紅萸泛壽斝，紫菊上妝臺。", 
      "倚欄見、新雁已南來。", 
      "落霞孤鶩徘徊。", 
      "最奇處，重陽將近，涼滿襟懷。", 
      "蕭灑秀眉，華髮丹臉，映雙瞳、的皪如孩。", 
      "擘香箋、聽麗句新裁。", 
      "池上三回蟠桃熟，玉纖時捧瓊杯。", 
      "但願得，年年此會滿蓬萊。"
    ], 
    "rhythmic": "秋蕊香"
  }, 
  {
    "author": "史浩", 
    "paragraphs": [
      "春恨不禁聽杜宇。", 
      "買舟忽覓東鄞路。", 
      "一笑輕帆同野渡。", 
      "頻回顧。", 
      "吳山夜岫俱眉嫵。", 
      "何事匆匆分袂去。", 
      "夫君小隱臨煙渚。", 
      "明夜月華來竹塢。", 
      "相思處。", 
      "還應夢屬清江櫓。"
    ], 
    "rhythmic": "漁家傲"
  }, 
  {
    "author": "史浩", 
    "paragraphs": [
      "遲日輕陰，雨初收，花枝溼紅猶滴。", 
      "玉鐙繡韉，才得新晴，柳岸往來如織。", 
      "畫樓幾處珠簾卷，風光遍、神仙瑤席。", 
      "萃佳景，分明管領，一陂澄碧。", 
      "忽見波濤噀激。", 
      "蒼煙際、雙龍起爲勍敵。", 
      "桂楫撥雲，鼉鼓轟雷，競奪錦標千尺。", 
      "恁時彩艦虹橋畔，舂容引、寶觥霞液。", 
      "興濃處，笙歌又還竟夕。"
    ], 
    "rhythmic": "花心動"
  }, 
  {
    "author": "史浩", 
    "paragraphs": [
      "雪中蓓蕾嫣然，美人莫恨春容少。", 
      "化工消息，只須些子，陽和便了。", 
      "文杏徒繁，牡丹雖貴，敢誇妍妙。", 
      "看冰肌玉骨，詩家漫道，銀蟾瑩、白駒皎。", 
      "樓上角聲催曉。", 
      "是東皇、絲綸新草。", 
      "青旗蒼輅，欲臨東闕，遣伊先到。", 
      "排斥風霜，掃除氛霧，直教聞早。", 
      "算功高調鼎，不如竹外，一枝斜好。"
    ], 
    "rhythmic": "水龍吟"
  }, 
  {
    "author": "史浩", 
    "paragraphs": [
      "是花堪愛惜。", 
      "謝天教、花信添花顏色。", 
      "花紅襯花碧。", 
      "燦朝陽花露，鮫珠頻滴。", 
      "花光的皪。", 
      "映花下、□茵百尺。", 
      "趁花時，手拈花枝，飽嗅此花消息。", 
      "常恐，一番花褪，失了花容，怎生尋覓。", 
      "花神效力。", 
      "將花貌，盡留得。", 
      "更移花並植，仙家玉圃，不許花陰過隙。", 
      "向花前，長把蕉花，爲花主席。"
    ], 
    "rhythmic": "瑞鶴仙"
  }, 
  {
    "author": "史浩", 
    "paragraphs": [
      "三春正美。", 
      "是霽景融和，韶華如綺。", 
      "夾岸香紅，登牆粉白，開遍故園桃李。", 
      "畫舸繡簾高卷，錦轂朱軒低倚。", 
      "對此際，向池臺好處，爭傾綠蟻。", 
      "醉裏。", 
      "須醒悟，些子芳菲，造物都謾你。", 
      "一瞬光陰，霎時蜂蝶，還付落花流水。", 
      "我有大丹九轉，真個長春不死。", 
      "待得了，把高歌清賞，隨緣而已。"
    ], 
    "rhythmic": "喜遷鶯"
  }, 
  {
    "author": "史浩", 
    "paragraphs": [
      "提壺漫欲尋芳去。", 
      "桃紅柳綠年年事。", 
      "唯有列仙翁。", 
      "清明本在躬。", 
      "何須從外討。", 
      "皮裏陽秋好。", 
      "堪羨箇中人。", 
      "無時不是春。"
    ], 
    "rhythmic": "菩薩蠻"
  }, 
  {
    "author": "史浩", 
    "paragraphs": [
      "天氣正清和，慶西乾、釋迦如來出世。", 
      "毓質向金盆，祥雲布、層霄九龍噴水。", 
      "東傳震旦，正令此日人人記。", 
      "露盤百卉擁金容，香湯爭來拂洗。", 
      "誰知這個因緣，化衆生令求，塵埃脫離。", 
      "一點本昭昭，當須向、茲時便知瞥地。", 
      "何煩費手，自然作個惺惺底。", 
      "若猶未晤，且管令師僧，八丈十二。"
    ], 
    "rhythmic": "南浦"
  }, 
  {
    "author": "史浩", 
    "paragraphs": [
      "銀濤漸溢江南路。", 
      "泛短棹、輕帆去。", 
      "破塊跳珠知幾度。", 
      "竹窗新粉，藕池香碧，應在雲深處。", 
      "蕭蕭鶴髮雖雲暮。", 
      "曾得神仙悟真句。", 
      "久視長生親見語。", 
      "離愁掃盡，更無慵困，怕甚黃梅雨。"
    ], 
    "rhythmic": "青玉案"
  }, 
  {
    "author": "史浩", 
    "paragraphs": [
      "槐夏陰濃，筍成竿、紅榴正堪攀折。", 
      "菖歜碎瓊，角黍堆金，又賞一年佳節。", 
      "寶觥交勸殷勤願，把玉腕、彩絲雙結。", 
      "最好是，龍舟競奪，錦標方徹。", 
      "此意憑誰向說。", 
      "紛兩岸，遊人強生區別。", 
      "勝負既分，些個悲歡，過眼盡歸休歇。", 
      "到頭都是強陽氣，初不悟、本無生滅。", 
      "見破底，何須更求指訣。"
    ], 
    "rhythmic": "花心動"
  }, 
  {
    "author": "史浩", 
    "paragraphs": [
      "符籙玉搔頭，艾虎青絲鬢。", 
      "一曲清歌倒酒蓮，尚有香蒲暈。", 
      "角簟碧紗廚，揮扇消煩悶。", 
      "唯有先生心地涼，不怕炎曦近。"
    ], 
    "rhythmic": "卜算子"
  }, 
  {
    "author": "史浩", 
    "paragraphs": [
      "日永繡工，減卻一線，節臨短至。", 
      "幸有杯盤，隨分快樂，□得醺醺醉。", 
      "尋思塵世，寒來暑往，凍極又還熱熾。", 
      "恰如個、脾家瘧疾，比著略長些子。", 
      "人生百歲，一年一發，且是不通醫治。", 
      "兩鬢青絲，皆伊染就，今已星星地。", 
      "除非爐內，龍盤虎繞，養得大丹神水。", 
      "卻從他、陰陽自變，卦分泰否。"
    ], 
    "rhythmic": "永遇樂"
  }, 
  {
    "author": "史浩", 
    "paragraphs": [
      "金烏玉兔，時當幾望，只是光明相與。", 
      "天孫河鼓事應同，又啓比、人間男女。", 
      "精神契合，風雲交際，不在一宵歡聚。", 
      "乘槎曾得問星津，爲我說、因緣如此。"
    ], 
    "rhythmic": "鵲橋仙"
  }, 
  {
    "author": "史浩", 
    "paragraphs": [
      "霽天風露好。", 
      "乍暑退西郊，涼生秋早。", 
      "銀潢炯雲杪。", 
      "擁香車鵲翅，凌波初到。", 
      "清歌縹緲。", 
      "憑危閣、新蟾吐曜。", 
      "有盈尊美酒，蛛絲鈿合，拜舞競分天巧。", 
      "堪笑。", 
      "世間癡絕，不識人中，拙是珍寶。", 
      "多愁易老。", 
      "都緣是，不聞道。", 
      "騁些兒機智，遭他驅使，畢竟辛勤到了。", 
      "又何如，百事無能，是非較少。"
    ], 
    "rhythmic": "瑞鶴仙"
  }, 
  {
    "author": "史浩", 
    "paragraphs": [
      "碧天似水，看常娥摩出，一輪寒璧。", 
      "桂魄扶疏光照耀，塵界都成銀色。", 
      "萬象森羅，羞明卷彩，黯淡唯今夕。", 
      "風高露重，井梧溼翠時滴。", 
      "誰信鶴髮婆娑，鄮峯真隱，對影爲三益。", 
      "虎繞龍盤丹就後，一顆清輝的國。", 
      "不養銀蟾，不關玉兔，到處無虧蝕。", 
      "三千行滿，也能飛上璇極。"
    ], 
    "rhythmic": "念奴嬌"
  }, 
  {
    "author": "史浩", 
    "paragraphs": [
      "過橫塘。", 
      "見紅妝翠蓋，柄柄擎香。", 
      "月娥有意，暮靄收盡銀潢。", 
      "一輪高掛，且放同、千里清光。", 
      "秋中氣爽天涼。", 
      "露凝玉臂，風拂雲裳。", 
      "老子通宵不忍睡，把青尊小酌，仍更思量。", 
      "自家活計，幸有無限珍藏。", 
      "大千世界，靜極後、普現十方。", 
      "圓明不損毫芒。", 
      "精神會處，獨坐胡牀。"
    ], 
    "rhythmic": "芰荷香"
  }, 
  {
    "author": "史浩", 
    "paragraphs": [
      "池臺非霧。", 
      "縹緲雙溪路。", 
      "家在江南佳麗處。", 
      "看取謝公風度。", 
      "蟠桃酒醞千秋。", 
      "金焦欲上遲留。", 
      "笑待錦花裀上，雙鸞舞徹梁州。"
    ], 
    "rhythmic": "清平樂"
  }, 
  {
    "author": "史浩", 
    "paragraphs": [
      "翠蛾雪柳。", 
      "鬢影春風透。", 
      "燈火千門輝綺繡。", 
      "移下一天星斗。", 
      "剩拚連夜歡遊。", 
      "金波欲上遲留。", 
      "且看香梅影底，雙鸞舞徹梁州。"
    ], 
    "rhythmic": "清平樂"
  }, 
  {
    "author": "史浩", 
    "paragraphs": [
      "石頭虎踞。", 
      "驕虜何能渡。", 
      "曾是六朝雄勝處。", 
      "瑞繞碧江雲路。", 
      "當時霸國多賢。", 
      "風流只解遺鞭。", 
      "便好揚舲北伐，舉頭即見長安。"
    ], 
    "rhythmic": "清平樂"
  }, 
  {
    "author": "史浩", 
    "paragraphs": [
      "萬花如繡。", 
      "淑景薰晴晝。", 
      "一曲齊稱千歲壽。", 
      "歡擁兩行紅袖。", 
      "當年西府橫翔。", 
      "急流穩上仙鄉。", 
      "笑閱磻溪日月，行看尚父鷹揚。"
    ], 
    "rhythmic": "清平樂"
  }, 
  {
    "author": "史浩", 
    "paragraphs": [
      "槐庭元老。", 
      "四海真師表。", 
      "曲爲故人敦久要。", 
      "隔巷不嫌時到。", 
      "虛堂已入涼颸。", 
      "一觥爲壽何辭。", 
      "看即關河恢復，千秋永輔淳熙。"
    ], 
    "rhythmic": "清平樂"
  }, 
  {
    "author": "史浩", 
    "paragraphs": [
      "當年桂籍。", 
      "同展摩雲翼。", 
      "位冠洪樞情似昔。", 
      "肯共一尊瑤席。", 
      "經綸素韞胸中。", 
      "籌帷小試成功。", 
      "已殄黃池小丑，行收沙漠膚功。"
    ], 
    "rhythmic": "清平樂"
  }, 
  {
    "author": "史浩", 
    "paragraphs": [
      "吾皇睿哲。", 
      "廷有真三傑。", 
      "同向清時揚茂烈。", 
      "掩跡皋陶夔契。", 
      "聯鑣忽訪山樊。", 
      "涼生花底清尊。", 
      "太史明朝日奏，臺星皆聚柴門。"
    ], 
    "rhythmic": "清平樂"
  }, 
  {
    "author": "史浩", 
    "paragraphs": [
      "南陽賓友。", 
      "道舊須尊酒。", 
      "一曲爲公千歲壽。", 
      "絃索春風纖手。", 
      "忠謀黼黻明昌。", 
      "英詞錦繡甘腸。", 
      "帝所盛推頗牧，人間尤重班揚。"
    ], 
    "rhythmic": "清平樂"
  }, 
  {
    "author": "史浩", 
    "paragraphs": [
      "凍雲著地靜無風。", 
      "簌蔌墜遙空。", 
      "無限人間險穢，一時爲爾包容。", 
      "憑高試望，樓臺改觀，山徑迷蹤。", 
      "唯有碧江千里，依然不住流東。"
    ], 
    "rhythmic": "朝中措"
  }, 
  {
    "author": "史浩", 
    "paragraphs": [
      "東籬壽菊金猶淺。", 
      "對南山、把酒開新宴。", 
      "絳闕叢霄，玉書丹篆。", 
      "坐間俱是神仙伴。", 
      "童顏綠髮何曾變。", 
      "喜嬰兒奼女交相戀。", 
      "寄語詩翁，茱萸重看。", 
      "明年此會人人健。"
    ], 
    "rhythmic": "七娘子"
  }, 
  {
    "author": "史浩", 
    "paragraphs": [
      "秋光將老。", 
      "黃花開早。", 
      "露浥清曉，金錢萬疊猶小。", 
      "簪遍碧雲鬟，壓倒烏紗帽。", 
      "更把來、玉觴同釂。", 
      "過□添爐鼎，朱顏愈少。", 
      "壯道骨，長仙風，養成靈寶。", 
      "今日去登高，謾說龍山好。", 
      "悄不如、自家蓬島。"
    ], 
    "rhythmic": "惜黃花"
  }, 
  {
    "author": "史浩", 
    "paragraphs": [
      "翠館銀罌下紫清。", 
      "內家聞說慶嘉平。", 
      "柳條萱草眼偏明。", 
      "小閣數杯成酩酊，醒來不愛佩環聲。", 
      "爲通幽夢到蓬瀛。"
    ], 
    "rhythmic": "浣溪沙"
  }, 
  {
    "author": "史浩", 
    "paragraphs": [
      "臘月正當三十夜，幾人到此惺惺。", 
      "一輪明月本圓明。", 
      "朗然無掛礙，何用問前程。", 
      "況有長生真祕□，歲華雖換休驚。", 
      "但將歌酒樂昇平。", 
      "塵緣如未了，明日賀新正。"
    ], 
    "rhythmic": "臨江仙"
  }, 
  {
    "author": "史浩", 
    "paragraphs": [
      "結柳送窮文，驅儺嚇鬼。", 
      "爆火熏天漫兒戲。", 
      "自家爐鼎，有卻冷清清地。", 
      "臘月三十日，如何避。", 
      "且與做些，神仙活計。", 
      "鉛汞收添結靈水。", 
      "跳丸日月，一任東生西委。", 
      "玉顏長向此，迎新歲。"
    ], 
    "rhythmic": "感皇恩"
  }, 
  {
    "author": "史浩", 
    "paragraphs": [
      "梅萼冰融，柳絲金淺，緒風還報初春。", 
      "木君青旆，獵獵下蒼旻。", 
      "親捧虛皇妙旨，將枯朽、鹹與維新。", 
      "須臾見，芳郊樂圃，生氣遍無垠。", 
      "青絲，行白玉，一杯介壽，紅浪粼粼。", 
      "便安排歌舞，蝶翅鶯脣。", 
      "別有神仙窟宅，乾坤內、充滿氤氳。", 
      "功成處，花開不老，酒熟鎮甘醇。"
    ], 
    "rhythmic": "滿庭芳"
  }, 
  {
    "author": "史浩", 
    "paragraphs": [
      "光陰轉指。", 
      "百歲知能幾。", 
      "兒時童稚，老來將耄矣。", 
      "就中些子強壯，又被浮名牽繫。", 
      "良辰盡成輕棄。", 
      "此何理。", 
      "若有惺惺活底，必解自爲計。", 
      "清尊在手，且須拚爛醉。", 
      "醉鄉不涉風波地。", 
      "睡到花陰正午，笙歌又還催起。"
    ], 
    "rhythmic": "撲胡蝶・撲蝴蝶"
  }, 
  {
    "author": "史浩", 
    "paragraphs": [
      "玉甕新醅翻綠蟻。", 
      "滴滴真珠，便有香浮鼻。", 
      "欲把盈尊成雅會。", 
      "更須尋個無愁地。", 
      "況是賞心多樂事。", 
      "美景良辰，又復來相值。", 
      "料得天家深有意。", 
      "教人長壽花前醉。"
    ], 
    "rhythmic": "蝶戀花"
  }, 
  {
    "author": "史浩", 
    "paragraphs": [
      "自古聖賢皆寂寞，祗教飲者留名。", 
      "萬花叢裏酒如澠。", 
      "池臺仍舊貫，歌管有新聲。", 
      "欲識醉鄉真樂地，全勝方丈蓬瀛。", 
      "是非榮辱不關情。", 
      "百杯須痛飲，一枕拚春酲。"
    ], 
    "rhythmic": "臨江仙"
  }, 
  {
    "author": "史浩", 
    "paragraphs": [
      "一盞陽和，分明至珍無價。", 
      "解教人、囉哩哩囉。", 
      "把胸中，些磊塊，一時熔化。", 
      "悟從前，恁區區，總成虛假。", 
      "何妨竟夕，交酬玉觴金斝。", 
      "更休辭、醉眠花下。", 
      "待明朝，紅日上，三竿方罷。", 
      "引笙歌，擁珠璣，笑扶歸馬。"
    ], 
    "rhythmic": "粉蝶兒"
  }, 
  {
    "author": "史浩", 
    "paragraphs": [
      "瑞煙籠繡幕。", 
      "正玳席歡燕，觥籌交錯。", 
      "高情動寥廓。", 
      "恣清談雄辯，珠璣頻落。", 
      "鏘鏘妙樂。", 
      "且贏取、昇平快樂。", 
      "又何辭、醉玉頹山，是處有人扶著。", 
      "追念摶風微利，畫餅浮名，久成離索。", 
      "輸忠素約。", 
      "沒材具，漫擔閣。", 
      "悵良辰美景，花前月下，空把歡遊蹉卻。", 
      "到如今、對酒當歌，怎休領略。"
    ], 
    "rhythmic": "瑞鶴仙"
  }, 
  {
    "author": "史浩", 
    "paragraphs": [
      "桃李繁華，芰荷清淨，景物相繼。", 
      "霜後橙黃，雪中梅綻，迤邐春還至。", 
      "尋思天氣，寒暄涼燠，各有一時樂地。", 
      "如何被、浮名牽役，此歡逐成拋棄。", 
      "如今醒也，扁舟短棹，更有籃輿胡倚。", 
      "到處爲家，山餚社酒，野老爲賓侶。", 
      "三杯之後，吳歌楚舞，忘卻曳金穿履。", 
      "雖逢個、清朝貴客，也須共來一醉。"
    ], 
    "rhythmic": "永遇樂"
  }, 
  {
    "author": "史浩", 
    "paragraphs": [
      "閒忙兩字無多子。", 
      "嘆舉世、皆由此。", 
      "逐利爭名忙者事。", 
      "廛中得喪，仕中寵辱，無限非和是。", 
      "誰人解識閒中味。", 
      "雪月煙雲自能致。", 
      "世態只如風過耳。", 
      "三杯兩盞，眼朦朧地，長向花前醉。"
    ], 
    "rhythmic": "青玉案"
  }, 
  {
    "author": "史浩", 
    "paragraphs": [
      "和靖重湖，知章一曲，浙江左右爲鄰。", 
      "繡韉彩艦，只許日尋春。", 
      "正好厭厭夜飲，都寂靜、沒個遊人。", 
      "夫何故，歡闌興阻，只爲隔城闉。", 
      "堪嘉，唯甬水，迴環雉堞，中峙三神。", 
      "更樓臺繚岸，花柳迷津。", 
      "不惜頻添畫燭，更深看、舞上華裀。", 
      "拚沈醉，從他咿喔，金距報凌晨。"
    ], 
    "rhythmic": "滿庭芳"
  }, 
  {
    "author": "史浩", 
    "paragraphs": [
      "柴作疏籬，茅編小屋，繞堤苦竹黃蘆。", 
      "老翁蝸處，卻自樂清虛。", 
      "理釣何妨鉤直，據琴又、不管絃無。", 
      "逍遙處，都捐世慮，忘我亦忘渠。", 
      "雨餘。", 
      "添美景，眉橫山嫵，臉媚花腴。", 
      "笑凡間粉黛，濃抹輕塗。", 
      "客至三杯薄酒，欲眠後、一枕蘧蘧。", 
      "起來見，龜翻鶴舞，卻是壽星圖。"
    ], 
    "rhythmic": "滿庭芳"
  }, 
  {
    "author": "史浩", 
    "paragraphs": [
      "曾向泗濱浮玉質，也居十二峯前。", 
      "飛來蘚發尚如拳，鬱紛因出岫，巧鏤是誰鐫。", 
      "挈榼憑欄成勝賞，老夫亦自頹然。", 
      "坐疑靄靄上瑤天。", 
      "已爲蘇旱雨，卻放老龍眠。"
    ], 
    "rhythmic": "臨江仙"
  }, 
  {
    "author": "史浩", 
    "paragraphs": [
      "敧枕不成眠，得句十分清絕。", 
      "一夜酸風閣花，醞江天飛雪。", 
      "曉來的皪看枝頭，老蚌剖明月。", 
      "帝所待調金鼎，莫教人輕折。"
    ], 
    "rhythmic": "好事近"
  }, 
  {
    "author": "史浩", 
    "paragraphs": [
      "對竹擘吟箋，正是賞梅時節。", 
      "便把這些清致，作東湖三絕。", 
      "帝家金鼎待調羹，何似且休折。", 
      "卻愛玉樓清弄，褪霏霏香雪。"
    ], 
    "rhythmic": "好事近"
  }, 
  {
    "author": "史浩", 
    "paragraphs": [
      "銀潢耿耿，正露零仙掌，塵空天幕。", 
      "碧玉扶疏□萬朵，偏稱水村山郭。", 
      "巧醞檀英，密包金粟，只待清秋著。", 
      "三春桃李，自應束在高閣。", 
      "好是月窟奇標，東堂幽韻，不管西風惡。", 
      "獨立盈盈回首笑，白葦丹楓索索。", 
      "折向冰壺，莫教紗帽，醉裏輕簪卻。", 
      "濃芳長在，□疑身在雲壑。"
    ], 
    "rhythmic": "念奴嬌"
  }, 
  {
    "author": "史浩", 
    "paragraphs": [
      "枝頭蓓蕾，褪紅綃微露，江南春色。", 
      "多謝東風吹半朵，來入騷人瑤席。", 
      "粉臉輕紅，芳心羞吐，別有真消息。", 
      "妝臺簾卷，壽陽著意留得。", 
      "好是雪滿羣山，玉纖頻拈，泛清波文鷁。", 
      "深院相逢人盡道，標格都從天錫。", 
      "夢蝶徒勞，霜禽休妒，爭奈伊憐惜。", 
      "高樓誰倚，寄言休爲橫笛。"
    ], 
    "rhythmic": "念奴嬌"
  }, 
  {
    "author": "史浩", 
    "paragraphs": [
      "銀塘江上，展鮫綃初見，長天一色。", 
      "風拭菱花光照眼，誰許紅塵輕積。", 
      "轉盼馮夷，奔雲起電，兩岸驚濤拍。", 
      "振空破地，水龍爭噴吟笛。", 
      "客有步屧江干，胸吞奇觀，寄英詞元白。", 
      "素壁淋浪翻醉墨，飄灑神仙蹤跡。", 
      "好待波勻，橫飛小艇，快引香筒碧。", 
      "煙消月出，不眠拚了通夕。"
    ], 
    "rhythmic": "念奴嬌"
  }, 
  {
    "author": "史浩", 
    "paragraphs": [
      "臘天寒，曉風勁，幽香頻吐。", 
      "精神綽約，誰羨姑射居處。", 
      "江南探春獨步。", 
      "恨無侶。", 
      "微語。", 
      "又誰管、雪勢霜威埋妒。", 
      "且圖少陵東閣作詩苦。", 
      "擬煩玉纖輕拗、寧相許。", 
      "惜取。", 
      "欄干遍倚，月淡黃昏，水邊清淺，不放紅塵染污。", 
      "似名畫手丹青，罷施緗素。", 
      "不隨豔卉，強媚韶光一瞬，飄蕩無據。", 
      "只恐金門，寶鼎方調，時時來覷。", 
      "便把枝頭，豆顆朝天去。"
    ], 
    "rhythmic": "白苧"
  }, 
  {
    "author": "史浩", 
    "paragraphs": [
      "一握鉤兒能幾何。", 
      "弓弓珠蹙杏紅羅。", 
      "即時分惠謝奴哥。", 
      "香壓幽蘭蘭尚淺，樣窺初月月仍多。", 
      "只堪掌上懨瓊波。"
    ], 
    "rhythmic": "浣溪沙"
  }, 
  {
    "author": "史浩", 
    "paragraphs": [
      "珠履三千巧鬥妍。", 
      "就中弓窄只遷遷。", 
      "惱伊剗襪轉堪憐。", 
      "舞罷有香留繡褥，步餘無跡在金蓮。", 
      "好隨雲雨楚峯前。"
    ], 
    "rhythmic": "浣溪沙"
  }, 
  {
    "author": "史浩", 
    "paragraphs": [
      "溼翠湖山收晚煙。", 
      "月華如練水如天。", 
      "興來催上釣魚船。", 
      "青箬一尊汀草畔，霜筠數曲渚花邊。", 
      "更於何處覓神仙。"
    ], 
    "rhythmic": "浣溪沙"
  }, 
  {
    "author": "史浩", 
    "paragraphs": [
      "樑武憨癡達摩呆。", 
      "箇中消息豈容猜。", 
      "九年面壁口慵開。", 
      "雙履卻尋歸路止，一花原不是君栽。", 
      "這回枉了一遭來。"
    ], 
    "rhythmic": "浣溪沙"
  }, 
  {
    "author": "史浩", 
    "paragraphs": [
      "索得玄珠也是呆。", 
      "人人有分莫胡猜。", 
      "頂門一眼鎮長開。", 
      "路斷玉關無轍跡，雪埋蔥嶺沒根栽。", 
      "始稱達摩不曾來。"
    ], 
    "rhythmic": "浣溪沙"
  }, 
  {
    "author": "史浩", 
    "paragraphs": [
      "勝概朱楹俯碧湖。", 
      "蕭蕭風月一塵無。", 
      "只堪綠蟻滿尊浮。", 
      "況是小春天正爽，杖藜相與探梅初。", 
      "半皴枝上未成珠。"
    ], 
    "rhythmic": "浣溪沙"
  }, 
  {
    "author": "史浩", 
    "paragraphs": [
      "遠岫數堆蒼玉髻。", 
      "平湖千頃碧琉璃。", 
      "笙歌催我上船時。", 
      "載月有如浮玉鑑，採蓮還復擁燕脂。", 
      "更於何處覓瑤池。"
    ], 
    "rhythmic": "浣溪沙"
  }, 
  {
    "author": "史浩", 
    "paragraphs": [
      "報道東皇初弭節，芳思滿凌晨。", 
      "爭看釵頭彩勝新。", 
      "金字寫宜春。", 
      "四坐行盤堆白玉，纖手自和勻。", 
      "恰似蟾宮妙麗人。", 
      "將月出浮雲。"
    ], 
    "rhythmic": "武陵春"
  }, 
  {
    "author": "史浩", 
    "paragraphs": [
      "吾鄉我裏。", 
      "偕老真無比。", 
      "宴席展，歡聲起。", 
      "蕊宮仙子繞，玉砌萊衣戲。", 
      "稱賀處，眉心競指朱書字。", 
      "憶昔西周呂。", 
      "年紀雖相似。", 
      "獨自個，誰爲侶。", 
      "如今雙鳳老，堪引同螺醉。", 
      "彭祖壽，十分方一從頭紀。"
    ], 
    "rhythmic": "千秋歲"
  }, 
  {
    "author": "史浩", 
    "paragraphs": [
      "真隱先生，家居近在東湖。", 
      "茅屋三椽，自有一種清虛。", 
      "秫來釀酒，便無後、也解賒沽。", 
      "只愁客至，不能拚此芳壺。", 
      "且樂天真，醉鄉里、無限歡娛。", 
      "時倚花枝，困來著枕蘧蘧。", 
      "回觀昨夢，徒然使、心剿形癯。", 
      "始知今日，得閒卻是良圖。"
    ], 
    "rhythmic": "新荷葉"
  }, 
  {
    "author": "史浩", 
    "paragraphs": [
      "喜泉通碧甃。", 
      "秫刈黃雲，釀成芳酎。", 
      "瑞靄凝香，更陽和鍾秀。", 
      "曉甕寒光，夜槽清響，聽頷珠頻溜。", 
      "晝錦堂深，聚星筵啓，一觥爲壽。", 
      "況此神仙，蕊宮儔侶，玉殿英遊，盡皆親舊。", 
      "贏得開懷，對良辰握手。", 
      "醉席淋漓笑語，都不問、欲殘更漏。", 
      "繡幕春風，輕絲美韻，明朝還又。"
    ], 
    "rhythmic": "醉蓬萊"
  }, 
  {
    "author": "史浩", 
    "paragraphs": [
      "寥廓澄清。", 
      "人正在、瑤臺第一層。", 
      "瑞靄深處，蕊宮掩映，金碧觚棱。", 
      "異花非世種，藹剩馥、紫霧飛騰。", 
      "有仙駕，過吾廬環堵，少駐雲軿。", 
      "俄驚。", 
      "重壺疊巘，頓然瀟灑俗塵清。", 
      "佩環聲裏，寶觥瀲灩，舞態娉婷。", 
      "祝言千歲壽，仍更予、五福川增。", 
      "返蓬瀛。", 
      "問今朝茲會，昔日誰曾。"
    ], 
    "rhythmic": "瑤臺第一層"
  }, 
  {
    "author": "史浩", 
    "paragraphs": [
      "摘索衣裳宮樣。", 
      "生得臉兒福相。", 
      "容止忒精神，一似觀音形像。", 
      "歸向。", 
      "歸向。", 
      "見者擎拳合掌。"
    ], 
    "rhythmic": "如夢令"
  }, 
  {
    "author": "史浩", 
    "paragraphs": [
      "粉臉霞生一縷。", 
      "掩映綠雲秋水。", 
      "言語更雍容，具足十分嬌美。", 
      "無比。", 
      "無比。", 
      "要比除非鏡裏。"
    ], 
    "rhythmic": "如夢令"
  }, 
  {
    "author": "史浩", 
    "paragraphs": [
      "紅杏白梨肌理。", 
      "時樣新妝淡佇。", 
      "真個是觀音，少個楊枝淨水。", 
      "歡喜。", 
      "歡喜。", 
      "盡此一鍾醇美。"
    ], 
    "rhythmic": "如夢令"
  }, 
  {
    "author": "史浩", 
    "paragraphs": [
      "羅襪半鉤新月。", 
      "更把鳳鞋珠結。", 
      "步步著金蓮，行得輕輕瞥瞥。", 
      "難說。", 
      "難說。", 
      "真是世間奇絕。"
    ], 
    "rhythmic": "如夢令"
  }, 
  {
    "author": "史浩", 
    "paragraphs": [
      "試把珠簾低卷。", 
      "宛見梅妝粉面。", 
      "綠繞更紅圍，齊捧瑤卮來勸。", 
      "堪羨。", 
      "堪羨。", 
      "此是神仙閬苑。"
    ], 
    "rhythmic": "如夢令"
  }, 
  {
    "author": "史浩", 
    "paragraphs": [
      "一笑尊前相語。", 
      "莫遣良辰虛度。", 
      "飲興正濃時，兔碗聊分春露。", 
      "留住。", 
      "留住。", 
      "催辦後筵歌舞。"
    ], 
    "rhythmic": "如夢令"
  }, 
  {
    "author": "史浩", 
    "paragraphs": [
      "藻澗蟾光動，松風蟹眼鳴。", 
      "濃薰沈麝入金瓶。", 
      "瀉出溫溫一盞、滌煩膺。", 
      "爽繼雲龍餅，香無芝術名。", 
      "主人襟韻有餘清。", 
      "不向今宵忘了、淡交情。"
    ], 
    "rhythmic": "南歌子"
  }, 
  {
    "author": "史浩", 
    "paragraphs": [
      "小槽春釀香紅。", 
      "良辰飛蓋相從。", 
      "主人着意在金鐘。", 
      "茗碗作先容。", 
      "欲到醉鄉深處，應須仗、兩腋香風。", 
      "獻酬高興渺無窮。", 
      "歸騎莫匆匆。"
    ], 
    "rhythmic": "畫堂春"
  }, 
  {
    "author": "史浩", 
    "paragraphs": [
      "夢魂飛過屏山曲。", 
      "見依舊、如花似玉。", 
      "天寒翠袖依修竹。", 
      "兩點春山斗綠。", 
      "披衣起、閒愁萬斛。", 
      "正月澹、梅花照屋。", 
      "重溫繡被薰清馥。", 
      "不管明燒畫燭。"
    ], 
    "rhythmic": "杏花天"
  }, 
  {
    "author": "史浩", 
    "paragraphs": [
      "憶昔來時雙髻小，如今雲鬢堆鴉。", 
      "綠窗冉冉度年華。", 
      "秋波嬌殢酒，春筍慣分茶。", 
      "居士近來心緒懶，不堪老眼看花。", 
      "畫堂明月隔天涯。", 
      "春風吹柳絮，知是落誰家。"
    ], 
    "rhythmic": "臨江仙"
  }, 
  {
    "author": "史浩", 
    "paragraphs": [
      "試憑闌干春欲暮，桃花點點胭脂。", 
      "故山凝望水雲迷。", 
      "數堆蒼玉髻，千頃碧琉璃。", 
      "我本清都閒散客，蓬萊未是幽奇。", 
      "明朝歸去鶴齊飛。", 
      "三山乘縹緲，海運到天池。"
    ], 
    "rhythmic": "臨江仙"
  }, 
  {
    "author": "仲並", 
    "paragraphs": [
      "庭梧葉密未驚秋。", 
      "風雨瀟瀟特地愁。", 
      "愁緒如絲無盡頭。", 
      "思悠悠。", 
      "悵望王孫空倚樓。"
    ], 
    "rhythmic": "憶王孫"
  }, 
  {
    "author": "仲並", 
    "paragraphs": [
      "秀出羣兒，柳眉濯濯春庭院。", 
      "不親歌扇。", 
      "弄筆勤書篆。", 
      "翁已無能，老退慚赬面。", 
      "欣同宴。", 
      "坐來喜見。", 
      "痛飲驚無算。"
    ], 
    "rhythmic": "點絳脣"
  }, 
  {
    "author": "仲並", 
    "paragraphs": [
      "舉案家風未肯低。", 
      "清心端自秀深閨。", 
      "芝蘭玉樹寧馨兒。", 
      "早歲安禪靈照女，靜中經卷手常攜。", 
      "聲名要與斷機齊。"
    ], 
    "rhythmic": "浣溪沙"
  }, 
  {
    "author": "仲並", 
    "paragraphs": [
      "雅稱詩人美孟都。", 
      "清新幽韻比來無。", 
      "新來學得繡工夫。", 
      "經卷但知從阿母，醉來翁已要人扶。", 
      "尚能把盞勸屠蘇。"
    ], 
    "rhythmic": "浣溪沙"
  }, 
  {
    "author": "仲並", 
    "paragraphs": [
      "說似當年老季倫。", 
      "君家雖富客常貧。", 
      "何曾一笑任吾真。", 
      "酒滿罷留天下士，詞新空賦坐中春。", 
      "誰能絕筆更書麟。"
    ], 
    "rhythmic": "浣溪沙"
  }, 
  {
    "author": "仲並", 
    "paragraphs": [
      "宛如姑射人冰雪。", 
      "知公不負佳風月。", 
      "莫放漏聲殘。", 
      "清風生坐間。", 
      "賞春心未足。", 
      "翦盡尊前燭。", 
      "此樂自難忘。", 
      "一觴還一觴。"
    ], 
    "rhythmic": "菩薩蠻"
  }, 
  {
    "author": "仲並", 
    "paragraphs": [
      "二陸起雲間，千載風流人物。", 
      "未似一門三鳳，向層霄聯翼。", 
      "貞元朝士苦無多，公今未華髮。", 
      "重向紫宸朝路，立鵷鸞前列。"
    ], 
    "rhythmic": "好事近"
  }, 
  {
    "author": "仲並", 
    "paragraphs": [
      "今古滿胸中，韜略一時人傑。", 
      "高臥溪山好處，遲十年齋鉞。", 
      "朱轓休傍武陵溪，梅花記曾別。", 
      "早晚殿前歸侍，總周廬千列。"
    ], 
    "rhythmic": "好事近"
  }, 
  {
    "author": "仲並", 
    "paragraphs": [
      "淮上五分符，名在圖書東壁。", 
      "坐對書成多暇，寫青箱千帙。", 
      "一杯先爲祝東風，丹詔來朝夕。", 
      "何處稱公揮翰，定北扉西掖。"
    ], 
    "rhythmic": "好事近"
  }, 
  {
    "author": "仲並", 
    "paragraphs": [
      "閥閱盛中州，冠冕共推華族。", 
      "耐久鬆筠交契，更襟懷金玉。", 
      "諸儒皆自愧盧前，小試暫符竹。", 
      "行看世官入踐，繼西樞前躅。"
    ], 
    "rhythmic": "好事近"
  }, 
  {
    "author": "仲並", 
    "paragraphs": [
      "分手又三秋，猶記花時歌別。", 
      "每念征帆歸晚，誤五湖風月。", 
      "清江休望使君來，指日趨天闕。", 
      "婿玉翁冰相映，看紫薇花發。"
    ], 
    "rhythmic": "好事近"
  }, 
  {
    "author": "仲並", 
    "paragraphs": [
      "襟韻絕纖塵，炯炯夜光明月。", 
      "合是紫荷持橐，侍丹墀清切。", 
      "暗香疏影想公家，人與梅超絕。", 
      "酒罷帝城早去，佔百花先發。"
    ], 
    "rhythmic": "好事近"
  }, 
  {
    "author": "仲並", 
    "paragraphs": [
      "今雨幾人來，冰霰更凝寒色。", 
      "門外車多長者，頓光生蓬蓽。", 
      "繽紛飛雪更初梅，特特爲留客。", 
      "惟恨坐無華饌，只平時真率。"
    ], 
    "rhythmic": "好事近"
  }, 
  {
    "author": "仲並", 
    "paragraphs": [
      "隈巖側。", 
      "怪生小院香來別。", 
      "香來別。", 
      "嫩黃細細，商量齊發。", 
      "佳人斂笑貪先折。", 
      "重新爲翦斜斜葉。", 
      "斜斜葉。", 
      "釵頭常帶，一秋風月。"
    ], 
    "rhythmic": "憶秦娥"
  }, 
  {
    "author": "仲並", 
    "paragraphs": [
      "春波淺碧漲方池。", 
      "池臺深鎖煙霏。", 
      "緩歌爭勝早鶯啼。", 
      "客忍輕歸。", 
      "合坐香凝宿霧，墊巾梅插寒枝。", 
      "漸西蟾影漾餘輝。", 
      "醉倒誰知。"
    ], 
    "rhythmic": "畫堂春"
  }, 
  {
    "author": "仲並", 
    "paragraphs": [
      "豆蔻梢頭春正早。", 
      "斂修眉、未經重掃。", 
      "湖山清遠，幾年牢落，風韻初好。", 
      "慢綰垂螺最嬌小。", 
      "是誰家、舞腰嫋嫋。", 
      "而今莫謂，春歸等閒，分付芳草。"
    ], 
    "rhythmic": "大聖樂令・玉團兒"
  }, 
  {
    "author": "仲並", 
    "paragraphs": [
      "趁拍舞初筵。", 
      "柳嫋春煙。", 
      "街頭桃李莫爭妍。", 
      "家本鳳樓高處住，錦瑟華年。", 
      "不用抹繁弦。", 
      "歌韻天然。", 
      "天教獨立百花前。", 
      "但願人如天上月，三五團圓。"
    ], 
    "rhythmic": "浪淘沙"
  }, 
  {
    "author": "仲並", 
    "paragraphs": [
      "傾國與傾城。", 
      "嫋嫋盈盈。", 
      "歌喉巧作斷腸聲。", 
      "看盡風光花不語，卻是多情。", 
      "家近董雙成。", 
      "三妙齊名。", 
      "誰教蜂蝶漫經營。", 
      "留取無雙風味在，真是瓊英。"
    ], 
    "rhythmic": "浪淘沙"
  }, 
  {
    "author": "仲並", 
    "paragraphs": [
      "草聖與詩餘。", 
      "清韻誰如。", 
      "生綃團扇倩誰書。", 
      "月湛素華天似水，深院涼初。", 
      "人散晚鐘疏。", 
      "後約還虛。", 
      "良宵忍放枕鸞孤。", 
      "要得相逢除是夢，有夢來無。"
    ], 
    "rhythmic": "浪淘沙"
  }, 
  {
    "author": "仲並", 
    "paragraphs": [
      "小泊橫塘日欲斜。", 
      "一枝猶有未殘花。", 
      "幾年燕子無消息，今日飛來王謝家。", 
      "歌水調，韻琵琶。", 
      "聲聲都是怨年華。", 
      "釵頭杏子今如許，翦燭裁詩莫問他。"
    ], 
    "rhythmic": "鷓鴣天"
  }, 
  {
    "author": "仲並", 
    "paragraphs": [
      "間世麒麟降自天。", 
      "光輝列宿燦初躔。", 
      "他年身致夔龍列，少日心存翰墨邊。", 
      "簪彩筆，照金蓮。", 
      "詞華當使思如泉。", 
      "未論聳壑昂霄事，且與衰翁慰暮年。"
    ], 
    "rhythmic": "鷓鴣天"
  }, 
  {
    "author": "仲並", 
    "paragraphs": [
      "冰清玉映，自是閨房秀。", 
      "十里卷朱簾，好紫陌、家家未有。", 
      "天然情素，高壓一城春，花豔麗，月精神，梅韻腰枝瘦。", 
      "曲屏虛幌，枉著鴛鴦繡。", 
      "不是不相逢，淚空滴、年年別袖。", 
      "從他蘭菊，秋露與春風，終不似，玉人人，一片心長久。"
    ], 
    "rhythmic": "驀山溪"
  }, 
  {
    "author": "仲並", 
    "paragraphs": [
      "華棟一何麗，移下小壺天。", 
      "幾多曲房新戶，縹緲似當年。", 
      "曾是使君風度，元有胸中丘壑，六月竹風寒。", 
      "一洗箏笛耳，歌舞粲筵間。", 
      "坐中客，醒復醉，聽無眠。", 
      "已迴歸夢，猶復嫋嫋記清圓。", 
      "尚想飲中仙子，來處餘香飄坐，勝韻此雙全。", 
      "爲寄月華語，難與並蟬娟。"
    ], 
    "rhythmic": "水調歌頭"
  }, 
  {
    "author": "仲並", 
    "paragraphs": [
      "醉凝眸。", 
      "正行雲遮斷，澄練江頭。", 
      "皓月今宵何處，不管中秋。", 
      "朱闌倚遍，又微雨、催下危樓。", 
      "秋風空響更籌。", 
      "不將好夢，吹過南州。", 
      "浮遠軒窗異日到，山空雲淨，江遠天浮。", 
      "別去客懷，無賴準擬開愁。", 
      "冰輪好在，解隨我、天際歸舟。", 
      "何須舞袂歌喉。", 
      "一觴一詠，談笑風流。"
    ], 
    "rhythmic": "芰荷香"
  }, 
  {
    "author": "仲並", 
    "paragraphs": [
      "正西山、雨過弄晴景，竹屋貫斜暉。", 
      "問誰將千斛，霏瑛落屑，吹上花枝。", 
      "風外青鞋未熟，鼻觀已先知。", 
      "擾損江南客，詩面難肥。", 
      "兩句林邊傾蓋，笑化工開落，尤甚兒嬉。", 
      "嘆額黃人去，還是隔年期。", 
      "渺飛魂、憑誰招取，賴故人、瀋水煮花瓷。", 
      "猶堪待，嶺梅開後，一戰雄雌。"
    ], 
    "rhythmic": "八聲甘州"
  }, 
  {
    "author": "仲並", 
    "paragraphs": [
      "灰飛嶰竹。", 
      "慶羣陰消盡，新陽來複。", 
      "雲物呈祥連瑞靄，煙氣紛紛馥馥。", 
      "紫陌香衢，朱檐影裏，羅綺花成簇。", 
      "嶺梅驚暖，數枝爭綻寒玉。", 
      "有人嫋嫋盈盈，今朝特地，爲我新妝束。", 
      "嬌倚銀牀添繡線，長喜修眉舒綠。", 
      "不道多情，錦屏羅幌，難得歡生足。", 
      "誰知今夜，玉壺銀漏催促。"
    ], 
    "rhythmic": "念奴嬌"
  }, 
  {
    "author": "仲並", 
    "paragraphs": [
      "江南春早，尚餘寒門巷，楊花飄逐。", 
      "一色初梅開盡也，不數芳園紅綠。", 
      "珍重騷人，幽懷分寄，高韻歌黃竹。", 
      "六花羞避，滿箋凌亂瓊玉。", 
      "應念有客長安，履穿東郭，無與憐窮獨。", 
      "鼓棹前溪非興盡，寒怯水棲巖宿。", 
      "咫尺君家，瑤田無徑，冰柱排銀屋。", 
      "甕頭春到，喚回晚夢清熟。"
    ], 
    "rhythmic": "念奴嬌"
  }, 
  {
    "author": "仲並", 
    "paragraphs": [
      "金滕事業。", 
      "慶丹青千載，勳在王室。", 
      "聖主英明平萬國，天產非常人物。", 
      "嶽瀆分靈，熊羆符夢，五百年方出。", 
      "致君堯舜，要須純用經術。", 
      "須信鳳閣仙人，風流文采，藹家聲如昔。", 
      "獻納司存持禁橐，合曆三臺清秩。", 
      "倦宿承明，乞麾臨郡，暫輟金閨直。", 
      "五雲深處，一星今在南極。"
    ], 
    "rhythmic": "念奴嬌"
  }, 
  {
    "author": "仲並", 
    "paragraphs": [
      "試六花院落。", 
      "正柳綿飄墜，因風無著。", 
      "吳王舊城郭。", 
      "記烏衣門巷，小橋簾幕。", 
      "他州寥索。", 
      "漫等閒、桃英杏萼。", 
      "認幽香來處，羣芳盡掩，蕙心先覺。", 
      "行樂。", 
      "燕雛鶯友，浪語狂歌，休休莫莫。", 
      "蘭房繡幄。", 
      "添新恨，念前約。", 
      "殢十分芳景，十分春意，休惜十分共酌。", 
      "任十分、吹老寒梅，戌樓畫角。"
    ], 
    "rhythmic": "瑞鶴仙"
  }, 
  {
    "author": "仲並", 
    "paragraphs": [
      "靜練平千頃，華棟俯中流。", 
      "凌晨畫戟，來看宿雨斷虹收。", 
      "八九胸中雲夢，三千筆端風月，無處快凝眸。", 
      "笑詠一堂上，揮麈氣橫秋。", 
      "俯危闌，紅日下，暮雲稠。", 
      "無窮偉觀，祗應天意爲君謀。", 
      "容我時醒時醉，獨泛微煙微雨，浩蕩逐輕鷗。", 
      "不羨岳陽勝，丹碧聳層樓。"
    ], 
    "rhythmic": "水調歌頭"
  }, 
  {
    "author": "仲並", 
    "paragraphs": [
      "練江風靜，臥冰奩百尺，朱闌飛入。", 
      "江遠浮天天在水，水滿半天雲溼。", 
      "白鳥明邊，青山斷處，眼冷江頭立。", 
      "月明潮上，葦間漁唱聲急。", 
      "幾度吹老蘋花，野香無數，欲寄應難及。", 
      "天借詩人供醉眼，尊俎一時收拾。", 
      "竹裏行廚，花間步障，風雨生呼吸。", 
      "酒闌歌罷，釣船先具蓑笠。"
    ], 
    "rhythmic": "念奴嬌"
  }, 
  {
    "author": "仲並", 
    "paragraphs": [
      "溪邊風物已春分。", 
      "畫堂煙雨黃昏。", 
      "水沈一縷嫋爐薰。", 
      "盡醉芳尊。", 
      "舞袖飄搖迴雪，歌喉宛轉留雲。", 
      "人間能得幾回聞。", 
      "丞相休嗔。"
    ], 
    "rhythmic": "畫堂春"
  }, 
  {
    "author": "仲並", 
    "paragraphs": [
      "清遠湖山佳麗人。", 
      "柳邊花下復清晨。", 
      "向前猶有幾多春。", 
      "祓禊鞦韆時節近，管絃歌舞一回新。", 
      "未嗔狂客污車茵。"
    ], 
    "rhythmic": "浣溪沙"
  }, 
  {
    "author": "仲並", 
    "paragraphs": [
      "鈴閣尋盟未肯寒。", 
      "鷁首駐江干。", 
      "雲煙翰墨，風流尊俎，不放更殘。", 
      "金聲擲地西清老，天未許終閒。", 
      "知音素賞，當筵一曲，流水高山。"
    ], 
    "rhythmic": "眼兒媚"
  }, 
  {
    "author": "仲並", 
    "paragraphs": [
      "門巷烏衣應好在，風韻尚依然。", 
      "知是蓬瀛第幾仙。", 
      "秀色粲當筵。", 
      "索句濡毫雲閣裏，清坐嫋爐煙。", 
      "誰賦迴文第二篇。", 
      "除是見娟娟。"
    ], 
    "rhythmic": "武陵春"
  }, 
  {
    "author": "趙構", 
    "paragraphs": [
      "一湖春水夜來生。", 
      "幾疊春山遠更橫。", 
      "煙艇小，釣絲輕。", 
      "贏得閒中萬古名。"
    ], 
    "rhythmic": "漁父詞・漁父"
  }, 
  {
    "author": "趙構", 
    "paragraphs": [
      "薄晚煙林澹翠微。", 
      "江邊秋月已明暉。", 
      "縱遠舵，適天機。", 
      "水底閒雲片段飛。"
    ], 
    "rhythmic": "漁父詞・漁父"
  }, 
  {
    "author": "趙構", 
    "paragraphs": [
      "雲灑清江江上船。", 
      "一錢何得買江天。", 
      "催短棹，去長川。", 
      "魚蟹來傾酒舍煙。"
    ], 
    "rhythmic": "漁父詞・漁父"
  }, 
  {
    "author": "趙構", 
    "paragraphs": [
      "青草開時已過船。", 
      "錦鱗躍處浪痕圓。", 
      "竹葉酒，柳花氈。", 
      "有意沙鷗伴我眠。"
    ], 
    "rhythmic": "漁父詞・漁父"
  }, 
  {
    "author": "趙構", 
    "paragraphs": [
      "扁舟小纜荻花風。", 
      "四合青山暮靄中。", 
      "明細火，倚孤鬆。", 
      "但願尊中酒不空。"
    ], 
    "rhythmic": "漁父詞・漁父"
  }, 
  {
    "author": "趙構", 
    "paragraphs": [
      "儂家活計豈能明。", 
      "萬頃波心月影清。", 
      "傾綠酒，糝藜羹。", 
      "保任衣中一物靈。"
    ], 
    "rhythmic": "漁父詞・漁父"
  }, 
  {
    "author": "趙構", 
    "paragraphs": [
      "駭浪吞舟脫巨鱗。", 
      "結繩爲網也難任。", 
      "綸乍放，餌初沈。", 
      "淺釣纖鱗味更深。"
    ], 
    "rhythmic": "漁父詞・漁父"
  }, 
  {
    "author": "趙構", 
    "paragraphs": [
      "魚信還催花信開。", 
      "花風得得爲誰來。", 
      "舒柳眼，落梅腮。", 
      "浪暖桃花夜轉雷。"
    ], 
    "rhythmic": "漁父詞・漁父"
  }, 
  {
    "author": "趙構", 
    "paragraphs": [
      "暮暮朝朝冬復春。", 
      "高車駟馬趁朝身。", 
      "金拄屋，粟盈囷。", 
      "那知江漢獨醒人。"
    ], 
    "rhythmic": "漁父詞・漁父"
  }, 
  {
    "author": "趙構", 
    "paragraphs": [
      "遠水無涯山有鄰。", 
      "相看歲晚更情親。", 
      "笛裏月，酒中身。", 
      "舉頭無我一般人。"
    ], 
    "rhythmic": "漁父詞・漁父"
  }, 
  {
    "author": "趙構", 
    "paragraphs": [
      "誰雲漁父是愚翁。", 
      "一葉浮家萬慮空。", 
      "輕破浪，細迎風。", 
      "睡起篷窗日正中。"
    ], 
    "rhythmic": "漁父詞・漁父"
  }, 
  {
    "author": "趙構", 
    "paragraphs": [
      "水涵微雨湛虛明。", 
      "小笠輕蓑未要晴。", 
      "明鑑裏，縠紋生。", 
      "白鷺飛來空外聲。"
    ], 
    "rhythmic": "漁父詞・漁父"
  }, 
  {
    "author": "趙構", 
    "paragraphs": [
      "無數菰蒲間藕花。", 
      "棹歌輕舉酌流霞。", 
      "隨家好，轉山斜。", 
      "也有孤村三兩家。"
    ], 
    "rhythmic": "漁父詞・漁父"
  }, 
  {
    "author": "趙構", 
    "paragraphs": [
      "春入渭陽花氣多。", 
      "春歸時節自清和。", 
      "衝曉霧，弄滄波。", 
      "載與俱歸又若何。"
    ], 
    "rhythmic": "漁父詞・漁父"
  }, 
  {
    "author": "趙構", 
    "paragraphs": [
      "清灣幽島任盤紆。", 
      "一舸橫斜得自如。", 
      "惟有此，更無居。", 
      "從教紅袖泣前魚。"
    ], 
    "rhythmic": "漁父詞・漁父"
  }, 
  {
    "author": "崔若礪", 
    "paragraphs": [
      "愁殢有兵尊，老怕能言李。"
    ], 
    "rhythmic": "失調名"
  }, 
  {
    "author": "高登", 
    "paragraphs": [
      "人間世，偶然攘臂來遊。", 
      "何須恁、乾坤角抵，又成冷笑俳優。", 
      "且寬心、待他天命，謾鼓舌、誇吾人謀。", 
      "李廣不侯，劉蕡未第，千年公論合誰羞。", 
      "往矣瓦飄無意，甑墮懶回頭。", 
      "真堪笑，直鉤論議，圓枘機籌。", 
      "幸斯道、元無得喪，壯心豈有沈浮。", 
      "好溫存、困中節概，莫冷落、窮里風流。", 
      "酒滴珍珠，飯鈔雲子，醉飽臥信緣休。", 
      "歸去也，幅巾談笑，卒歲且優遊。", 
      "循環事，亡羊須在，失馬何憂。"
    ], 
    "rhythmic": "多麗"
  }, 
  {
    "author": "高登", 
    "paragraphs": [
      "武仙花縣謁鳧仙。", 
      "急招橫渡船。", 
      "重門晝掩訟庭閒。", 
      "虛檐羣雀喧。", 
      "金屋畔，玉闌邊。", 
      "新春桃李妍。", 
      "主人情重客無緣。", 
      "銷魂空黯然。"
    ], 
    "rhythmic": "阮郎歸"
  }, 
  {
    "author": "高登", 
    "paragraphs": [
      "黃茅時節，病惱南來客。", 
      "瘦得不勝衣，試腰圍、都無一搦。", 
      "東籬興在，手種菊方黃，摘晚豔，泛新蒭，誰道乾坤窄。", 
      "百年役役，樂事真難得。", 
      "短髮已無多，更何勞、霜風染白。", 
      "兒曹齊健，扶□一翁孱，龍山帽，習池巾，歸路從敧側。"
    ], 
    "rhythmic": "驀山溪"
  }, 
  {
    "author": "高登", 
    "paragraphs": [
      "瘴氣如雲。", 
      "暑氣如焚。", 
      "病輕時、也是十分。", 
      "沈痾惱客，罪罟縈人。", 
      "嘆檻中猿，籠中鳥，轍中鱗。", 
      "休負文章，休說經綸。", 
      "得生還、已早因循。", 
      "菱花照影，筇竹隨身。", 
      "奈沈郎尩，潘郎老，阮郎貧。"
    ], 
    "rhythmic": "行香子"
  }, 
  {
    "author": "高登", 
    "paragraphs": [
      "名利場中空擾擾。", 
      "十年南北東西道。", 
      "依舊緣山塵撲帽。", 
      "空懊惱。", 
      "羨他陶令歸來早。", 
      "歸去來兮秋已杪。", 
      "菊花又繞東籬好。", 
      "有酒一尊開口笑。", 
      "雖然老。", 
      "玉山猶解花前倒。"
    ], 
    "rhythmic": "漁家傲"
  }, 
  {
    "author": "高登", 
    "paragraphs": [
      "瀟灑帶霜枝，獨向歲寒時節。", 
      "觸目千林憔悴，更幽姿清絕。", 
      "多才應賦得天真，落筆驚風葉。", 
      "從此綠窗深處，有一梢秋月。"
    ], 
    "rhythmic": "好事近"
  }, 
  {
    "author": "高登", 
    "paragraphs": [
      "送客過江村，況值重陽佳節。", 
      "向晚西風蕭瑟，正離人愁絕。", 
      "尊前相顧惜參商，引十分蕉葉。", 
      "回首高陽人散，負西樓風月。"
    ], 
    "rhythmic": "好事近"
  }, 
  {
    "author": "高登", 
    "paragraphs": [
      "飲興正闌珊，正是揮毫時節。", 
      "霜乾銀鉤錦句，看壁間三絕。", 
      "西風特地颯秋聲，樓外觸殘葉。", 
      "匹馬翩然歸去，向徵鞍敲月。"
    ], 
    "rhythmic": "好事近"
  }, 
  {
    "author": "高登", 
    "paragraphs": [
      "璧月掛秋宵。", 
      "丹桂香飄。", 
      "廣寒宮殿路迢迢。", 
      "試問嫦娥緣底事，欲下層霄。", 
      "蘭玉自垂髫。", 
      "拜命當朝。", 
      "神仙會裏且逍遙。", 
      "分取壺中閒日月，來伴王喬。"
    ], 
    "rhythmic": "浪淘沙"
  }, 
  {
    "author": "高登", 
    "paragraphs": [
      "渺渺西江流水，翩翩北客征帆。", 
      "清秋月影浸人寒。", 
      "雲淨碧天澄淡。", 
      "飄泊道途零落，疏慵鬢髮䰐鬖。", 
      "從來涉世戒三緘。", 
      "只好隨時飲啖。"
    ], 
    "rhythmic": "西江月"
  }, 
  {
    "author": "高登", 
    "paragraphs": [
      "菊拈黃金嫩，杯傾琥珀濃。", 
      "良辰何處寄萍蹤。", 
      "短艇飄搖一葉、浪花中。", 
      "鳳闕遊娃館，幽坡賞梵宮。", 
      "當年樂事總成空。", 
      "目斷天邊想像、意何窮。"
    ], 
    "rhythmic": "南歌子"
  }, 
  {
    "author": "高登", 
    "paragraphs": [
      "富貴本無心，何事故鄉輕別。", 
      "空惹猿驚鶴怨，誤松蘿風月。", 
      "囊錐剛強出頭來，不道甚時節。", 
      "欲命巾車歸去，恐豺狼當轍。"
    ], 
    "rhythmic": "好事近"
  }, 
  {
    "author": "聞人武子", 
    "paragraphs": [
      "晴風吹暖枝頭雪。", 
      "露華香沁庭中月。", 
      "屏上小江南。", 
      "雨昏天際帆。", 
      "翠釵香霧溼。", 
      "側鬢雲鬆立。", 
      "燈背欲眠時。", 
      "曉鶯還又啼。"
    ], 
    "rhythmic": "菩薩蠻"
  }, 
  {
    "author": "關注", 
    "paragraphs": [
      "縹緲神京開洞府。", 
      "遇廣寒宮女。", 
      "問我雙鬟樑溪舞。", 
      "還記得、當時否。", 
      "碧玉詞章教仙侶。", 
      "爲按歌宮羽。", 
      "皓月滿窗人何處。", 
      "聲永斷、瑤臺路。"
    ], 
    "rhythmic": "桂華明・四犯令"
  }, 
  {
    "author": "關注", 
    "paragraphs": [
      "鳳舞龍蟠處，玉室與金堂。", 
      "平生想望真境，依約在何方。", 
      "誰信許君丹竈，便與吳君遺劍，只在洞天傍。", 
      "若要安心地，便是遠名場。", 
      "幾年來，開林麓，建山房。", 
      "安眠飽館清坐，無事可思量。", 
      "洗盡人間憂患，看盡仙家風月，和氣滿清揚。", 
      "一笑塵埃外，雲水遠相忘。"
    ], 
    "rhythmic": "水調歌頭"
  }, 
  {
    "author": "關注", 
    "paragraphs": [
      "小院煙涼雨細。", 
      "正好懨懨春睡。", 
      "驀被金枝，連推繡枕，報道皇都書至。", 
      "良人得意。", 
      "集英殿、首攀仙桂。", 
      "斗帳重襟驚起。", 
      "斜倚屏山偷喜。", 
      "寶髻慵梳，香箋折破，果見中、高高名第。", 
      "秦樓十二。", 
      "知他向、誰家沈醉。"
    ], 
    "rhythmic": "剔銀燈"
  }, 
  {
    "author": "李石", 
    "paragraphs": [
      "橋上水光浮雪。", 
      "橋下柳陰遮月。", 
      "夢裏去尋香，露冷五更時節。", 
      "胡蝶。", 
      "胡蝶。", 
      "飛過閒紅千葉。"
    ], 
    "rhythmic": "如夢令"
  }, 
  {
    "author": "李石", 
    "paragraphs": [
      "憶被金尊勸倒。", 
      "燈下紅香圍繞。", 
      "別後有誰憐，一任春殘鶯老。", 
      "煩惱。", 
      "煩惱。", 
      "腸斷綠楊芳草。"
    ], 
    "rhythmic": "如夢令"
  }, 
  {
    "author": "李石", 
    "paragraphs": [
      "小桃小杏紅，和雨和煙瘦。", 
      "不是點燕脂，素面偏宜酒。", 
      "也是慣傷春，可惜閒時候。", 
      "正要畫眉人，與作雙蛾鬥。"
    ], 
    "rhythmic": "生查子"
  }, 
  {
    "author": "李石", 
    "paragraphs": [
      "新花上苑枝，枝上嬌鶯語。", 
      "日日抱花心，啄破燕脂雨。", 
      "鶯飛鶯去時，誰與花爲主。", 
      "守等卻飛來，再見花開處。"
    ], 
    "rhythmic": "生查子"
  }, 
  {
    "author": "李石", 
    "paragraphs": [
      "今年花發時，燕子雙雙語。", 
      "誰與卷珠簾，人在花間住。", 
      "明年花發時，燕語人何處。", 
      "且與寄書來，人往江南去。"
    ], 
    "rhythmic": "生查子"
  }, 
  {
    "author": "李石", 
    "paragraphs": [
      "荷花人面紅，月影波心見。", 
      "扇子倒拈來，敲落紅香片。", 
      "窗下翦燈花，今日眉深淺。", 
      "留得鏡中看，蹙破春山遠。"
    ], 
    "rhythmic": "生查子"
  }, 
  {
    "author": "李石", 
    "paragraphs": [
      "斟別酒，問東君。", 
      "一年一度一回新。", 
      "看百花，飄舞茵。", 
      "斟別酒，問行人。", 
      "莫將別淚裛羅巾。", 
      "早歸來，依舊春。"
    ], 
    "rhythmic": "搗練子"
  }, 
  {
    "author": "李石", 
    "paragraphs": [
      "腰束素，鬢垂鴉。", 
      "無情笑面醉猶遮。", 
      "扇兒扇，瞥見些。", 
      "雙鳳小，玉釵斜。", 
      "芙蓉衫子藕花紗。", 
      "戴一枝，薝蔔花。"
    ], 
    "rhythmic": "搗練子"
  }, 
  {
    "author": "李石", 
    "paragraphs": [
      "花飛飛。", 
      "絮飛飛。", 
      "三月江南煙雨時。", 
      "樓臺春樹迷。", 
      "雙鶯兒。", 
      "雙燕兒。", 
      "橋北橋南相對啼。", 
      "行人猶未歸。"
    ], 
    "rhythmic": "長相思"
  }, 
  {
    "author": "李石", 
    "paragraphs": [
      "紅藕絲。", 
      "白藕絲。", 
      "艾虎衫裁金縷衣。", 
      "釵頭雙荔枝。", 
      "鬢符兒。", 
      "背符兒。", 
      "鬼在心頭符怎知。", 
      "相思十二時。"
    ], 
    "rhythmic": "長相思"
  }, 
  {
    "author": "李石", 
    "paragraphs": [
      "花深紅。", 
      "花淺紅。", 
      "桃杏淺深花不同。", 
      "年年吹暖風。", 
      "鶯語中。", 
      "燕語中。", 
      "喚起碧窗春睡濃。", 
      "日高花影重。"
    ], 
    "rhythmic": "長相思"
  }, 
  {
    "author": "李石", 
    "paragraphs": [
      "紅軟榴花臉暈，綠愁楊柳眉疏。", 
      "日長院宇閒消遣，荔子賭樗蒲。", 
      "瑩雪涼衣乍浴，裁冰素扇新書。", 
      "繡香薰被梅煙潤，枕簟碧紗廚。"
    ], 
    "rhythmic": "烏夜啼"
  }, 
  {
    "author": "李石", 
    "paragraphs": [
      "鸞鏡愁添眉黛，羅裙瘦減腰肢。", 
      "一回見了一回病，彈指誤佳期。", 
      "醉裏懵騰淚洗，夢中著摸魂飛。", 
      "一春多少閒風雨，亭院落花時。"
    ], 
    "rhythmic": "烏夜啼"
  }, 
  {
    "author": "李石", 
    "paragraphs": [
      "繡閣和煙飛絮，粉牆映日吹紅。", 
      "花花柳柳成陰處，休恨五更風。", 
      "絮點鋪排綠水，紅香收拾黃蜂。", 
      "留春盡道能留得，長在酒杯中。"
    ], 
    "rhythmic": "烏夜啼"
  }, 
  {
    "author": "李石", 
    "paragraphs": [
      "飄飄仙袂縷黃金。", 
      "相對弄清音。", 
      "幾度教人誤聽，當窗綠暗紅深。", 
      "一聲夢破，槐陰轉午，別院深沈。", 
      "試問綠楊南陌，何如紫椹西林。"
    ], 
    "rhythmic": "朝中措"
  }, 
  {
    "author": "李石", 
    "paragraphs": [
      "綠楊庭院覺深沈。", 
      "曾聽一鶯吟。", 
      "今夜卻成容易，雙蓮步步搖金。", 
      "歌聲暫駐，顰眉又去，無計重尋。", 
      "應恨玉郎殢酒，教人守到更深。"
    ], 
    "rhythmic": "朝中措"
  }, 
  {
    "author": "李石", 
    "paragraphs": [
      "凌波庭院藕香殘。", 
      "銀燭夜生寒。", 
      "兩點眉尖新恨，別來誰畫遙山。", 
      "南樓皓月，一般瘦影，兩處憑闌。", 
      "莫似桃花溪畔，亂隨流水人間。"
    ], 
    "rhythmic": "朝中措"
  }, 
  {
    "author": "李石", 
    "paragraphs": [
      "紅映闌干綠映階。", 
      "閒悶閒愁，獨自徘徊。", 
      "天涯消息幾時歸，別後無書有夢來。", 
      "後院棠梨昨夜開。", 
      "雨急風忙次第催。", 
      "羅衣消瘦卻春寒，莫管紅英，一任蒼苔。"
    ], 
    "rhythmic": "一翦梅"
  }, 
  {
    "author": "李石", 
    "paragraphs": [
      "百濯香殘恨未消。", 
      "萬緒千絲，蓮藕芭蕉。", 
      "臨岐猶自說前時，輕翦烏雲解翠翹。", 
      "雨意重來風已飄。", 
      "南陌行人折柳條。", 
      "此間無計可留連，枕上今宵。", 
      "馬上明朝。"
    ], 
    "rhythmic": "一翦梅"
  }, 
  {
    "author": "李石", 
    "paragraphs": [
      "天低日暮。", 
      "清商一曲行人住。", 
      "著人意態如飛絮。", 
      "才泊春衫，卻被風吹去。", 
      "朝期暮約渾無據。", 
      "同心結盡千千縷。", 
      "今宵魂夢知何處。", 
      "翠竹芭蕉，又下黃昏雨。"
    ], 
    "rhythmic": "醉落魄・一斛珠"
  }, 
  {
    "author": "李石", 
    "paragraphs": [
      "煙柳疏疏人悄悄，畫樓風外吹笙。", 
      "倚闌聞喚小紅聲。", 
      "薰香臨欲睡，玉漏已三更。", 
      "坐待不來來又去，一方明月中庭。", 
      "粉牆東畔小橋橫。", 
      "起來花影下，扇子撲飛螢。"
    ], 
    "rhythmic": "臨江仙"
  }, 
  {
    "author": "李石", 
    "paragraphs": [
      "八曲闌干垂手處，燭光花影疏疏。", 
      "一尊共飲記當初。", 
      "彩毫濃點，雙帶要人書。", 
      "日暮不來朱戶隔，碧雲高掛蟾蜍。", 
      "琴心密約總成虛。", 
      "醉中言語，醒後憶人無。"
    ], 
    "rhythmic": "臨江仙"
  }, 
  {
    "author": "李石", 
    "paragraphs": [
      "有宅一區家四壁，年年花柳深村。", 
      "父兄隨處宴雞豚。", 
      "折腰歸去，何苦傍侯門。", 
      "擬射九烏留白日，假饒立到黃昏。", 
      "臥龍老矣及三分。", 
      "不如把手，堂上宴芳尊。"
    ], 
    "rhythmic": "臨江仙"
  }, 
  {
    "author": "李石", 
    "paragraphs": [
      "九九之年逢降慶，生年生日同時。", 
      "金花紫誥鬢銀絲。", 
      "乞身香火地，日戲老萊衣。", 
      "渾舍集成千歲會，子孫三世庭闈。", 
      "共將春酒祝金卮。", 
      "蟠桃三月暮，莫怪看花遲。"
    ], 
    "rhythmic": "臨江仙"
  }, 
  {
    "author": "李石", 
    "paragraphs": [
      "江草抽心，江雲弄碧，江波依舊東流。", 
      "別筵初散，行客上蘭舟。", 
      "休唱陽關舊曲，青青柳、無限輕柔。", 
      "應爭記，三年樂事，珠翠擁鰲頭。", 
      "離愁。", 
      "知幾許，花梢著雨，紅淚難收。", 
      "看煙火吳天，萬里悠悠。", 
      "一望珠宮絳闕，蓬萊路、應在皇州。", 
      "仍回首，蜀山萬點，明月滿南樓。"
    ], 
    "rhythmic": "滿庭芳"
  }, 
  {
    "author": "李石", 
    "paragraphs": [
      "轆轤軛軛門前井。", 
      "不道隔窗人睡醒。", 
      "柔弦無力玉琴寒，殘麝徹心金鴨冷。", 
      "一鶯啼破簾櫳靜。", 
      "紅日漸高槐轉影。", 
      "起來情緒寄遊絲，飛絆翠翹風不定。"
    ], 
    "rhythmic": "木蘭花・玉樓春"
  }, 
  {
    "author": "李石", 
    "paragraphs": [
      "一春閒卻花時候。", 
      "小閣幽窗長獨守。", 
      "晴雲南浦夢還空，初月西樓眉也皺。", 
      "馬嘶何日門前柳。", 
      "脈脈盈盈相見後。", 
      "心頭有事不難知，面上看誰真個瘦。"
    ], 
    "rhythmic": "木蘭花・玉樓春"
  }, 
  {
    "author": "李石", 
    "paragraphs": [
      "十月小春天。", 
      "紅葉紅花半雨煙。", 
      "點滴紅酥真耐冷，爭先。", 
      "奪取梅魂鬥雪妍。", 
      "坐待曉鶯遷。", 
      "織女機頭蜀錦川。", 
      "枝上綠毛幺鳳子，飛仙。", 
      "乞與雙雙作被眠。"
    ], 
    "rhythmic": "南鄉子"
  }, 
  {
    "author": "李石", 
    "paragraphs": [
      "裹帽拈吟須。", 
      "我是蓬萊舊酒徒。", 
      "除了茅君誰是伴，麻姑。", 
      "洞裏仙漿不用沽。", 
      "弱水渺江湖。", 
      "醉裏笙歌醉裏扶。", 
      "縱飲菊潭餐菊蕊，茱萸。", 
      "醫得人間瘦也無。"
    ], 
    "rhythmic": "南鄉子"
  }, 
  {
    "author": "李石", 
    "paragraphs": [
      "一脈分溪淺綠，數枝約岸猗紅。", 
      "小船橫系碧蘆叢。", 
      "似我江湖春夢。", 
      "曬網漁歸別浦，舉頭雁度晴空。", 
      "短蓑獨宿月明中。", 
      "醉笛一聲風弄。"
    ], 
    "rhythmic": "西江月"
  }, 
  {
    "author": "李石", 
    "paragraphs": [
      "向吳天萬里、一葉歸舟。", 
      "歲月盡悠悠。", 
      "有清歌一曲，醉中自笑，酒醒還愁。", 
      "幾度春鶯囀午，塞雁橫秋。", 
      "漁笛蓑衣底，依舊勾收。", 
      "多謝飛來雙鶴，□水邊林下，伴我遨遊。", 
      "笑老萊晨昏，色笑爲親留。", 
      "有向來、素琴三尺，枕一編、周易在牀頭。", 
      "君知否，家山夢寐，渾勝瀛洲。"
    ], 
    "rhythmic": "八聲甘州"
  }, 
  {
    "author": "李石", 
    "paragraphs": [
      "瀲灩雲霞，空濛霧雨，長堤柳色如茵。", 
      "問西湖何似，粉面初勻。", 
      "盡道軟紅香土，東華風月俱新。", 
      "舊遊如夢，塵緣未斷，幾度逢春。", 
      "蓬萊閣上，風流二老，相攜把酒論文。", 
      "最好是、四娘桃李，約近東鄰。", 
      "別後使君須鬢，十分白了三分。", 
      "是人笑道，醉中文字，更要紅裙。"
    ], 
    "rhythmic": "雨中花慢", 
    "tags": [
      "西湖"
    ]
  }, 
  {
    "author": "李石", 
    "paragraphs": [
      "望長江東去，逐客西來，幾逢秋杪。", 
      "江草江花，約鬢絲俱老。", 
      "朝士紅萸，佳人雪藕，別後忍孤歡笑。", 
      "楚水樓臺，巫山宮殿，五湖煙渺。", 
      "又是征帆，萬里行去，舊恨鱸魚，昔日鷗鳥。", 
      "九日江南，上蓬萊仙島。", 
      "三度劉郎，黃花醉裏，問我幾時來到。", 
      "寄語西風，饒他老子，莫欺烏帽。"
    ], 
    "rhythmic": "醉蓬萊", 
    "tags": [
      "長江"
    ]
  }, 
  {
    "author": "李石", 
    "paragraphs": [
      "西去徵鴻東去水。", 
      "幾重別恨千山裏。", 
      "夢繞綠窗書半紙。", 
      "何處是。", 
      "桃花溪畔人千里。", 
      "瘦玉倚香愁黛翠。", 
      "勸人須要人先醉。", 
      "問道明朝行也未。", 
      "猶自記。", 
      "燈前背立偷彈淚。"
    ], 
    "rhythmic": "漁家傲"
  }, 
  {
    "author": "李石", 
    "paragraphs": [
      "密葉蠟蜂房，花下頻來往。", 
      "不知辛苦爲誰甜，山月梅花上。", 
      "玉質紫金衣，香雪隨風蕩。", 
      "人間喚作返魂梅，仍是蜂兒樣。"
    ], 
    "rhythmic": "卜算子"
  }, 
  {
    "author": "李石", 
    "paragraphs": [
      "心自小，玉釵頭。", 
      "月娥飛下白蘋洲。", 
      "水中仙，月下游。", 
      "江漢佩，洞庭舟。", 
      "香名薄倖寄青樓。", 
      "問何如，打泊浮。"
    ], 
    "rhythmic": "搗練子", 
    "tags": [
      "洞庭湖"
    ]
  }, 
  {
    "author": "李石", 
    "paragraphs": [
      "紅粉裏，絳金裳。", 
      "一卮仙酒豔晨妝。", 
      "醉溫柔，別有鄉。", 
      "清暑殿，藕風涼。", 
      "雞頭擘破誤君王。", 
      "泣梨花，春夢長。"
    ], 
    "rhythmic": "搗練子"
  }, 
  {
    "author": "李石", 
    "paragraphs": [
      "煙雨池塘，綠野乍添春漲。", 
      "鳳樓高、珠簾捲上。", 
      "金柔玉困，舞腰肢相向。", 
      "似玉人、瘦時模樣。", 
      "離亭別後，試問陽關誰唱。", 
      "對青春、翻成悵望。", 
      "重門靜院，度香風屏障。", 
      "吐飛花、伴人來往。"
    ], 
    "rhythmic": "謝池春"
  }, 
  {
    "author": "李石", 
    "paragraphs": [
      "花樹樹。", 
      "吹碎胭脂紅雨。", 
      "將謂郎來推繡戶。", 
      "暖風搖竹塢。", 
      "睡起欄干凝佇。", 
      "漠漠紅樓飛絮。", 
      "劃踏襪兒垂手處。", 
      "隔溪鶯對語。"
    ], 
    "rhythmic": "出塞・謁金門"
  }, 
  {
    "author": "康與之", 
    "paragraphs": [
      "重陽日，四面雨垂垂。", 
      "戲馬臺前泥拍肚，龍山路上水平臍。", 
      "淹浸倒東籬。", 
      "茱萸胖，黃菊溼齏齏。", 
      "落帽孟嘉尋箬笠，漉巾陶令買蓑衣。", 
      "都道不如歸。"
    ], 
    "rhythmic": "望江南・憶江南"
  }, 
  {
    "author": "康與之", 
    "paragraphs": [
      "嘆詩書萬卷、致君人，番沈陸。", 
      "……且置請纓封萬戶，徑須賣劍酬黃犢。", 
      "慟當年、寂寞賈長沙，傷時哭。"
    ], 
    "rhythmic": "滿江紅"
  }, 
  {
    "author": "康與之", 
    "paragraphs": [
      "解將天上千年豔，換得人間九日黃。"
    ], 
    "rhythmic": "鷓鴣天"
  }, 
  {
    "author": "康與之", 
    "paragraphs": [
      "春寂寞。", 
      "長安古道東風惡。", 
      "東風惡。", 
      "胭脂滿地，杏花零落。", 
      "臂銷不奈黃金約。", 
      "天寒猶怯春衫薄。", 
      "春衫薄。", 
      "不禁珠淚，爲君彈卻。"
    ], 
    "rhythmic": "憶秦娥"
  }, 
  {
    "author": "康與之", 
    "paragraphs": [
      "若耶溪路。", 
      "別岸花無數。", 
      "欲斂嬌紅向人語。", 
      "與綠荷、相倚恨，回首西風，波淼淼、三十六陂煙雨。", 
      "新妝明照水，汀渚生香，不嫁東風被誰誤。", 
      "遣踟躕、騷客意，千里綿綿，仙浪遠、何處凌波微步。", 
      "想南浦、潮生畫橈歸，正月曉風清，斷腸凝佇。"
    ], 
    "rhythmic": "洞仙歌令・洞仙歌"
  }, 
  {
    "author": "康與之", 
    "paragraphs": [
      "名與牡丹聯譜，南珍獨比江瑤。", 
      "閩山入貢冠前朝。", 
      "露葉風枝嫋嫋。", 
      "香玉滿苞仙液，縐紅圓戚鮫綃。", 
      "華清宮殿蜀山遙。", 
      "一騎紅塵失笑。"
    ], 
    "rhythmic": "西江月"
  }, 
  {
    "author": "康與之", 
    "paragraphs": [
      "臉薄難藏淚，恨柳風，不與吹斷行色。", 
      "……但掩袖轉面面啼紅，無言應得。", 
      "……哭得渾無氣力。"
    ], 
    "rhythmic": "曲遊春"
  }, 
  {
    "author": "康與之", 
    "paragraphs": [
      "牡丹半坼初經雨，雕檻翠幕朝陽。", 
      "嬌困倚動風，羞謝了羣芳。", 
      "洗煙凝露向清曉，步瑤臺、月底霓裳。", 
      "輕笑淡拂宮黃。", 
      "淺擬飛燕新妝。", 
      "楊柳啼鴉晝永，正鞦韆庭館，風絮池塘。", 
      "三十六宮，簪豔粉濃香。", 
      "慈寧玉殿慶清賞，佔東君、誰比花王。", 
      "良夜萬燭熒煌。", 
      "影裏留住年光。"
    ], 
    "rhythmic": "舞楊花"
  }, 
  {
    "author": "康與之", 
    "paragraphs": [
      "瑞煙浮禁苑。", 
      "正絳闕春回，新正方半。", 
      "冰輪桂華滿。", 
      "溢花衢歌市，芙蓉開遍。", 
      "龍樓兩觀。", 
      "見銀燭、星球有爛。", 
      "卷珠簾、盡日笙歌，盛集寶釵金釧。", 
      "堪羨。", 
      "綺羅叢裏，蘭麝香中，正宜遊玩。", 
      "風柔夜暖。", 
      "花影亂，笑聲喧。", 
      "鬧蛾兒滿路，成團打塊，簇著冠兒鬥轉。", 
      "喜皇都、舊日風光，太平再見。"
    ], 
    "rhythmic": "瑞鶴仙"
  }, 
  {
    "author": "康與之", 
    "paragraphs": [
      "薄寒羅袖怯。", 
      "教小玉添香，被翻宮襭。", 
      "蘭缸半明滅。", 
      "聽幾聲歸雁，一簾微月。", 
      "情波恨葉。", 
      "索新詞、猶自怨別。", 
      "夢迴時、雪暖酥凝，掠鬢寶鴛釵折。", 
      "悽切。", 
      "紋窗描繡，舊譜尋棋，變成虛設。", 
      "同心對結。", 
      "重來是，甚時節。", 
      "悵姑蘇臺上，征帆何許，隱隱遙山萬疊。", 
      "袖紅綃、獨立無言，偷彈淚血。"
    ], 
    "rhythmic": "瑞鶴仙"
  }, 
  {
    "author": "康與之", 
    "paragraphs": [
      "雲海沈沈，峭寒收建章。", 
      "雪殘鳷鵲。", 
      "華燈照夜，萬井禁城行樂。", 
      "春隨鬢影，映參差、柳絲梅萼。", 
      "丹禁杳，鰲峯對聳，三山上通寥廓。", 
      "春衫繡羅香薄。", 
      "步金蓮影下，三千綽約。", 
      "冰輪桂滿，皓色冷浸樓閣。", 
      "霓裳帝樂，奏昇平、天風吹落。", 
      "留鳳輦、通宵宴賞，莫放漏聲閒卻。"
    ], 
    "rhythmic": "漢宮春"
  }, 
  {
    "author": "康與之", 
    "paragraphs": [
      "臘殘春早。", 
      "正簾幕護寒，樓臺清曉。", 
      "寶運當千，佳辰餘五，嵩嶽誕生元老。", 
      "帝遣阜安宗社，人仰雍容廊廟。", 
      "盡總道，是文章孔孟，勳庸周召。", 
      "師表。", 
      "方眷遇，魚水君臣，須信從來少。", 
      "玉帶金魚，朱顏綠鬢，占斷世間榮耀。", 
      "篆刻鼎彝將遍，整頓乾坤都了。", 
      "願歲歲，見柳梢青淺，梅英紅小。"
    ], 
    "rhythmic": "喜遷鶯"
  }, 
  {
    "author": "康與之", 
    "paragraphs": [
      "秋寒初勁。", 
      "看雲路雁來，碧天如鏡。", 
      "湘浦煙深，衡陽沙遠，風外幾行斜陣。", 
      "回首塞門何處，故國關河重省。", 
      "漢使老，認上林欲下，徘徊清影。", 
      "江南煙水暝。", 
      "聲過小樓，燭暗金猊冷。", 
      "送目鳴琴，裁詩挑錦，此恨此情無盡。", 
      "夢想洞庭飛下，散入雲濤千頃。", 
      "過盡也，奈社陵人遠，玉關無信。"
    ], 
    "rhythmic": "喜遷鶯", 
    "tags": [
      "洞庭湖"
    ]
  }, 
  {
    "author": "康與之", 
    "paragraphs": [
      "馮夷剪碎澄溪練，飛下同雲。", 
      "著地無痕。", 
      "柳絮梅花處處春。", 
      "山陰此夜明如晝，月滿前村。", 
      "莫掩溪門。", 
      "恐有扁舟乘興人。"
    ], 
    "rhythmic": "醜奴兒令・採桑子"
  }, 
  {
    "author": "康與之", 
    "paragraphs": [
      "紅樓紫陌青春路，柳色皇州。", 
      "月淡煙柔。", 
      "嫋嫋亭亭不自由。", 
      "舊時扶上雕鞍處，此地重遊。", 
      "總是新愁。", 
      "柳自輕盈水自流。"
    ], 
    "rhythmic": "醜奴兒令・採桑子"
  }, 
  {
    "author": "康與之", 
    "paragraphs": [
      "鬱孤臺上立多時。", 
      "煙晚暮雲低。", 
      "山川城郭良是，回首昔人非。", 
      "今古事，只堪悲。", 
      "此心知。", 
      "一尊芳酒，慷慨悲歌，月墮人歸。"
    ], 
    "rhythmic": "訴衷情令"
  }, 
  {
    "author": "康與之", 
    "paragraphs": [
      "阿房廢址漢荒丘。", 
      "狐兔又羣遊。", 
      "豪華盡成春夢，留下古今愁。", 
      "君莫上，古原頭。", 
      "淚難收。", 
      "夕陽西下，塞雁南飛，渭水東流。"
    ], 
    "rhythmic": "訴衷情令"
  }, 
  {
    "author": "康與之", 
    "paragraphs": [
      "秦時宮殿咸陽裏。", 
      "千門萬戶連雲起。", 
      "複道互西東。", 
      "不禁三月風。", 
      "漢唐乘王氣。", 
      "萬歲千秋計。", 
      "畢竟是荒丘。", 
      "荊榛滿地愁。"
    ], 
    "rhythmic": "菩薩蠻令・菩薩蠻"
  }, 
  {
    "author": "康與之", 
    "paragraphs": [
      "龍蟠虎踞金陵郡。", 
      "古來六代豪華盛。", 
      "縹鳳不來遊。", 
      "臺空江自流。", 
      "下臨全楚地。", 
      "包舉中原勢。", 
      "可惜草連天。", 
      "晴郊狐兔眠。"
    ], 
    "rhythmic": "菩薩蠻令・菩薩蠻"
  }, 
  {
    "author": "康與之", 
    "paragraphs": [
      "一雨一番涼，江南秋興。", 
      "門掩蒼苔鎖寒徑。", 
      "紅塵不到，盡日鳥啼人靜。", 
      "綠荷風已過，搖香柄。", 
      "澹陰未解，園林清潤。", 
      "一片花飛墮紅影。", 
      "殘書讀盡，袖手高吟清詠。", 
      "任從車馬客，勞方寸。"
    ], 
    "rhythmic": "感皇恩"
  }, 
  {
    "author": "康與之", 
    "paragraphs": [
      "蹙損遠山眉。", 
      "幽怨誰知。", 
      "羅衾滴盡淚胭脂。", 
      "夜過春寒愁未起，門外鴉啼。", 
      "惆悵阻佳期。", 
      "人在天涯。", 
      "東風頻動小桃枝。", 
      "正是銷魂時候也，撩亂花飛。"
    ], 
    "rhythmic": "賣花聲"
  }, 
  {
    "author": "康與之", 
    "paragraphs": [
      "愁拈斷釵金。", 
      "遠信沈沈。", 
      "秦箏調怨不成音。", 
      "郎馬不知何處也，樓外春深。", 
      "好夢已難尋。", 
      "夜夜餘衾。", 
      "目窮千里正傷心。", 
      "記得當初郎去路，綠樹陰陰。"
    ], 
    "rhythmic": "賣花聲"
  }, 
  {
    "author": "康與之", 
    "paragraphs": [
      "南溪二月雨初晴。", 
      "四郊明。", 
      "暖風輕。", 
      "一雨一風，鋪地落紅英。", 
      "枝上流鶯啼勸我，春欲去，且留春。", 
      "登臨行樂慰閒情。", 
      "過長亭。", 
      "暮潮平。", 
      "四面青蕪，中是越王城。", 
      "信馬行吟歸路晚，山簇簇，柳陰陰。"
    ], 
    "rhythmic": "江城子"
  }, 
  {
    "author": "康與之", 
    "paragraphs": [
      "一宵風雨送春歸。", 
      "綠暗紅稀。", 
      "畫樓整日無人到，與誰同拈花枝。", 
      "門外薔薇開也，枝頭梅子酸時。", 
      "玉人應是數歸期。", 
      "翠斂愁眉。", 
      "塞鴻不到雙魚遠，嘆樓前、流水難西。", 
      "新恨欲題紅葉，東風滿院花飛。"
    ], 
    "rhythmic": "風入松"
  }, 
  {
    "author": "康與之", 
    "paragraphs": [
      "碧苔滿地襯殘紅。", 
      "綠樹陰濃。", 
      "曉鶯啼破眉心事，舊愁新恨重重。", 
      "翠黛不忺重掃，佳時每恨難同。", 
      "花開花謝任東風。", 
      "此恨無窮。", 
      "夢魂擬逐楊花去，殢人休下簾櫳。", 
      "要見只憑清夢，幾時真個相逢。"
    ], 
    "rhythmic": "風入松"
  }, 
  {
    "author": "康與之", 
    "paragraphs": [
      "春又晚。", 
      "風勁落紅如剪。", 
      "睡起繡牀飛絮滿。", 
      "日長門半掩。", 
      "不管離腸欲斷。", 
      "聽盡樑間雙燕。", 
      "試上小樓還不見。", 
      "樓前芳草遠。"
    ], 
    "rhythmic": "謁金門"
  }, 
  {
    "author": "康與之", 
    "paragraphs": [
      "南高峯。", 
      "北高峯。", 
      "一片湖光煙靄中。", 
      "春來愁殺儂。", 
      "郎意濃。", 
      "妾意濃。", 
      "油壁車輕郎馬驄。", 
      "相逢九里鬆。"
    ], 
    "rhythmic": "長相思"
  }, 
  {
    "author": "康與之", 
    "paragraphs": [
      "管絃繡陌，燈火畫橋，塵香舊時歸路。", 
      "腸斷蕭娘，舊日風簾映朱戶。", 
      "鶯能舞，花解語。", 
      "念後約、頓成輕負。", 
      "緩雕佩、獨自歸來，憑欄情緒。", 
      "楚岫在何處。", 
      "香夢悠悠，花月更誰主。", 
      "惆悵後期，空有鱗鴻寄紈素。", 
      "枕前淚，窗外雨。", 
      "翠幕冷、夜涼虛度。", 
      "未應信、此度相思，寸腸千縷。"
    ], 
    "rhythmic": "應天長"
  }, 
  {
    "author": "康與之", 
    "paragraphs": [
      "青箋後約無憑據。", 
      "誤我碧桃花下語。", 
      "誰將消息問劉郎，悵望玉溪溪上路。", 
      "春來無限傷情緒。", 
      "擬欲題紅都寄與。", 
      "東風吹落一庭花，手把新愁無寫處。"
    ], 
    "rhythmic": "玉樓春令・玉樓春"
  }, 
  {
    "author": "康與之", 
    "paragraphs": [
      "畫橋流水欲平闌。", 
      "雨後青山。", 
      "去年芳草今年恨，恨香車、不逐雕鞍。", 
      "紅杏牆頭院落，綠楊樓外鞦韆。", 
      "謝娘別後憶前歡。", 
      "淚滴春衫。", 
      "柔荑共折香紅處，勸東風、且與流連。", 
      "早是相思瘦損，梅花謝了春寒。"
    ], 
    "rhythmic": "風入松"
  }, 
  {
    "author": "康與之", 
    "paragraphs": [
      "雙龍燭影，千門夜色，三五宴瑤臺。", 
      "舞蝶隨香，飛蟬撲鬢，人自蕊宮來。", 
      "太平簫鼓宸居曉，清漏玉壺催。", 
      "步輦歸時，綺羅生潤，花上月徘徊。"
    ], 
    "rhythmic": "憶少年令・憶少年"
  }, 
  {
    "author": "康與之", 
    "paragraphs": [
      "結客少年場。", 
      "繁華夢，當日賞風光。", 
      "紅燈九街，買移花市，畫樓十里，特地梅妝。", 
      "醉魂蕩，龍跳撝萬字，鯨飲吸三江。", 
      "嬌隨鈿車，玉驄南陌，喜搖雙槳，紅袖橫塘。", 
      "天涯歸期阻，衡陽雁不到，路隔三湘。", 
      "難見謝娘詩好，蘇小歌長。", 
      "漫自惜鸞膠，朱弦何在，暗藏羅結，紅綬消香。", 
      "歌罷淚沾宮錦，襟袖淋浪。"
    ], 
    "rhythmic": "風流子"
  }, 
  {
    "author": "康與之", 
    "paragraphs": [
      "櫻桃落盡春歸去，蝶翻金粉雙飛。", 
      "子規啼恨小樓西。", 
      "曲屏珠箔晚，惆悵卷金泥。", 
      "門巷寂寥人去後，望殘菸草低迷。", 
      "閒尋舊曲玉笙悲。", 
      "關山千里恨，雲漢月重規。"
    ], 
    "rhythmic": "瑞鶴仙令・臨江仙"
  }, 
  {
    "author": "康與之", 
    "paragraphs": [
      "帝城柳色藏春絮。", 
      "嫩綠滿、遊人歸路。", 
      "殘紅剩蕊留春住。", 
      "無奈霏微細雨。", 
      "南陌上、玉佩鈿車，悵紫陌、青門日暮。", 
      "黃昏院落人歸去。", 
      "猶有流鶯對語。"
    ], 
    "rhythmic": "杏花天"
  }, 
  {
    "author": "康與之", 
    "paragraphs": [
      "潮生浦口雲，潮落津頭樹。", 
      "潮本無心落又生，人自來還去。", 
      "今古短長亭，送往迎來處。", 
      "老盡東西南北人，亭下潮如故。"
    ], 
    "rhythmic": "卜算子"
  }, 
  {
    "author": "康與之", 
    "paragraphs": [
      "梧葉飄黃，萬山空翠，斷霞流水爭輝。", 
      "正金風西起，海燕東歸。", 
      "憑欄不見南來雁，望故人、消息遲遲。", 
      "木樨開後，不應誤我，好景良時。", 
      "只念獨守孤幃。", 
      "把枕前囑付，一旦分飛。", 
      "上秦樓遊賞，酒殢花迷。", 
      "誰知別後相思苦，悄爲伊、瘦損香肌。", 
      "花前月下，黃昏院落，珠淚偷垂。"
    ], 
    "rhythmic": "金菊對芙蓉"
  }, 
  {
    "author": "康與之", 
    "paragraphs": [
      "惱殺行人，東風裏、爲誰啼血。", 
      "正青春未老，流鶯方歇。", 
      "蝴蝶枕前顛倒夢，杏花枝上朦朧月。", 
      "問天涯、何事苦關情，思離別。", 
      "聲一喚，腸千結。", 
      "閩嶺外，江南陌。", 
      "正是堤楊柳，翠條堪折。", 
      "鎮日叮嚀千百遍，只將一句頻頻說。", 
      "道不如歸去不如歸，傷情切。"
    ], 
    "rhythmic": "滿江紅"
  }, 
  {
    "author": "康與之", 
    "paragraphs": [
      "玉樓人靜。", 
      "高卷疏簾情迥。"
    ], 
    "rhythmic": "失調名"
  }, 
  {
    "author": "康與之", 
    "paragraphs": [
      "霜幕風簾，閒齋小戶，素蟾初上雕籠。", 
      "玉杯醽醁，還與可人同。", 
      "古鼎沈煙篆細，玉筍破、橙橘香濃。", 
      "梳妝懶，脂輕粉薄，約略淡眉峯。", 
      "清新，歌幾許，低隨慢唱，語笑相供。", 
      "道文書針線，今夜休攻。", 
      "莫厭蘭膏更繼，明朝又、粉冗匆匆。", 
      "酩酊也，冠兒未卸，先把被兒烘。"
    ], 
    "rhythmic": "滿庭芳"
  }, 
  {
    "author": "康與之", 
    "paragraphs": [
      "楊花飄盡。", 
      "雲壓綠陰風乍定。", 
      "簾幕閒垂。", 
      "弄語千般燕子飛。", 
      "小樓深靜。", 
      "睡起殘妝猶未整。", 
      "夢不成歸。", 
      "淚滴斑斑金縷衣。"
    ], 
    "rhythmic": "減字木蘭花"
  }, 
  {
    "author": "康與之", 
    "paragraphs": [
      "晚來一霎風兼雨，洗盡炎光。", 
      "理罷笙篁。", 
      "卻對菱花淡淡妝。", 
      "絳綃縷薄冰肌瑩，雪膩酥香。", 
      "笑語檀郎。", 
      "今夜紗廚枕簟涼。"
    ], 
    "rhythmic": "採桑子"
  }, 
  {
    "author": "康與之", 
    "paragraphs": [
      "春光豔冶，遊人踏綠苔。", 
      "千紅萬紫競香開。", 
      "暖風拂鼻籟，驀地暗香透滿懷。", 
      "荼縻似錦裁。", 
      "嬌紅間綠白，只怕迅速春回。", 
      "誤落在塵埃。", 
      "折向鬢雲間、金鳳釵。"
    ], 
    "rhythmic": "荷葉鋪水面"
  }, 
  {
    "author": "康與之", 
    "paragraphs": [
      "弱柳小腰身。", 
      "雙雙蛾翠顰。"
    ], 
    "rhythmic": "菩薩蠻"
  }, 
  {
    "author": "曾覿", 
    "paragraphs": [
      "楚天千里無雲，露華洗出秋容淨。", 
      "銀蟾臺榭，玉壺天地，參差桂影。", 
      "鴛瓦寒生，畫檐光射，碧梧金井。", 
      "聽韶華半夜，江梅三弄，風嫋嫋、良宵永。", 
      "攜手西園宴罷，下瑤臺、醉魂初醒。", 
      "吹簫仙子，驂鸞歸路，一襟清興。", 
      "鳷鵲樓高，建章門迥，星河耿耿。", 
      "看滄江潮上，丹楓落葉，浸關山冷。"
    ], 
    "rhythmic": "水龍吟"
  }, 
  {
    "author": "曾覿", 
    "paragraphs": [
      "霽天湛碧，正新涼風露，冰壺清徹。", 
      "河漢無聲□□□，涌出銀蟾孤絕。", 
      "巖桂香飄，井梧影轉，冷浸宮袍潔。", 
      "西廂往事，一簾幽夢悽切。", 
      "腸斷楚峽雲歸，尊前無緒，只有愁如發。", 
      "此夕姮娥應也恨，冷落瓊樓金闕。", 
      "禁漏迢迢，邊鴻杳杳，密意憑誰說。", 
      "闌干星漢，落梅三弄初闋。"
    ], 
    "rhythmic": "念奴嬌"
  }, 
  {
    "author": "曾覿", 
    "paragraphs": [
      "羣花漸老，向曉來微雨，芳心初拆。", 
      "拂掠嬌紅香旖旎，渾欲不勝春色。", 
      "淡月梨花，新晴繁杏，裝點成標格。", 
      "風光都在，半開深院人寂。", 
      "剛要買斷東風，嫋欒枝低映，舞茵歌席。", 
      "記得當時曾共賞，玉人纖手輕摘。", 
      "醉裏妖饒，醒時風韻，比並堪端的。", 
      "誰知憔悴，對花空恁思憶。"
    ], 
    "rhythmic": "念奴嬌"
  }, 
  {
    "author": "曾覿", 
    "paragraphs": [
      "人生行樂，算一春歡賞，都來幾日。", 
      "綠暗紅稀春已去，贏得星星頭白。", 
      "醉裏狂歌，花前起舞，拚罰金盃百。", 
      "淋漓宮錦，忍辜妖豔姿色。", 
      "須信殿得韶光，只愁花謝，又作經年別。", 
      "嫩紫嬌紅還解語，應爲主人留客。", 
      "月落烏啼，酒闌燭暗，離緒傷吳越。", 
      "竹西歌吹，不堪老去重憶。"
    ], 
    "rhythmic": "念奴嬌"
  }, 
  {
    "author": "曾覿", 
    "paragraphs": [
      "媚容素態，比羣花、贏了風流顏色。", 
      "暱枕低幃銷受得，□□輕憐深惜。", 
      "怎望如今，瓶沈簪折，驀地成疏隔。", 
      "□□夕雨，甚時重見蹤跡。", 
      "門外暫泊蘭舟，一行霜樹，□一重山碧。", 
      "淚眼相看爭忍望，天際孤村寒驛。", 
      "卞水無情，催人東去，去也添愁寂。", 
      "鱗鴻方便，爲人傳個消息。"
    ], 
    "rhythmic": "念奴嬌"
  }, 
  {
    "author": "曾覿", 
    "paragraphs": [
      "陡寒生翠幕。", 
      "凍雲垂，繽紛飛雪初落。", 
      "縈風度池閣。", 
      "嫋餘妍，時趁舞腰纖弱。", 
      "江天漠漠。", 
      "認殘梅、吹散畫角。", 
      "正貂裘乍怯，黃昏院宇，入檐飄泊。", 
      "依約。", 
      "銀河迢遞，種玉羣仙，共驂鸞鶴。", 
      "東君未覺。", 
      "先春綻，萬花萼。", 
      "向尊前、已喜豐年呈瑞，人間何事最樂。", 
      "擁笙歌、繡閣低帷，縱歡細酌。"
    ], 
    "rhythmic": "瑞鶴仙"
  }, 
  {
    "author": "曾覿", 
    "paragraphs": [
      "錦帳寒添，畫檐雀噪，凍雲布野。", 
      "望空際、瑤峯微吐，瓊花初綻，江山如畫。", 
      "裁冰剪水裝鴛瓦。", 
      "杳旗亭路，依稀管絃臺榭。", 
      "倚小樓佳興，一行珠簾不下。", 
      "隨縷板、歌聲閒暇。", 
      "傍翠袖雲鬟、憐豔冶。", 
      "似佯醉、不奈嬌羞，濃歡旋學風雅。", 
      "相暝色、雙鸞舞罷。", 
      "紅獸暖、春生金斝。", 
      "但殢飲，香霧卷、壺天不夜。"
    ], 
    "rhythmic": "傾杯樂"
  }, 
  {
    "author": "曾覿", 
    "paragraphs": [
      "正枝頭荔子，晚紅皺、嫋薰風。", 
      "對碧瓦迷雲，青山似浪，返照浮空。", 
      "高臺稱吟眺處，□繁華、清勝兩無窮。", 
      "簾卷榕陰暮合，萬家香靄溟濛。", 
      "年光冉冉逐飛鴻。", 
      "嘆雨跡雲蹤。", 
      "漸暑退蘭房，涼生象簟，知與誰同。", 
      "臨鸞晚妝初罷，怨清宵、好夢不相逢。", 
      "看即天涯秋也，恨隨一葉梧桐。"
    ], 
    "rhythmic": "木蘭花慢"
  }, 
  {
    "author": "曾覿", 
    "paragraphs": [
      "溪山多勝事，詩酒辨清遊。", 
      "主人爲我，增茸臺榭足凝眸。", 
      "彷彿玉壺天地，隱見瀛洲風月，千首傲王侯。", 
      "誰與共登眺，公子氣橫秋。", 
      "記當年，曾共醉，庾公樓。", 
      "一杯此際，重話前事逐東流。", 
      "多謝兼金清唱，更擬重陽佳節，挼菊任扶頭。", 
      "但願身長健，浮世拚悠悠。"
    ], 
    "rhythmic": "水調歌頭"
  }, 
  {
    "author": "曾覿", 
    "paragraphs": [
      "圖畫上鱗閣，莫使鬢先秋。", 
      "壯年豪氣，無奈黯黯陣雲浮。", 
      "常記青油幕下，一矢聊城飛去，談笑靜邊頭。", 
      "勳業出無意，非爲快恩讎。", 
      "卷龍韜，隨鳳詔，與時謀。", 
      "朱幡皁蓋南下，聊試海山州。", 
      "邂逅故人相見，俯仰浮生今古，螻蟻共王侯。", 
      "萬事偶然耳，風月恣嬉遊。"
    ], 
    "rhythmic": "水調歌頭"
  }, 
  {
    "author": "曾覿", 
    "paragraphs": [
      "長樂富山水，杖屢足追遊。", 
      "故人千里，西望雙劍黯回眸。", 
      "多謝扁舟乘興，慰我天涯羈思，何必羨封侯。", 
      "暮雨疏簾卷，爽氣颯如秋。", 
      "送徵鴻，浮大白，倚危樓。", 
      "參橫月落，耿耿河漢近人流。", 
      "堪嘆人生離合，後日徵鞍西去，別語卻從頭。", 
      "老矣江邊路，清興漫悠悠。"
    ], 
    "rhythmic": "水調歌頭"
  }, 
  {
    "author": "曾覿", 
    "paragraphs": [
      "向逍遙物外，造化工夫，做成幽致。", 
      "杳靄壺天，映滿空蒼翠。", 
      "聳秀峯巒，媚春花木，對玉階金砌。", 
      "方丈瀛洲，非煙非霧，恍移平地。", 
      "況值良辰，宴遊時候，日永風和，暮春天氣。", 
      "金母龜臺，傍碧桃陰裏。", 
      "地久天長，父堯子舜，燦綺羅佳會。", 
      "一部仙韶，九重鸞仗，年年同醉。"
    ], 
    "rhythmic": "醉蓬萊"
  }, 
  {
    "author": "曾覿", 
    "paragraphs": [
      "冶態輕盈，香風搖盪，畫欄淑景初長。", 
      "彩霞深處，明豔奪昭陽。", 
      "試問沈香舊事，應勸我、莫負韶光。", 
      "多情是，低徊顧影，雲幕淡微涼。", 
      "人間，春更好，一枝斜插，猶記疏狂。", 
      "到如今潘鬢，暗點吳霜。", 
      "樂事直須年少，何妨拚、一飲千觴。", 
      "醺醺醉，壺天向晚，春思正悠揚。"
    ], 
    "rhythmic": "滿庭芳"
  }, 
  {
    "author": "曾覿", 
    "paragraphs": [
      "河漢風情，庭戶夜涼，皓月澄秋時候。", 
      "冰鑑乍開，跨海飛來，光掩滿天星斗。", 
      "四卷珠簾，漸移影、寶階鴛甃。", 
      "還又。", 
      "看歲歲嬋娟，向人依舊。", 
      "朱邸高宴簪纓，正歌吹瑤臺，舞翻宮袖。", 
      "銀管競酬，棣萼相輝，風流古來誰有。", 
      "玉笛橫空，更聽徹、裳霓三奏。", 
      "難偶。", 
      "拚醉倒、參橫曉漏。"
    ], 
    "rhythmic": "燕山亭"
  }, 
  {
    "author": "曾覿", 
    "paragraphs": [
      "玉立明光，才業冠倫，漢歷方承休運。", 
      "江左奏功，塞壘宣威，紫綬幾垂金印。", 
      "歲晚歸來，望丹極、新清氛祲。", 
      "忠憤。", 
      "著撓節朋儔，便成嘉遁。", 
      "千載雲海茫茫，記舉目新亭，壯懷難盡。", 
      "蝴蝶夢驚，化鶴飛還，榮華等閒一瞬。", 
      "七十尊前，算疇昔、都無可恨。", 
      "休問。", 
      "長佔取、朱顏綠鬢。"
    ], 
    "rhythmic": "燕山亭"
  }, 
  {
    "author": "曾覿", 
    "paragraphs": [
      "更漏迢迢，乍寒天氣，畫燭對牀。", 
      "正井梧飄砌，邊鴻度月，故人何處，水遠山長。", 
      "老去功名，年來情緒，寬盡寒衣銷舊香。", 
      "除非是，仗蠻箋象管，時伴吟窗。", 
      "詞章。", 
      "莫話行藏。", 
      "且喜見捷書來帝鄉。", 
      "看銳師雲合，妖氛電掃，隨堤宮柳，依舊成行。", 
      "夢繞他年，青門紫陌，對酒花前歌正當。", 
      "空成恨，奈潘郎兩鬢，新點吳霜。"
    ], 
    "rhythmic": "沁園春"
  }, 
  {
    "author": "曾覿", 
    "paragraphs": [
      "七閩形勝。", 
      "鎮南紀會府，山川交映。", 
      "簫鼓喧天，綺羅盈市，不負四時風景。", 
      "共喜太平無事，豈料潢池不逞。", 
      "殄羣醜，看一鼓雷奔，滄溟波靜。", 
      "指縱詩書帥，曾到鳳池，密勿陪幾政。", 
      "暫掩籌幃，催分戰艦，總出智謀先定。", 
      "想見捷書初上，盡道臣賢主聖。", 
      "正圖舊，聽重宣丹詔，歸調金鼎。"
    ], 
    "rhythmic": "喜遷鶯"
  }, 
  {
    "author": "曾覿", 
    "paragraphs": [
      "記神京、繁華地，舊遊蹤。", 
      "正御溝、春水溶溶。", 
      "平康巷陌，繡鞍金勒躍青驄。", 
      "解衣沽酒醉弦管，柳綠花紅。", 
      "到如今、餘霜鬢，嗟前事、夢魂中。", 
      "但寒煙、滿目飛蓬。", 
      "雕欄玉砌，空鎖三十六離宮。", 
      "塞笳驚起暮天雁，寂寞東風。"
    ], 
    "rhythmic": "金人捧露盤"
  }, 
  {
    "author": "曾覿", 
    "paragraphs": [
      "鳳闕龍樓，清夜月華初照。", 
      "萬點星球，護花梢寒峭。", 
      "華胥夢裏，老去歡情終少。", 
      "花愁醉悶，總消除了。", 
      "紫陌嬉遊，不似少年懷抱。", 
      "珠簾十里，聽笙簫聲香。", 
      "幽期密約，暗想淺顰輕笑。", 
      "良時莫負，玉山頻倒。"
    ], 
    "rhythmic": "傳言玉女"
  }, 
  {
    "author": "曾覿", 
    "paragraphs": [
      "搖揚杏花風，遲日淡陰雙闕。", 
      "絲管緩隨檀板，看舞腰迴雪。", 
      "龍舟閒艤畫橋邊，須趁好花折。", 
      "頻勸御杯宜滿，正清歌初闋。"
    ], 
    "rhythmic": "好事近"
  }, 
  {
    "author": "曾覿", 
    "paragraphs": [
      "一夢別長安，山路雨斜風細。", 
      "行到子陵灘畔，謝主人深意。", 
      "多情低唱下樑塵，拚十分沈醉。", 
      "去也爲伊消瘦，悄不禁思憶。"
    ], 
    "rhythmic": "好事近"
  }, 
  {
    "author": "曾覿", 
    "paragraphs": [
      "霽雪好風光，恰是相逢時節。", 
      "酒量不禁頻勸，便醉倒人側。", 
      "嚴城更漏夜厭厭，應有斷腸客。", 
      "莫問落梅三弄，喜一枝曾折。"
    ], 
    "rhythmic": "好事近"
  }, 
  {
    "author": "曾覿", 
    "paragraphs": [
      "梅粉輕勻。", 
      "和風布暖，香徑無塵。", 
      "鳳閣凌虛，龍池澄碧，芳意鱗鱗。", 
      "清時酒聖花神。", 
      "對內苑、風光又新。", 
      "一部仙韶，九重鸞仗，天上長春。"
    ], 
    "rhythmic": "柳梢青"
  }, 
  {
    "author": "曾覿", 
    "paragraphs": [
      "花柳爭春。", 
      "湖山竟秀，恰近清明。", 
      "綺席從容，蘭舟搖曳，穩泛波平。", 
      "君恩許宴簪纓。", 
      "密座促、仍多故情。", 
      "一部清音，兩行紅粉，醉入嚴城。"
    ], 
    "rhythmic": "柳梢青"
  }, 
  {
    "author": "曾覿", 
    "paragraphs": [
      "品雅風流，端端正正，堪人憐惜。", 
      "因甚新來，眉兒不展，愁情如織。", 
      "倡條冶葉無情，猶爲他、千思萬憶。", 
      "據恁當初，真心實意，如何虧得。"
    ], 
    "rhythmic": "柳梢青"
  }, 
  {
    "author": "曾覿", 
    "paragraphs": [
      "胭脂膩，粉光輕。", 
      "正新晴。", 
      "枝上鬧紅無處著，近清明。", 
      "仙娥進酒多情。", 
      "向花下、相鬧盈盈。", 
      "不惜十分傾玉斝，惜凋零。"
    ], 
    "rhythmic": "春光好"
  }, 
  {
    "author": "曾覿", 
    "paragraphs": [
      "心下事，不思量。", 
      "自難忘。", 
      "花底夢迴春漠漠，恨偏長。", 
      "閒日多少韶光。", 
      "雕闌靜、芳草池塘。", 
      "風急落紅留不住，又斜陽。"
    ], 
    "rhythmic": "春光好"
  }, 
  {
    "author": "曾覿", 
    "paragraphs": [
      "槐陰密，蔗漿寒。", 
      "荔枝丹。", 
      "珍重主人憐客意，薦雕盤。", 
      "多情翠袖憑欄。", 
      "晚妝罷、誰與共歡。", 
      "簾卷玉鉤風細細，斂眉山。"
    ], 
    "rhythmic": "春光好"
  }, 
  {
    "author": "曾覿", 
    "paragraphs": [
      "一聲杜宇。", 
      "滿地落紅愁不語。", 
      "國色春嬌。", 
      "不逐風前柳絮飄。", 
      "珠簾休卷。", 
      "愛惜龍香藏粉豔。", 
      "勝友俱來。", 
      "同醉君恩倒玉杯。"
    ], 
    "rhythmic": "減字木蘭花"
  }, 
  {
    "author": "曾覿", 
    "paragraphs": [
      "璧月香風，萬家簾幕煙如晝。", 
      "鬧蛾雪柳。", 
      "人似梅花瘦。", 
      "行樂清時，莫惜笙歌奏。", 
      "更闌後。", 
      "滿斟金斗。", 
      "且醉厭厭酒。"
    ], 
    "rhythmic": "點絳脣"
  }, 
  {
    "author": "曾覿", 
    "paragraphs": [
      "細雨斜風，上元燈火還空過。", 
      "下簾孤坐。", 
      "老去知因果。", 
      "風月詞情，冷落教誰和。", 
      "今忘我。", 
      "靜中看破。", 
      "萬事空花墮。"
    ], 
    "rhythmic": "點絳脣"
  }, 
  {
    "author": "曾覿", 
    "paragraphs": [
      "豔杏紅芳透粉肌。", 
      "沈香亭宴太真妃。", 
      "新晴庭館燕來遲。", 
      "試抹麼弦妝半掩，滿斟綠醑袖交飛。", 
      "九重天上捧金卮。"
    ], 
    "rhythmic": "浣溪沙"
  }, 
  {
    "author": "曾覿", 
    "paragraphs": [
      "元是昭陽宮裏人。", 
      "驚鴻宛轉掌中身。", 
      "只疑飛過洞庭雲。", 
      "按徹涼州蓮步緊，好花風嫋一枝新。", 
      "畫堂香暖不勝春。"
    ], 
    "rhythmic": "浣溪沙", 
    "tags": [
      "洞庭湖"
    ]
  }, 
  {
    "author": "曾覿", 
    "paragraphs": [
      "綺陌尋芳惜少年。", 
      "長楸走馬著金鞭。", 
      "玉樓春醉杏花前。", 
      "憔悴如今誰作伴，別離還近養花天。", 
      "碧雲凝處憶嬋娟。"
    ], 
    "rhythmic": "浣溪沙"
  }, 
  {
    "author": "曾覿", 
    "paragraphs": [
      "一扇薰風入座涼。", 
      "輕雲微雨弄晴光。", 
      "綠團梅子未成黃。", 
      "漸近日長愁悶處，更堪羈旅送歸艎。", 
      "亂山重疊水茫茫。"
    ], 
    "rhythmic": "浣溪沙"
  }, 
  {
    "author": "曾覿", 
    "paragraphs": [
      "華燈鬧。", 
      "銀蟾照。", 
      "萬家羅幕香風透。", 
      "金尊側。", 
      "花顏色。", 
      "醉里人人，向人情極。", 
      "惜惜惜。", 
      "春寒峭。", 
      "腰肢小。", 
      "鬢雲斜嚲蛾兒嫋。", 
      "清宵寂。", 
      "香閨隔。", 
      "好夢難尋，雨蹤雲跡。", 
      "憶憶憶。"
    ], 
    "rhythmic": "釵頭鳳・擷坊詞"
  }, 
  {
    "author": "曾覿", 
    "paragraphs": [
      "建章宮殿晚生寒。", 
      "飛雪點朱闌。", 
      "舞腰緩隨檀板，輕絮殢春閒。", 
      "愁思亂，酒腸慳。", 
      "漏將殘。", 
      "玉人今夜，滴粉搓酥，應斂眉山。"
    ], 
    "rhythmic": "訴衷情"
  }, 
  {
    "author": "曾覿", 
    "paragraphs": [
      "半鉤珠箔小揚州。", 
      "春色在重樓。", 
      "曾醉玳筵歌舞，楚夢苦難留。", 
      "情脈脈，恨悠悠。", 
      "幾時休。", 
      "大都人世，會少離多，總是閒愁。"
    ], 
    "rhythmic": "訴衷情"
  }, 
  {
    "author": "曾覿", 
    "paragraphs": [
      "晚妝初試蕊珠宮。", 
      "隨步異香濃。", 
      "檀槽緩垂鸞帶，纖指拈春蔥。", 
      "鶯語巧，上林中。", 
      "正嬌慵。", 
      "暫教花下，簾影微開，多謝東風。"
    ], 
    "rhythmic": "訴衷情"
  }, 
  {
    "author": "曾覿", 
    "paragraphs": [
      "蘭亭曲水擅風流。", 
      "移宴向清秋。", 
      "黃花未應憔悴，盞面尚堪浮。", 
      "圍豔質，發歌喉。", 
      "細相酬。", 
      "明年此會，主人還是，在鳳池頭。"
    ], 
    "rhythmic": "訴衷情"
  }, 
  {
    "author": "曾覿", 
    "paragraphs": [
      "翠幄成陰，誰家簾幕。", 
      "綺羅香擁處、觥籌錯。", 
      "清和將近，□春寒更薄。", 
      "高歌看簌簌、樑塵落。", 
      "好景良辰，人生行樂。", 
      "金盃無奈是、苦相虐。", 
      "殘紅飛盡，嫋垂楊輕弱。", 
      "來歲斷不負、鶯花約。"
    ], 
    "rhythmic": "踏莎行"
  }, 
  {
    "author": "曾覿", 
    "paragraphs": [
      "花近清明晚風寒。", 
      "錦幄獸香殘。", 
      "醺醺醉裏，匆匆相見，重聽哀彈。", 
      "春情入指鶯聲碎，危柱不勝弦。", 
      "十分得意，一場輕夢，淡月闌干。"
    ], 
    "rhythmic": "眼兒媚"
  }, 
  {
    "author": "曾覿", 
    "paragraphs": [
      "重勸離觴淚相看。", 
      "寂寞上徵鞍。", 
      "臨行欲話，風流心事，萬緒千端。", 
      "春光漫漫人千里，歸夢繞長安。", 
      "不堪向晚，孤城吹角，回首關山。"
    ], 
    "rhythmic": "眼兒媚"
  }, 
  {
    "author": "曾覿", 
    "paragraphs": [
      "翠箔垂雲香噴霧。", 
      "年少疏狂，載酒尋芳路。", 
      "多少惜花春意緒。", 
      "勸人金盞歌金縷。", 
      "桃李飄零風景暮。", 
      "只有閒愁，不逐流年去。", 
      "舊事而今誰共語。", 
      "畫樓空指行雲處。"
    ], 
    "rhythmic": "蝶戀花"
  }, 
  {
    "author": "曾覿", 
    "paragraphs": [
      "御柳風柔春正暖。", 
      "紫殿朱樓，赫奕祥光遠。", 
      "十二玉龍迎鳳輦。", 
      "香騰錦繡聞弦管。", 
      "扇卻雙鸞開寶宴。", 
      "綠繞紅圍，宣勸金卮滿。", 
      "萬歲千秋流寵眷。", 
      "此身欲備昭陽燕。"
    ], 
    "rhythmic": "蝶戀花"
  }, 
  {
    "author": "曾覿", 
    "paragraphs": [
      "涼秋湖上過雨。", 
      "作意回商素。", 
      "暗綠翻輕蓋，蕭然姑射儔侶。", 
      "妝臉宜淡佇。", 
      "紅衣妒。", 
      "步襪凌波去。", 
      "異香度。", 
      "天教占斷，風汀月浦煙渚。", 
      "纖塵不到，夢繞玉壺清處。", 
      "多少芳心待怨訴。", 
      "無語。", 
      "飛來一片鷗鷺。"
    ], 
    "rhythmic": "隔浦蓮・隔浦蓮近拍"
  }, 
  {
    "author": "曾覿", 
    "paragraphs": [
      "一線海門來。", 
      "雪噴雲開。", 
      "崑山移玉下瑤臺。", 
      "卷地西風吹不斷，直到蓬萊。", 
      "羯鼓譟春雷。", 
      "鼉舞蛟回。", 
      "歌樓鼓吹夕陽催。", 
      "今古清愁流不盡，都一樽罍。"
    ], 
    "rhythmic": "浪淘沙"
  }, 
  {
    "author": "曾覿", 
    "paragraphs": [
      "催花小雨，輕把香塵灑。", 
      "簾卷水亭風，梅影轉、夕陽初下。", 
      "靚妝窺鑑，鴛甃湛清漪，浮暗麝，剪芳瓊，消得連城價。", 
      "玉樓十二，寒怯銖衣掛。", 
      "曾是綠華仙，眷餘情、新詞如畫。", 
      "花隨人聖，須信世無雙，騰鳳吹，駐鑾輿，堪與瑤池亞。"
    ], 
    "rhythmic": "驀山溪"
  }, 
  {
    "author": "曾覿", 
    "paragraphs": [
      "凋紅減翠，正是清秋杪。", 
      "深院嫋香風，看梨花、一枝開早。", 
      "瓏璁映面，依約認嬌顰，天淡淡，月溶溶，春意知多少。", 
      "清明池館，芳信年年好。", 
      "更向五侯家，把江梅、風光佔了。", 
      "休教寂寞，辜負向人心，檀板響，寶杯傾，潘鬢從他老。"
    ], 
    "rhythmic": "驀山溪"
  }, 
  {
    "author": "曾覿", 
    "paragraphs": [
      "依舊惜春心，花枝常好。", 
      "只恐尊前被花笑。", 
      "少年青鬢，耐得幾番重到。", 
      "舊歡重記省，如天杳。", 
      "綺陌青門，斜陽芳草。", 
      "今古銷沈送人老。", 
      "帝城春事，又是等閒來了。", 
      "亂紅隨過雨，鶯聲悄。"
    ], 
    "rhythmic": "感皇恩"
  }, 
  {
    "author": "曾覿", 
    "paragraphs": [
      "柳陰庭館佔風光。", 
      "呢喃清晝長。", 
      "碧波新漲小池塘。", 
      "雙雙蹴水忙。", 
      "萍散漫，絮飄揚。", 
      "輕盈體態狂。", 
      "爲憐流去落紅香。", 
      "銜將歸畫樑。"
    ], 
    "rhythmic": "阮郎歸"
  }, 
  {
    "author": "曾覿", 
    "paragraphs": [
      "龍馭親迎玉輦來。", 
      "江梅枝上雪培堆。", 
      "東風上苑春光到，更放金蓮匝地開。", 
      "騰鳳吹，進瑤杯。", 
      "兩宮交勸正歡諧。", 
      "父慈子孝從今數，準擬開筵一萬回。"
    ], 
    "rhythmic": "鷓鴣天"
  }, 
  {
    "author": "曾覿", 
    "paragraphs": [
      "桃李飄零春已深。", 
      "可憐輕負惜花心。", 
      "尊前賴有紅千疊，窗外休驚綠滿林。", 
      "燈灼灼，醉沈沈。", 
      "笙歌叢裏酒頻斟。", 
      "留歡且莫匆匆去，悵望春歸何處尋。"
    ], 
    "rhythmic": "鷓鴣天"
  }, 
  {
    "author": "曾覿", 
    "paragraphs": [
      "每上春泥向曉乾。", 
      "花間幽鳥舞姍姍。", 
      "年華不管人將老，門外東風依舊寒。", 
      "投簪易，息機難。", 
      "鹿門歸路不曾關。", 
      "羨君早覺無生法，識破南柯一夢間。"
    ], 
    "rhythmic": "鷓鴣天"
  }, 
  {
    "author": "曾覿", 
    "paragraphs": [
      "故鄉寒食醉酡顏。", 
      "鞦韆彩索眩斕斑。", 
      "如今頭上灰三鬥，贏得疏慵到處閒。", 
      "鍾已動，漏將殘。", 
      "浮生猶恨別離難。", 
      "鑊湯轉作清涼地，只在人心那樣看。"
    ], 
    "rhythmic": "鷓鴣天"
  }, 
  {
    "author": "曾覿", 
    "paragraphs": [
      "捍撥金泥雅制新。", 
      "紫檀槽映小腰身。", 
      "婭奼雛鶯相對語。", 
      "欣睹。", 
      "上林花底暖生春。", 
      "颯颯胡沙飛指下。", 
      "休訝。", 
      "一般奇絕稱精神。", 
      "向道曲終多少意。", 
      "須記。", 
      "昭陽殿裏舊承恩。"
    ], 
    "rhythmic": "定風波"
  }, 
  {
    "author": "曾覿", 
    "paragraphs": [
      "上苑穠芳初雨晴。", 
      "香風嫋嫋泛軒楹。", 
      "猶記洛陽開小宴。", 
      "嬌面。", 
      "粉光依約認傾城。", 
      "流落江南重此會。", 
      "相對。", 
      "金蕉蘸甲十分傾。", 
      "怕見人間春更好。", 
      "向道。", 
      "如今老去尚多情。"
    ], 
    "rhythmic": "定風波"
  }, 
  {
    "author": "曾覿", 
    "paragraphs": [
      "極目秋光夕照開。", 
      "潮頭初自海門來。", 
      "杳杳江天橫一線。", 
      "如練。", 
      "疾驅千騎鼓聲催。", 
      "傑檻翠飛爭徙倚。", 
      "一行新雁去仍回。", 
      "翠袖半空歌笑迥。", 
      "低映。", 
      "十分沈醉勸金盃。"
    ], 
    "rhythmic": "定風波"
  }, 
  {
    "author": "曾覿", 
    "paragraphs": [
      "天語丁寧對未央。", 
      "少攄素志向荊襄。", 
      "烜赫家聲今不墜。", 
      "英偉。", 
      "風姿颯爽紫髯郎。", 
      "別酒一杯君莫阻。", 
      "燭前粉豔儼成行。", 
      "領略大堤花好處。", 
      "無緒。", 
      "也應回首水雲鄉。"
    ], 
    "rhythmic": "定風波"
  }, 
  {
    "author": "曾覿", 
    "paragraphs": [
      "霜月晚雲收。", 
      "蕭瑟西風滿院秋。", 
      "雅會難期嗟易散，遲留。", 
      "把酒聽歌且勸酬。", 
      "萬事拚悠悠。", 
      "只有情親意未休。", 
      "後夜扁舟煙浪裏，回頭。", 
      "葉葉丹楓總是愁。"
    ], 
    "rhythmic": "南鄉子"
  }, 
  {
    "author": "曾覿", 
    "paragraphs": [
      "晴空碧。", 
      "吳山染就丹青色。", 
      "丹青色。", 
      "西風搖落，可堪悽惻。", 
      "世情冷暖君應識。", 
      "鬢邊各自侵尋白。", 
      "侵尋白。", 
      "江南江北，幾時歸得。"
    ], 
    "rhythmic": "憶秦娥"
  }, 
  {
    "author": "曾覿", 
    "paragraphs": [
      "西風節。", 
      "碧雲卷盡秋宵月。", 
      "秋宵月。", 
      "關河千里，照人離別。", 
      "尊前俱是天涯客。", 
      "那堪三載遙相憶。", 
      "遙相憶。", 
      "年光依舊，漸成華髮。"
    ], 
    "rhythmic": "憶秦娥"
  }, 
  {
    "author": "曾覿", 
    "paragraphs": [
      "暮雲蹙。", 
      "小亭帶雪斟醽醁。", 
      "斟醽醁。", 
      "一聲羌管，落梅蔌蔌。", 
      "舞衣旋趁霓裳曲。", 
      "倚闌相對人如玉。", 
      "人如玉。", 
      "錦屏羅幌，看成不足。"
    ], 
    "rhythmic": "憶秦娥"
  }, 
  {
    "author": "曾覿", 
    "paragraphs": [
      "正飛雪。", 
      "園林一樣梨花白。", 
      "梨花白。", 
      "畫堂簾卷，暖生春色。", 
      "嵇康轉軸聲幽噎。", 
      "新來多病嬌無力。", 
      "嬌無力。", 
      "淺紅轉黛，自然標格。"
    ], 
    "rhythmic": "憶秦娥"
  }, 
  {
    "author": "曾覿", 
    "paragraphs": [
      "風蕭瑟。", 
      "邯鄲古道傷行客。", 
      "傷行客。", 
      "繁華一瞬，不堪思憶。", 
      "叢臺歌舞無消息。", 
      "金尊玉管空塵跡。", 
      "空塵跡。", 
      "連天草樹，暮雲凝碧。"
    ], 
    "rhythmic": "憶秦娥"
  }, 
  {
    "author": "曾覿", 
    "paragraphs": [
      "菊花小摘，西風斜照，簾影輕籠暝色。", 
      "玉尊側倒莫辭空，□滿座、賓朋弁側。", 
      "鄉邦萬里，北來年少，幾個如今在得。", 
      "扶頭一任且留連，嘆人世、光陰半百。"
    ], 
    "rhythmic": "鵲橋仙"
  }, 
  {
    "author": "曾覿", 
    "paragraphs": [
      "鬆姿不老。", 
      "獨立蓬萊杪。", 
      "風捲流蘇香霧曉。", 
      "又是江梅開了。", 
      "丹青早畫麒麟。", 
      "貂蟬自屬王門。", 
      "聞道碧桃花綻，一枝枝祝千春。"
    ], 
    "rhythmic": "清平樂"
  }, 
  {
    "author": "曾覿", 
    "paragraphs": [
      "清夜長。", 
      "泛玉觴。", 
      "照座江梅花正芳。", 
      "風傳細細香。", 
      "圍豔妝。", 
      "留醉鄉。", 
      "一曲清歌聲繞梁。", 
      "尊前人斷腸。"
    ], 
    "rhythmic": "長相思"
  }, 
  {
    "author": "曾覿", 
    "paragraphs": [
      "芙蓉池畔都開遍。", 
      "又是西風晚。", 
      "霽天碧淨暝雲收。", 
      "漸看一輪冰魄、冷懸秋。", 
      "閩山層疊迷歸路。", 
      "把酒寬愁緒。", 
      "舊歡新恨幾淒涼。", 
      "暗想瀛洲何處、夢悠揚。"
    ], 
    "rhythmic": "虞美人"
  }, 
  {
    "author": "曾覿", 
    "paragraphs": [
      "清明池館晴還雨，綠漲溶溶。", 
      "花裏遊蜂。", 
      "宿粉棲香錦繡中。", 
      "玉簫聲斷人何處，依舊春風。", 
      "萬點愁紅。", 
      "亂逐煙波總向東。"
    ], 
    "rhythmic": "採桑子"
  }, 
  {
    "author": "曾覿", 
    "paragraphs": [
      "畫堂簾卷獸香濃。", 
      "花上雪玲瓏。", 
      "平地十州三島，蟠桃已試春紅。", 
      "清朝舊德，仙姿難老，主眷方隆。", 
      "爛醉笙歌叢裏，年年先佔春風。"
    ], 
    "rhythmic": "朝中措"
  }, 
  {
    "author": "曾覿", 
    "paragraphs": [
      "畫堂欄檻佔韶光。", 
      "端不負年芳。", 
      "依倚東風向曉，數行濃淡仙妝。", 
      "停杯醉折，多情多恨，冶豔真香。", 
      "只恐去爲雲雨，夢魂時惱襄王。"
    ], 
    "rhythmic": "朝中措"
  }, 
  {
    "author": "曾覿", 
    "paragraphs": [
      "金沙架上日璁瓏。", 
      "濃綠襯輕紅。", 
      "花下兩行紅袖，直疑春在壺中。", 
      "如今尚覺，惜花愛酒，依舊情濃。", 
      "無限少年心緒，從教醉倒東風。"
    ], 
    "rhythmic": "朝中措"
  }, 
  {
    "author": "曾覿", 
    "paragraphs": [
      "休論社燕與秋鴻。", 
      "時節太匆匆。", 
      "海上一番微雨，朱門濃綠陰中。", 
      "主人情厚，金盃滿泛，且共從容。", 
      "莫問鶯花俱老，今朝猶是春風。"
    ], 
    "rhythmic": "朝中措"
  }, 
  {
    "author": "曾覿", 
    "paragraphs": [
      "西湖南北舊遊空。", 
      "誰料一尊同。", 
      "回首四年間事，渾如飛絮濛濛。", 
      "林花謝了，明年春到，依舊芳容。", 
      "惟有朱顏綠鬢，暗隨流水常東。"
    ], 
    "rhythmic": "朝中措", 
    "tags": [
      "西湖"
    ]
  }, 
  {
    "author": "曾覿", 
    "paragraphs": [
      "雙溪樓上憑欄時。", 
      "瀲灩泛金卮。", 
      "醉到鬧花深處，歌聲遏住雲飛。", 
      "風流太守，鸞臺家世，玉鑑丰姿。", 
      "行奉紫泥褒詔，要看擊浪天池。"
    ], 
    "rhythmic": "朝中措"
  }, 
  {
    "author": "曾覿", 
    "paragraphs": [
      "雕車南陌碾香塵。", 
      "一夢尚如新。", 
      "回首舊遊何在，柳煙花霧迷春。", 
      "如今霜鬢，愁停短棹，懶傍清尊。", 
      "二十四橋風月，尋思只有消魂。"
    ], 
    "rhythmic": "朝中措"
  }, 
  {
    "author": "曾覿", 
    "paragraphs": [
      "功名雖未壓英遊。", 
      "一種舊風流。", 
      "人世百年須到，如今七十春秋。", 
      "當時帷幄，貂璫貴重，譽藹朋儔。", 
      "贏得尊前沈醉，浮華付去悠悠。"
    ], 
    "rhythmic": "朝中措"
  }, 
  {
    "author": "曾覿", 
    "paragraphs": [
      "璧月窺紅粉，金蓮映彩山。", 
      "東風絲管滿長安。", 
      "移下十洲三島、在人間。", 
      "兩兩人初散，厭厭夜向闌。", 
      "倦妝殘醉怯春寒。", 
      "手拈玉梅無緒、倚闌干。"
    ], 
    "rhythmic": "南柯子・南歌子"
  }, 
  {
    "author": "曾覿", 
    "paragraphs": [
      "粉黛娉婷豔，芝蘭笑語香。", 
      "延平春色鬥芬芳。", 
      "不管清宵更漏、聽霓裳。", 
      "燭暗人方醉，杯傳意更長。", 
      "可堪羈客九迴腸。", 
      "蕭瑟一檐風雨、過橫塘。"
    ], 
    "rhythmic": "南柯子・南歌子"
  }, 
  {
    "author": "曾覿", 
    "paragraphs": [
      "綠陰侵檐淨，紅榴照眼明。", 
      "主人開宴出傾城。", 
      "正是雨餘天氣、暑風清。", 
      "別酒殷勤竟，危弦要妙聲。", 
      "年年相見豈無情。", 
      "後日暮雲回首、奈乘行。"
    ], 
    "rhythmic": "南柯子・南歌子"
  }, 
  {
    "author": "曾覿", 
    "paragraphs": [
      "共稟陰陽數，誰知造化工。", 
      "安閒百計總輸公。", 
      "掩映芙蓉花徑、郡城東。", 
      "風月三秋興，尊罍一笑同。", 
      "新詞佳麗見情通。", 
      "更喚雪兒、低唱慰衰容。"
    ], 
    "rhythmic": "南柯子・南歌子"
  }, 
  {
    "author": "曾覿", 
    "paragraphs": [
      "江天暝色傷心目。", 
      "凍鵲爭投林下竹。", 
      "四垂雲幕一襟寒，片片飛花輕鏤玉。", 
      "美人試按新翻曲。", 
      "點破舞裙春草綠。", 
      "融尊側倒也思量，清坐有人寒起粟。"
    ], 
    "rhythmic": "玉樓春"
  }, 
  {
    "author": "曾覿", 
    "paragraphs": [
      "故人情分轉綢繆。", 
      "小窗幽。", 
      "話離愁。", 
      "海闊天遙，鴻雁兩悠悠。", 
      "今日相逢誰較健，應怪我、鬢先秋。", 
      "功名淅米在刀頭。", 
      "壯心休。", 
      "弊貂裘。", 
      "何事留歡，不竟漾扁舟。", 
      "桃李春風將近也，如後會、醉青樓。"
    ], 
    "rhythmic": "江神子・江城子"
  }, 
  {
    "author": "曾覿", 
    "paragraphs": [
      "鳳翼雙雙，金泥細細。", 
      "四弦斜抱攏纖指。", 
      "紫檀香暖轉春雷，嘈嘈切切聲相繼。", 
      "弱柳腰肢，輕雲情思。", 
      "曲中多少風流事。", 
      "紅牙拍碎少年心，可憐辜負尊前意。"
    ], 
    "rhythmic": "踏莎行"
  }, 
  {
    "author": "曾覿", 
    "paragraphs": [
      "溫柔鄉內人，翠微閣中女。", 
      "顏笑洛陽花，肌瑩荊山玉。", 
      "東君深有情，解與花爲主。", 
      "移傍楚峯居，容易爲雲雨。"
    ], 
    "rhythmic": "生查子"
  }, 
  {
    "author": "曾覿", 
    "paragraphs": [
      "蒲葵佳節初經雨。", 
      "正欄檻、薰風度。", 
      "滿泛香蒲斟醁醑。", 
      "故人情厚，豔歌嬌舞。", 
      "總是留賓處。", 
      "榴花照眼江天暮。", 
      "醉裏春情蕩輕絮。", 
      "豈止捲簾通一顧。", 
      "今宵酒醒，一襟風露。", 
      "夢指高唐去。"
    ], 
    "rhythmic": "青玉案"
  }, 
  {
    "author": "曾覿", 
    "paragraphs": [
      "乘鸞影裏冰輪度。", 
      "秋空淨、南樓暮。", 
      "嫋嫋天風吹玉兔。", 
      "今宵只在，舊時圓處。", 
      "往事難重數。", 
      "天涯幾見新霜露。", 
      "怎得朱顏舊如故。", 
      "對酒臨風慵作賦。", 
      "藍橋煙浪，故人千里，夢也無由做。"
    ], 
    "rhythmic": "青玉案"
  }, 
  {
    "author": "曾覿", 
    "paragraphs": [
      "杏花寒食佳期近。", 
      "一簾煙雨琴書潤。", 
      "砌下水潺潺。", 
      "玉笙吹暮寒。", 
      "陽臺雲易散。", 
      "往事尋思懶。", 
      "花底醉相扶。", 
      "當時人在無。"
    ], 
    "rhythmic": "菩薩蠻"
  }, 
  {
    "author": "曾覿", 
    "paragraphs": [
      "雲煙漠漠秋容老。", 
      "茅檐映水人家好。", 
      "林葉未凋疏。", 
      "遠山橫有無。", 
      "平生耕釣事。", 
      "若個安身事。", 
      "勸君早歸來。", 
      "碧香新甕開。"
    ], 
    "rhythmic": "菩薩蠻"
  }, 
  {
    "author": "曾覿", 
    "paragraphs": [
      "煥爛蓮燈高下，參差梅影橫斜。", 
      "憑欄一目盡天涯。", 
      "雪月交輝清夜。", 
      "莫惜柔荑勸酒，從教醉臉紅霞。", 
      "爛銀宮闕對仙家。", 
      "一段風光如畫。"
    ], 
    "rhythmic": "西江月"
  }, 
  {
    "author": "曾覿", 
    "paragraphs": [
      "桂苑旋生涼思，銀河左界秋高。", 
      "纖塵不動湛清霄。", 
      "皓月照人偏好。", 
      "詩爲情多卻減，酒因愁裏難銷。", 
      "一聲羌管夢魂勞。", 
      "可惜風光虛老。"
    ], 
    "rhythmic": "西江月"
  }, 
  {
    "author": "曾覿", 
    "paragraphs": [
      "醉伴三千珠履，如登十二瓊樓。", 
      "壺天澄爽露華秋。", 
      "灩灩金波釃酒。", 
      "羅扇不隨恩在，佳時須要人酬。", 
      "麒麟閣畫爲誰留。", 
      "只見浮生白首。"
    ], 
    "rhythmic": "西江月"
  }, 
  {
    "author": "曾覿", 
    "paragraphs": [
      "瀟灑隴頭春。", 
      "取次一枝新。", 
      "還是東風來也，猶作未歸人。", 
      "微月淡煙村。", 
      "謾佇立、惆悵黃昏。", 
      "暮寒香細，疏英幾點，盡奈銷魂。"
    ], 
    "rhythmic": "繡帶兒・好女兒"
  }, 
  {
    "author": "曾覿", 
    "paragraphs": [
      "數盡萬般花，不比梅花韻。", 
      "雪壓風欺恁地寒，劃地清噴香。", 
      "半醉折歸來，插向烏雲鬢。", 
      "不是愁人悶帶花，花帶愁人悶。"
    ], 
    "rhythmic": "卜算子"
  }, 
  {
    "author": "曾覿", 
    "paragraphs": [
      "雨過風微。", 
      "溫泉浴倦，妃子妝遲。", 
      "翠袖牽雲，朱脣得酒，臉暈胭脂。", 
      "年年海燕新歸。", 
      "怎奈向、黃昏恁時。", 
      "倚遍瓊幹，燒殘銀燭，花又爭知。"
    ], 
    "rhythmic": "柳梢青"
  }, 
  {
    "author": "曾覿", 
    "paragraphs": [
      "□杏堂前，清深窗外，宛似蓬瀛。", 
      "珠翠分行，笙歌爭奏，音韻清新。", 
      "玉皇金母情親。", 
      "勸醁醑、更酬嗣君。", 
      "地久天長，花朝月夕，天上長春。"
    ], 
    "rhythmic": "柳梢青"
  }, 
  {
    "author": "曾覿", 
    "paragraphs": [
      "小宴清秋。", 
      "霎時見了，雨散雲收。", 
      "柳絮輕柔，梅花閒澹，宮院風流。", 
      "空教夢繞青樓。", 
      "待說個、相思又休。", 
      "無奈情何，不來眼底，常在心頭。"
    ], 
    "rhythmic": "柳梢青"
  }, 
  {
    "author": "曾覿", 
    "paragraphs": [
      "情深恨切。", 
      "憶伊誚沒些休歇。", 
      "百般做處百廝愜。", 
      "管是前生，曾負你冤業。", 
      "臨岐不忍匆匆別。", 
      "兩行珠淚流紅頰。", 
      "關山漸遠音書絕。", 
      "一個心腸，兩處對風月。"
    ], 
    "rhythmic": "醉落魄・一斛珠"
  }, 
  {
    "author": "曾覿", 
    "paragraphs": [
      "嬌波媚靨，尊前席上，只是尋常梳裹。", 
      "溫柔伶俐總天然，沒半掏、教人看破。", 
      "從來可恁，癡迷著相，百計消除不過。", 
      "煙花不是不曾經，放不下、唯他一個。"
    ], 
    "rhythmic": "鵲橋仙"
  }, 
  {
    "author": "曾覿", 
    "paragraphs": [
      "豔苞初拆。", 
      "偏借東君力。", 
      "上苑梨花風露溼。", 
      "新染胭脂顏色。", 
      "玉人小立簾櫳。", 
      "輕勻媚臉妝紅。", 
      "斜插一枝雲鬢，看誰剩□春風。"
    ], 
    "rhythmic": "清平樂"
  }, 
  {
    "author": "曾覿", 
    "paragraphs": [
      "閒窗靜院漏聲長。", 
      "金鴨冷殘香。", 
      "幾番夢迴枕上，飛絮恨悠揚。", 
      "身在此，意伊行。", 
      "㬠思量。", 
      "不言不語，幾許閒情，月上回廊。"
    ], 
    "rhythmic": "訴衷情"
  }, 
  {
    "author": "曾覿", 
    "paragraphs": [
      "穀雨郊園喜弄晴。", 
      "滿林璀璨綴繁星。", 
      "筠籃新採絳珠傾。", 
      "樊素扇邊歌未發，葛洪爐內藥初成。", 
      "金盤乳酪齒流冰。"
    ], 
    "rhythmic": "浣溪沙"
  }, 
  {
    "author": "曾覿", 
    "paragraphs": [
      "素飆漾碧，看天衢穩送、一輪明月。", 
      "翠水瀛壺人不到，比似世間秋別。", 
      "玉手瑤笙，一時同色，小按霓裳疊。", 
      "天津橋上，有人偷記新闕。", 
      "當日誰幻銀橋，阿瞞兒戲，一笑成癡絕。", 
      "肯信羣仙高宴處，移下水晶宮闕。", 
      "雲海塵清，山河影滿，桂冷吹香雪。", 
      "何勞玉斧，金甌千古無缺。"
    ], 
    "rhythmic": "壺中天慢・念奴嬌"
  }, 
  {
    "author": "黃公度", 
    "paragraphs": [
      "嫩綠嬌紅，砌成別恨千千鬥。", 
      "短亭回首。", 
      "不是緣春瘦。", 
      "一曲陽關，杯送纖纖手。", 
      "還知否。", 
      "鳳池歸後。", 
      "無路陪尊酒。"
    ], 
    "rhythmic": "點絳脣", 
    "prologue": "夜寒江淨山含鬥。起來搔首。梅影橫窗瘦。好個霜天，閒卻傳杯手。君知否。亂鴉啼後。歸思濃如酒。公時在泉南籤幕，依韻作此送之。又有送汪內翰移鎮宣城長篇，見集中。比有《能改齋漫錄》載汪在翰苑，婁致言者，嘗...。"
  }, 
  {
    "author": "黃公度", 
    "paragraphs": [
      "鬱蔥佳氣。", 
      "天降麒麟瑞。", 
      "回首處，江城外。", 
      "一麾遺愛在，萬口歡聲沸。", 
      "人乍遠，危樓目斷天無際。", 
      "五馬徘徊地。", 
      "春色隨歸旆。", 
      "壽水綠，壺山翠。", 
      "風輕香篆直，日暖歌喉脆。", 
      "椒觴舉，人人盡祝千秋歲。"
    ], 
    "rhythmic": "千秋歲"
  }, 
  {
    "author": "黃公度", 
    "paragraphs": [
      "高樓目斷南來翼。", 
      "玉人依舊無消息。", 
      "愁緒促眉端。", 
      "不隨衣帶寬。", 
      "萋萋天外草。", 
      "何處春歸早。", 
      "無語憑欄杆。", 
      "竹聲生暮寒。"
    ], 
    "rhythmic": "菩薩蠻"
  }, 
  {
    "author": "黃公度", 
    "paragraphs": [
      "鄰雞不管離懷苦。", 
      "又還是、催人去。", 
      "回首高城音信阻。", 
      "霜橋月館，水村煙市，總是思君處。", 
      "裛殘別袖燕支雨。", 
      "謾留得、愁千縷。", 
      "欲倩歸鴻分付與。", 
      "鴻飛不住。", 
      "倚欄無語。", 
      "獨立長天暮。"
    ], 
    "rhythmic": "青玉案"
  }, 
  {
    "author": "黃公度", 
    "paragraphs": [
      "寒透小窗紗，漏斷人初醒。", 
      "翡翠屏間拾落釵，背立殘釭影。", 
      "欲去更踟躕，離恨終難整。", 
      "隴首流泉不忍聞，月落雙溪冷。"
    ], 
    "rhythmic": "卜算子"
  }, 
  {
    "author": "黃公度", 
    "paragraphs": [
      "湖上送殘春，已負別時歸約。", 
      "好在故園桃李，爲誰開誰落。", 
      "還家應是荔支天，浮蟻要人酌。", 
      "莫把舞裙歌扇，便等閒拋卻。"
    ], 
    "rhythmic": "好事近"
  }, 
  {
    "author": "黃公度", 
    "paragraphs": [
      "眉尖早識愁滋味。", 
      "嬌羞未解論心事。", 
      "試問憶人不。", 
      "無言但點頭。", 
      "嗔人歸不早。", 
      "故把金盃惱。", 
      "醉看舞時腰。", 
      "還如舊日嬌。"
    ], 
    "rhythmic": "菩薩蠻"
  }, 
  {
    "author": "黃公度", 
    "paragraphs": [
      "薄宦各東西，往事隨風雨。", 
      "先自離歌不忍聞，又何況、春將暮。", 
      "愁共落花多，人逐徵鴻去。", 
      "君向瀟湘我向秦，後會知何處。"
    ], 
    "rhythmic": "卜算子"
  }, 
  {
    "author": "黃公度", 
    "paragraphs": [
      "一枝雪裏冷光浮。", 
      "空自許清流。", 
      "如今憔悴，蠻煙瘴雨，誰肯尋搜。", 
      "昔年曾共孤芳醉，爭插玉釵頭。", 
      "天涯幸有，惜花人在，杯酒相酬。"
    ], 
    "rhythmic": "眼兒媚"
  }, 
  {
    "author": "黃公度", 
    "paragraphs": [
      "幽香冷豔綴疏枝。", 
      "橫影臥霜溪。", 
      "清楚渾如南郭，孤高勝似東籬。", 
      "歲寒風味，黃花盡處，密雪飛時。", 
      "不比三春桃李，芳菲急在人知。"
    ], 
    "rhythmic": "朝中措"
  }, 
  {
    "author": "黃公度", 
    "paragraphs": [
      "屑瑤飄絮滿層空。", 
      "人在廣寒宮。", 
      "已覺樓臺改觀，漸看桃李春融。", 
      "一城和氣，賓筵不夜，舞態迴風。", 
      "正是爲霖手段，南來先做年豐。"
    ], 
    "rhythmic": "朝中措"
  }, 
  {
    "author": "黃公度", 
    "paragraphs": [
      "冷豔幽香冰玉姿。", 
      "占斷孤高，壓盡芳菲。", 
      "東君先暖向南枝。", 
      "要使天涯，管領春歸。", 
      "不受人間鶯蝶知。", 
      "長是年年，雪約霜期。", 
      "嫣然一笑百花遲。", 
      "調鼎行看，結子黃時。"
    ], 
    "rhythmic": "一翦梅"
  }, 
  {
    "author": "黃公度", 
    "paragraphs": [
      "一徑叉分，三亭鼎峙，小園別是清幽。", 
      "曲闌低檻，春色四時留。", 
      "怪石參差臥虎，長鬆偃蹇拿虯。", 
      "攜筇晚，風來萬里，冷撼一天秋。", 
      "優遊。", 
      "銷永晝，琴尊左右，賓主風流。", 
      "且偷閒，不妨身在南州。", 
      "故國歸帆隱隱，西崑往事悠悠。", 
      "都休問，金釵十二，滿酌聽輕謳。"
    ], 
    "rhythmic": "滿庭芳"
  }, 
  {
    "author": "黃公度", 
    "paragraphs": [
      "風送清香過短牆。", 
      "煙籠晚色近修篁。", 
      "夕陽樓外角聲長。", 
      "欲去還留無限思，輕勻淡抹不成妝。", 
      "一尊相對月生涼。"
    ], 
    "rhythmic": "浣溪沙"
  }, 
  {
    "author": "黃公度", 
    "paragraphs": [
      "楓嶺搖丹，梧階飄冷，一天風露驚秋。", 
      "數叢籬下，滴滴曉香浮。", 
      "不趁桃紅李白，堪匹配、梅淡蘭幽。", 
      "孤芳晚，狂蜂戲蝶，長負歲寒愁。", 
      "年年，重九日，龍山高會，彭澤清流。", 
      "向尊前一笑，未覺淹留。", 
      "況有甘滋玉鉉，佳名算、合在金甌。", 
      "功成後，夕英飽餌，相伴赤松遊。"
    ], 
    "rhythmic": "滿庭芳"
  }, 
  {
    "author": "黃童", 
    "paragraphs": [
      "不忍更回頭，別淚多於雨。", 
      "肺腑相看四十秋，奚止朝朝暮暮。", 
      "何事值花時，又是匆匆去。", 
      "過了陽關更向西，總是思兄處。"
    ], 
    "rhythmic": "卜算子"
  }, 
  {
    "author": "倪偁", 
    "paragraphs": [
      "結束徵鞍臨驛路，長林積雪消初。", 
      "天回春色到平蕪。", 
      "不禁杯酒罷，便與故人疏。", 
      "一曲陽關歌未徹，僕伕催駕修途。", 
      "非君思我更誰歟。", 
      "西風吹過雁，應有寄來書。"
    ], 
    "rhythmic": "臨江仙"
  }, 
  {
    "author": "倪偁", 
    "paragraphs": [
      "萬里涼風收積雨，一天晴碧新開。", 
      "暮雲歸盡絕纖埃。", 
      "金波明靜夜，玉露溼蒼苔。", 
      "坐有霜髯詩酒客，平生見月銜杯。", 
      "傳聞丹詔日邊來。", 
      "莫辭通夕醉，對景且徘徊。"
    ], 
    "rhythmic": "臨江仙"
  }, 
  {
    "author": "倪偁", 
    "paragraphs": [
      "竹裏軒窗真可愛，況當暑退新涼。", 
      "檐前巖桂向人芳。", 
      "清陰團翠蓋，金粟淡微黃。", 
      "坐到夜深明月出，好風時度幽香。", 
      "莫辭沈醉倒霞觴。", 
      "一枝聊贈子，早冠綠衣郎。"
    ], 
    "rhythmic": "臨江仙"
  }, 
  {
    "author": "倪偁", 
    "paragraphs": [
      "木落西風秋已半，正當璧月圓時。", 
      "爲登絕嶺賦新詩。", 
      "酒搖金鑿落，波淨碧琉璃。", 
      "細看冰輪還有意，要君把盞休辭。", 
      "看看兩鬢欲成絲。", 
      "明年當此夜，千里共相思。"
    ], 
    "rhythmic": "臨江仙"
  }, 
  {
    "author": "倪偁", 
    "paragraphs": [
      "茅屋三間臨木杪，門前流水潺潺。", 
      "林泉得趣喜身閒。", 
      "開窗延翠竹，翦樹納青山。", 
      "行樂政須筋力健，莫令白髮衰顏。", 
      "與君藜杖極躋攀。", 
      "嶺頭舒望眼，天末數煙鬟。"
    ], 
    "rhythmic": "臨江仙"
  }, 
  {
    "author": "倪偁", 
    "paragraphs": [
      "湖上青山千萬疊，倏如陣馬交馳。", 
      "平湖百頃卻逶遲。", 
      "晴光相蕩激，倒影落淪漪。", 
      "何日漾舟深碧處，細聽羌笛高吹。", 
      "多君起我以新詩。", 
      "未能同寓目，聊復一伸眉。"
    ], 
    "rhythmic": "臨江仙"
  }, 
  {
    "author": "倪偁", 
    "paragraphs": [
      "鳥語朝來新雨霽，杖藜呼我閒行。", 
      "天晴腰腳上山輕。", 
      "清風收積潤，斜日弄新晴。", 
      "最愛飛泉鳴野澗，清如萬壑鬆聲。", 
      "迴風濺沫溼冠纓。", 
      "歸來魂夢冷，幽響雜瑤瓊。"
    ], 
    "rhythmic": "臨江仙"
  }, 
  {
    "author": "倪偁", 
    "paragraphs": [
      "佳月當今夕，清尊盡客歡。", 
      "參橫鬥轉夜將闌。", 
      "試泛小溪深處、與重看。", 
      "野水從磨激，羣山勢鬱盤。", 
      "殷勤照我一杯殘。", 
      "更有謫仙奇句、鬥清寒。"
    ], 
    "rhythmic": "南歌子"
  }, 
  {
    "author": "倪偁", 
    "paragraphs": [
      "置酒臨清夜，狂歌盡一歡。", 
      "主人幽興未渠闌。", 
      "不負一天明月、捲簾看。", 
      "影動黃金闕，光搖承露盤。", 
      "君今雙鬢未凋殘。", 
      "明歲玉堂茲夕、賞高寒。"
    ], 
    "rhythmic": "南歌子"
  }, 
  {
    "author": "倪偁", 
    "paragraphs": [
      "對月中秋夜，傳觴一笑歡。", 
      "飄然逸興未應闌。", 
      "步向望湖橋上、倚闌看。", 
      "鬆徑風蕭瑟，山腰路屈盤。", 
      "南飛驚鵲五更殘。", 
      "小立水雲光裏、葛衣寒。"
    ], 
    "rhythmic": "南歌子"
  }, 
  {
    "author": "倪偁", 
    "paragraphs": [
      "露下衣微溼，杯深意甚歡。", 
      "西風吹暑十分闌。", 
      "月滿中秋、仍共故人看。", 
      "酒好鵝黃嫩，茶珍小鳳盤。", 
      "醉吟不覺曙鍾殘。", 
      "猶記歸來撲面、井花寒。"
    ], 
    "rhythmic": "南歌子"
  }, 
  {
    "author": "倪偁", 
    "paragraphs": [
      "嫩竹呈新綠，幽花露淺紅。", 
      "一檐蒼翠落杯中。", 
      "更有飛泉鳴佩、響丁東。", 
      "樂事知難並，良辰得暫逢。", 
      "晚風林下一尊同。", 
      "便覺飄然身在、廣寒宮。"
    ], 
    "rhythmic": "南歌子"
  }, 
  {
    "author": "倪偁", 
    "paragraphs": [
      "積水凝深碧，斜陽散滿紅。", 
      "扁舟輕漾白蘋風。", 
      "曲港孤村縈繞、路相通。", 
      "野色浮尊淨，荷香入座濃。", 
      "勝遊聊復五人同。", 
      "恰似輞川當日、畫圖中。"
    ], 
    "rhythmic": "南歌子"
  }, 
  {
    "author": "倪偁", 
    "paragraphs": [
      "昨夜狂雷怒，鞭起卞山龍。", 
      "怪見朝來急雨，萬木偃顛風。", 
      "試看潭頭落澗，一片練波飛出，河漢與天通。", 
      "向晚餘霏落，巾已墊林宗。", 
      "向高巖，憑曲檻，撫孤鬆。", 
      "爲雕好句，快傾桑落玉壺空。", 
      "借問廬山三峽，與此飛流濺沫，今日定誰雄。", 
      "乞與丹青手，寫入紫微宮。"
    ], 
    "rhythmic": "水調歌頭", 
    "tags": [
      "廬山"
    ]
  }, 
  {
    "author": "倪偁", 
    "paragraphs": [
      "風捲暮雲盡，鏡淨一天秋。", 
      "試把鵝黃新酒，細酌散閒愁。", 
      "西望羣山千疊，眇眇飛鴻沒處，爽氣與俱浮。", 
      "且盡尊中綠，不用嘆淹留。", 
      "對西風，歌妙曲，意綢繆。", 
      "萬頃煙雲奇變，所得過封侯。", 
      "何事苦縈名利，便合綠蓑青笠，投紱早歸休。", 
      "他日君尋我，小艇釣寒流。"
    ], 
    "rhythmic": "水調歌頭"
  }, 
  {
    "author": "倪偁", 
    "paragraphs": [
      "素秋向晚，正洞庭木落，疏林凋綠。", 
      "惟有巖前雙桂樹，翠葉香浮金粟。", 
      "皓月飛來，徘徊樹杪，光射林間屋。", 
      "夜深人靜，好風忽起庭竹。", 
      "俄頃萬籟號鳴，清寒疑乍，聽高巖懸瀑。", 
      "起看碧天澄似洗，應費明河千斛。", 
      "細酌鵝黃，宴搜奇句，逸氣凌鴻鵠。", 
      "浩歌歸去，卻愁踏碎瓊玉。"
    ], 
    "rhythmic": "念奴嬌", 
    "tags": [
      "洞庭湖"
    ]
  }, 
  {
    "author": "倪偁", 
    "paragraphs": [
      "憑高一覽。", 
      "紫翠相圍光照眼。", 
      "下瞰平湖。", 
      "鷺立鷗飛意自如。", 
      "天清境勝。", 
      "雲澹煙橫魚動鏡。", 
      "不是公詩。", 
      "誰寫新亭一段奇。"
    ], 
    "rhythmic": "減字木蘭花"
  }, 
  {
    "author": "倪偁", 
    "paragraphs": [
      "超然遠覽。", 
      "是我輩人方俱眼。", 
      "默想江湖。", 
      "何處山川略得如。", 
      "涼秋最勝。", 
      "萬頃芙蕖蓋明鏡。", 
      "更乞清詩。", 
      "要見胸中一吐奇。"
    ], 
    "rhythmic": "減字木蘭花"
  }, 
  {
    "author": "倪偁", 
    "paragraphs": [
      "新晴眺覽。", 
      "空翠相磨明老眼。", 
      "水滿溪湖。", 
      "來往風帆得自如。", 
      "天公濟勝。", 
      "明月當空開寶鏡。", 
      "詠謫仙詩。", 
      "醉裏騎鯨也大奇。"
    ], 
    "rhythmic": "減字木蘭花"
  }, 
  {
    "author": "倪偁", 
    "paragraphs": [
      "嶺頭獨覽。", 
      "詩料森然紛滿眼。", 
      "倒影搖湖。", 
      "西子新妝定不如。", 
      "溪南更勝。", 
      "一片寒光明瀉鏡。", 
      "賴有新詩。", 
      "不負西山萬疊奇。"
    ], 
    "rhythmic": "減字木蘭花"
  }, 
  {
    "author": "倪偁", 
    "paragraphs": [
      "新詩細覽。", 
      "滿紙驪珠光眩眼。", 
      "高論傾湖。", 
      "倒峽詞源世不如。", 
      "園池日勝。", 
      "只恨孤鸞猶舞鏡。", 
      "陶寫須詩。", 
      "怪得連篇字字奇。"
    ], 
    "rhythmic": "減字木蘭花"
  }, 
  {
    "author": "倪偁", 
    "paragraphs": [
      "雨餘還覽。", 
      "隱隱遙岑花病眼。", 
      "嫩綠浮湖。", 
      "百頃蒲萄染不如。", 
      "晨光絕勝。", 
      "不許纖塵微點鏡。", 
      "滿目皆詩。", 
      "莫怪騷人語益奇。"
    ], 
    "rhythmic": "減字木蘭花"
  }, 
  {
    "author": "倪偁", 
    "paragraphs": [
      "長羨東林山下路。", 
      "萬疊雲山，流水從傾注。", 
      "兩兩三三飛白鷺。", 
      "不須更覓神仙處。", 
      "夜久望湖橋上語。", 
      "欸乃漁歌，深入荷花去。", 
      "修竹滿山梅十畝。", 
      "煩君爲我成幽趣。"
    ], 
    "rhythmic": "蝶戀花"
  }, 
  {
    "author": "倪偁", 
    "paragraphs": [
      "紫翠空濛庵畔路。", 
      "滿室鬆聲，錯認潺湲注。", 
      "瀟灑蘋汀清立鷺。", 
      "溪山真我歸休處。", 
      "老子平生無妄語。", 
      "梅竹陰成，肯舍斯亭去。", 
      "種秫會須盈百畝。", 
      "非君誰識淵明趣。"
    ], 
    "rhythmic": "蝶戀花"
  }, 
  {
    "author": "倪偁", 
    "paragraphs": [
      "我愛西湖湖上路。", 
      "萬頃滄波，河漢連天注。", 
      "一片寒光明白鷺。", 
      "依稀似我登臨處。", 
      "報答溪山須好語。", 
      "痛飲高歌，何必騎鯨去。", 
      "環舍清陰消幾畝。", 
      "無人肯辦歸來趣。"
    ], 
    "rhythmic": "蝶戀花", 
    "tags": [
      "西湖"
    ]
  }, 
  {
    "author": "倪偁", 
    "paragraphs": [
      "綠葉陰陰亭下路。", 
      "修竹喬松，中有飛泉注。", 
      "水滿寒溪清照鷺。", 
      "箇中不住歸何處。", 
      "枝上幽禽相對語。", 
      "細聽聲聲，道不如歸去。", 
      "只待小園成數畝。", 
      "歸來佔盡山中趣。"
    ], 
    "rhythmic": "蝶戀花"
  }, 
  {
    "author": "倪偁", 
    "paragraphs": [
      "茅屋三間林臨水路。", 
      "棐幾明窗，待把蟲魚注。", 
      "我已忘機狎鷗鷺。", 
      "溪山買得幽深處。", 
      "小雨招君連夜語。", 
      "野服綸巾，勝日尋君去。", 
      "借問良田千萬畝。", 
      "何如樂取林泉趣。"
    ], 
    "rhythmic": "蝶戀花"
  }, 
  {
    "author": "倪偁", 
    "paragraphs": [
      "森然修竹滿晴窗。", 
      "山色淨明妝。", 
      "無限淒涼古意，白蘋紅蓼斜陽。", 
      "松風一枕藉僧牀。", 
      "馥馥桂花香。", 
      "暫遠世塵縈染，坐令心地清涼。"
    ], 
    "rhythmic": "朝中措"
  }, 
  {
    "author": "倪偁", 
    "paragraphs": [
      "四面煙鬟繞翠，一川鴨綠搖光。", 
      "危亭縹緲短松岡。", 
      "把酒與君西望。", 
      "萬事盡皆前定，人生底用乾忙。", 
      "只應醉裏是家鄉。", 
      "且盡玉壺新釀。"
    ], 
    "rhythmic": "西江月"
  }, 
  {
    "author": "倪偁", 
    "paragraphs": [
      "蕭瑟西風萬里秋。", 
      "暮雲收盡月華流。", 
      "偶然北海清尊滿，況是西山爽氣浮。", 
      "登翠嶺，更溪遊。", 
      "素光何處不清幽。", 
      "懸知明歲君思我，今夕歡娛可罷休。"
    ], 
    "rhythmic": "鷓鴣天"
  }, 
  {
    "author": "倪偁", 
    "paragraphs": [
      "擬看今宵璧月秋。", 
      "浮雲卻妒素光流。", 
      "天公肯放冰輪出，我輩寧辭大白浮。", 
      "穿翠密，極遨遊。", 
      "人間那得此深幽。", 
      "金波若到清尊裏，下筆聯篇未肯休。"
    ], 
    "rhythmic": "鷓鴣天"
  }, 
  {
    "author": "倪偁", 
    "paragraphs": [
      "野曠無塵夕靄收。", 
      "人間八月桂花秋。", 
      "三更爽氣山圍座，萬里涼風月滿樓。", 
      "登絕嶺，小遲留。", 
      "人言惟酒可忘憂。", 
      "一杯徑入無何有，未愧當年赤壁遊。"
    ], 
    "rhythmic": "鷓鴣天"
  }, 
  {
    "author": "倪偁", 
    "paragraphs": [
      "去歲登高感嘆長。", 
      "今年九日倍幽涼。", 
      "懷人獨下西州淚，對菊誰空北海觴。", 
      "誇酒量，鬥新狂。", 
      "尚餘醉墨在巾箱。", 
      "眼前風物都非舊，祗有青山帶夕陽。"
    ], 
    "rhythmic": "鷓鴣天"
  }, 
  {
    "author": "王之望", 
    "paragraphs": [
      "華燈的皪明金碧。", 
      "玳筵劇飲杯餘溼。", 
      "珠翠隔房櫳。", 
      "微聞笑語通。", 
      "蓬瀛知已近。", 
      "青鳥仍傳信。", 
      "應爲整雲鬟。", 
      "教儂倒玉山。"
    ], 
    "rhythmic": "菩薩蠻"
  }, 
  {
    "author": "王之望", 
    "paragraphs": [
      "五載復相逢，俱被一官驅役。", 
      "驚我雪髯霜鬢，只聲香相識。", 
      "翠帷珍重出笙歌，醉遲遲春日。", 
      "親到鵲橋津畔，見天機停織。"
    ], 
    "rhythmic": "好事近"
  }, 
  {
    "author": "王之望", 
    "paragraphs": [
      "彩艦載娉婷，宛在玉樓瓊宇。", 
      "人慾御風仙去，覺衣裳飄舉。", 
      "玉京咫尺是藍橋，一見已心許。", 
      "夢解漢皋珠佩，但茫茫煙浦。"
    ], 
    "rhythmic": "好事近"
  }, 
  {
    "author": "王之望", 
    "paragraphs": [
      "緩帶撫雄邊，一面滅烽休役。", 
      "歌舞后堂高宴，喜傾城初識。", 
      "紅綾小砑寫新詞，佳句麗星日。", 
      "從此錦城機杼，把迴文休織。"
    ], 
    "rhythmic": "好事近"
  }, 
  {
    "author": "王之望", 
    "paragraphs": [
      "清唱動樑塵，窈窕夜深庭宇。", 
      "一笑滿斟芳酒，看霞觴爭舉。", 
      "弓靴三寸坐中傾，驚歎小如許。", 
      "子建向來能賦，過凌波仙浦。"
    ], 
    "rhythmic": "好事近"
  }, 
  {
    "author": "王之望", 
    "paragraphs": [
      "蕭寺兩珠紅，欲共曉霞爭色。", 
      "獨佔歲寒天氣，正羣芳休息。", 
      "坐中清唱並陽春，寫物妙詩格。", 
      "霜鬢自羞簪帽，嘆如何拋得。"
    ], 
    "rhythmic": "好事近"
  }, 
  {
    "author": "王之望", 
    "paragraphs": [
      "珠簾乍見。", 
      "雲雨無蹤空有怨。", 
      "錦字新詞。", 
      "青鳥銜來惱暗期。", 
      "桃溪得路。", 
      "直到仙家留客處。", 
      "今日東鄰。", 
      "遠憶當年窺宋人。"
    ], 
    "rhythmic": "減字木蘭花"
  }, 
  {
    "author": "王之望", 
    "paragraphs": [
      "糟糠相樂。", 
      "早共梁鴻同隱約。", 
      "著籍天門。", 
      "隔品新封感帝恩。", 
      "滿堂兒女。", 
      "婦捧金盃孫屢舞。", 
      "白髮卿卿。", 
      "與爾尊前作壽星。"
    ], 
    "rhythmic": "減字木蘭花"
  }, 
  {
    "author": "王之望", 
    "paragraphs": [
      "蒙泉秋色登臨處，愁送將歸。", 
      "一夢經時。", 
      "腸斷佳人、猶唱渭城詞。", 
      "春來重醉分攜地，人在天涯。", 
      "別後應知。", 
      "兩鬢蕭蕭、多半已成絲。"
    ], 
    "rhythmic": "醜奴兒・採桑子"
  }, 
  {
    "author": "王之望", 
    "paragraphs": [
      "去年池館同君醉，正是花時。", 
      "隔院韶輝。", 
      "桃李欣欣、如與故人期。", 
      "相望兩地今千里，還對芳菲。", 
      "春色分誰。", 
      "雨慘風愁、依舊可憐枝。"
    ], 
    "rhythmic": "醜奴兒・採桑子"
  }, 
  {
    "author": "王之望", 
    "paragraphs": [
      "要眇新聲生寶柱。", 
      "彈到離腸斷處。", 
      "細落檐花雨。", 
      "夜闌清唱行雲住。", 
      "洞府春長還易暮。", 
      "凡客暫來終去。", 
      "不忍回頭覷。", 
      "亂山流水桃溪路。"
    ], 
    "rhythmic": "惜分飛"
  }, 
  {
    "author": "王之望", 
    "paragraphs": [
      "弧門此日猶能記。", 
      "嘆居諸難系。", 
      "彈指片聲中，不覺流年，五十還加二。", 
      "兒童壽酒邀翁醉。", 
      "笑欣欣相戲。", 
      "休畫老人星，白髮蒼髯，怎解如翁似。"
    ], 
    "rhythmic": "醉花陰"
  }, 
  {
    "author": "王之望", 
    "paragraphs": [
      "撩亂江雲雪欲飛。", 
      "小軒幽會酒行時。", 
      "佳人喜得鴛鴦侶，豪客爭題鸚鵡詞。", 
      "歌舞地，喜追隨。", 
      "歙州端恨外遷遲。", 
      "謫仙狂監從來識，七步初看子建詩。"
    ], 
    "rhythmic": "鷓鴣天"
  }, 
  {
    "author": "王之望", 
    "paragraphs": [
      "鴛鴦碧瓦寒留雪。", 
      "玉樹先春發。", 
      "小樓歌舞夜流連。", 
      "月落參橫、一夢繞梅邊。", 
      "尊前酒量誰能惜。", 
      "都是高陽客。", 
      "十分莫厭羽觴傳。", 
      "半醉娉婷、雲鬢嚲金鈿。"
    ], 
    "rhythmic": "虞美人"
  }, 
  {
    "author": "王之望", 
    "paragraphs": [
      "冪冪輕雲護曉霜。", 
      "銀花千萬朵，爛韶光。", 
      "寶山金字屢更張。", 
      "笙簫遠，簾幕閟重廊。", 
      "車馬暗塵香。", 
      "一邦如蠟日，盡豪狂。", 
      "遊人歸路笑聲長。", 
      "長歌裏，擊壤詠陶唐。"
    ], 
    "rhythmic": "小重山"
  }, 
  {
    "author": "王之望", 
    "paragraphs": [
      "十二峯前朝復暮，忽愁望斷行雲。", 
      "夢迴江浦曉風清。", 
      "遠山思翠黛，蔓草記羅裙。", 
      "錦字織成千萬恨，翻成第入新聲。", 
      "幽期誰爲反離魂。", 
      "主人無浪語，狂客最鍾情。"
    ], 
    "rhythmic": "臨江仙"
  }, 
  {
    "author": "王之望", 
    "paragraphs": [
      "霓作衣裳冰作面，鉛華不涴天真。", 
      "臨風幾待逐行雲。", 
      "自從留得住，不肯系仙裙。", 
      "對客揮毫驚滿座，銀鉤蠆尾爭新。", 
      "數行草聖妙如神。", 
      "從今王逸少，不學衛夫人。"
    ], 
    "rhythmic": "臨江仙"
  }, 
  {
    "author": "王之望", 
    "paragraphs": [
      "家在蓬萊山下住，乘風時到塵寰。", 
      "雙鳧偶墮網羅間。", 
      "驚容凝粉淚，愁鬢亂雲鬟。", 
      "人世風波難久駐，雲霞終反仙關。", 
      "虛無仙路擁歸鸞。", 
      "卻隨煙霧去，長向洞天閒。"
    ], 
    "rhythmic": "臨江仙"
  }, 
  {
    "author": "王之望", 
    "paragraphs": [
      "玉樓玄圃，舊是神仙伴。", 
      "鳴佩時朝紫皇殿。", 
      "種蟠桃成樹，碧柰開花，著子滿，金母盤中屢獻。", 
      "飄然乘綵鳳，東望蓬萊，曾共扁舟五湖泛。", 
      "正珈笄未老，蘭玉盈前，春欲轉、喜對芳辰開宴。", 
      "願綠髮朱顏鎮長新，教歲歲年年，壽觴深勸。"
    ], 
    "rhythmic": "洞仙歌"
  }, 
  {
    "author": "王之望", 
    "paragraphs": [
      "海國寒輕，江南春早，小梅已漏芳妍。", 
      "歲前冬後，和氣欲迴旋。", 
      "此際瑤臺閬苑，仙人下、白玉雲軿。", 
      "人間世，風帆月棹，同泛五湖船。", 
      "當年。", 
      "參謁地，魚軒象服，鏘佩朝天。", 
      "向閩邦開國，福地真傳。", 
      "今日華筵壽斝，兒孫擁、蘭玉相鮮。", 
      "休辭□，蓬萊清淺，看取變桑田。"
    ], 
    "rhythmic": "滿庭芳"
  }, 
  {
    "author": "王之望", 
    "paragraphs": [
      "犀隱雕龍，蟾將威鳳，建溪初貢新芽。", 
      "九天春色，先到列仙家。", 
      "今日磨圭碎璧，天香動、風入窗紗。", 
      "清泉嫩，江南錫乳，一脈貫天涯。", 
      "芳華。", 
      "瑤圃宴，羣真飛佩，同引流霞。", 
      "醉瓊筵紅綠，眼亂繁花。", 
      "一碗分雲飲露，塵凡盡、鬥牛何賒。", 
      "歸途穩，清飆兩腋，不用泛靈槎。"
    ], 
    "rhythmic": "滿庭芳"
  }, 
  {
    "author": "王之望", 
    "paragraphs": [
      "堂堂七尺，懍一時人物，孤映三蜀。", 
      "閒雅風流豪醉後，猶有臨邛遺俗。", 
      "十載虞庠，一官楚塞，雅操凌寒玉。", 
      "江山千里，惠然來慰幽獨。", 
      "落筆妙語如神，兩章入手，不覺珠盈掬。", 
      "從此西歸榮耀處，寧假華旌高纛。", 
      "樂府新聲，郢都餘唱，應紀陽春曲。", 
      "老夫一醉，故人高義堪服。"
    ], 
    "rhythmic": "念奴嬌"
  }, 
  {
    "author": "王之望", 
    "paragraphs": [
      "蒙泉歲晚，偶扁舟、同泛一池寒淥。", 
      "四者難並誰信道，草草幽歡能足。", 
      "美景良辰，賞心樂事，更有人如玉。", 
      "今宵此會，陋邦驚破衰俗。", 
      "豪俊傅粉諸孫，幾年分袂，一笑還相逐。", 
      "痛飲厭厭清夜永，那管更深催促。", 
      "宋玉詞章，陶潛風概，況繼前賢躅。", 
      "故人未至，坐中仍對梅福。"
    ], 
    "rhythmic": "念奴嬌"
  }, 
  {
    "author": "王之望", 
    "paragraphs": [
      "柳花飛絮，又還是、清明寂寞時節。", 
      "洞府人間嗟素手，今日匆匆分拆。", 
      "巧笑難成，含情誰解，顧影無顏色。", 
      "風流滿面，卻成春恨悽惻。", 
      "雲鬢從嚲金蟬，紛紛紅淚，千點胭脂溼。", 
      "聚調輕盈離調慘，聲入低空愁碧。", 
      "祖帳將收，驪駒欲駕，去也勞相憶。", 
      "傷心南浦，斷腸芳草如積。"
    ], 
    "rhythmic": "念奴嬌"
  }, 
  {
    "author": "王之望", 
    "paragraphs": [
      "元夜風光，上都燈火，輝映春色。", 
      "鰲冠仙山，龍銜瑞燭，銀闕凌空碧。", 
      "紫煙深擁，黃雲孤起，人喜乍瞻天日。", 
      "□雲裏，□□□□，侍臣□□鵠立。", 
      "霧收霞卷，珠簾開遍，翠幕娉婷爭出。", 
      "傾國叢中，鈞天合處，忽聽鳴清蹕。", 
      "貂裘小帽，隨車信馬，猶憶少年豪逸。", 
      "如今對，山城皓月，但餘嘆息。"
    ], 
    "rhythmic": "永遇樂"
  }, 
  {
    "author": "王之望", 
    "paragraphs": [
      "江國東風早，芳菲又、迤邐報寒梅。", 
      "正元氣孕和，小春歸候，數丁千載，喜動三臺。", 
      "向此際，上天開景運，王國產英材。", 
      "想崇嶽洞天，暗書苔蘚，海山煙雨，空鎖樓臺。", 
      "煌煌天人表，瓊林與瑤樹，照映庭槐。", 
      "中有麗天星斗，驚世風雷。", 
      "況朱顏綠髮，年光鼎盛，繡裳華袞，人望歸來。", 
      "好對玳筵滿舉，眉壽觥罍。"
    ], 
    "rhythmic": "風流子"
  }, 
  {
    "author": "葛立方", 
    "paragraphs": [
      "霜葉停飛，冰魚初躍，梅花猶閟芳叢。", 
      "剪酥裝玉，應爲費天工。", 
      "爭奈江南驛使，徵鞍待、一朵香濃。", 
      "憑誰報，冰肌仙子，聞早駕飛龍。", 
      "溶溶。", 
      "春意動，寒姿未展，終愧羣紅。", 
      "與斬新來上，開伴長鬆。", 
      "要看黃昏庭院，橫斜映、霜月朦朧。", 
      "蘭堂畔，巡檐索笑，誰羨杜陵翁。"
    ], 
    "rhythmic": "滿庭芳"
  }, 
  {
    "author": "葛立方", 
    "paragraphs": [
      "未許蜂知，難交雀啅，芳叢猶是寒叢。", 
      "東方解凍，春仗做春工。", 
      "何事仙葩未放，寒苞祕、冰麝香濃。", 
      "應須是、驚聞羯鼓，誰敢噴髯龍。", 
      "梅花，君自看，丁香已白，桃臉將紅。", 
      "結歲寒三友，久遲筠鬆。", 
      "要看含章檐下，閒妝靚、春睡朦朧。", 
      "知音是，凍雲影底，鐵面葛仙翁。"
    ], 
    "rhythmic": "滿庭芳"
  }, 
  {
    "author": "葛立方", 
    "paragraphs": [
      "狂吹鳴籬，祥霙剪水，分明欺壓寒梅。", 
      "冰威初斂，曦影上池臺。", 
      "應有一番和氣，南枝上、恐有春來。", 
      "須勤探，呼吾筇杖，屐齒上蒼苔。", 
      "春風，渾未到，徘徊香徑，巡繞千回。", 
      "見瓊英一點，小佔條枚。", 
      "且看先鋒素豔，看看便、繁蕾齊開。", 
      "香浮動，微薰詩夢，須更著詩催。"
    ], 
    "rhythmic": "滿庭芳"
  }, 
  {
    "author": "葛立方", 
    "paragraphs": [
      "臘雪方凝，春曦俄漏，畫堂小秩芳筵。", 
      "玉臺仙蕊，簾外冪瑤煙。", 
      "莫話青山萬樹，聊須對、一段孤妍。", 
      "杯行處，香參鼻觀，百濯未爲賢。", 
      "吾廬，何處好，繡香竹畔，偶桂溪邊。", 
      "且爲渠珍重，滿泛金船。", 
      "已拚春酲一枕，如今且、醉倒花前。", 
      "花飛後，歡呼一笑，又是說明年。"
    ], 
    "rhythmic": "滿庭芳"
  }, 
  {
    "author": "葛立方", 
    "paragraphs": [
      "庾信何愁，休文何瘦，範叔一見何寒。", 
      "梅花酷似，索笑畫檐看。", 
      "便肯嫣然一笑，疏籬上、玉臉冰顏。", 
      "須勤賞，莫教青子，半著樹頭酸。", 
      "朱闌。", 
      "聊掩映，崑崙頂上，琪樹團欒。", 
      "命兒曹班坐，草草杯盤。", 
      "旋折溪邊□朵，瓊蕤泛、蕉葉杯寬。", 
      "從教□，尊前有客，拍手笑頹山。"
    ], 
    "rhythmic": "滿庭芳"
  }, 
  {
    "author": "葛立方", 
    "paragraphs": [
      "弄月黃昏，封霜清曉，數枝影墮溪濱。", 
      "化工先手，幻出一番新。", 
      "片片雕酥碾玉，寒苞似、已泄香塵。", 
      "聊相對，畸人投分，尊酒認荀陳。", 
      "吾年，今老矣，佳人薄相，笑插林巾。", 
      "愧蒼顏白髮，回授烏雲。", 
      "玉鏡臺邊試看，相宜是、淺笑輕顰。", 
      "君知否，壽陽額上，不似鬢邊春。"
    ], 
    "rhythmic": "滿庭芳"
  }, 
  {
    "author": "葛立方", 
    "paragraphs": [
      "一陣輕香，不知來處，元來梅已舒英。", 
      "出籬含笑，芳意爲人傾。", 
      "細看高標孤韻，誰家有、別得花人。", 
      "應須是，魏徵嫵媚，夷甫太鮮明。", 
      "北枝，方半吐，水邊疏影，綽約娉婷。", 
      "問橫空皎月，匝地寒霙。", 
      "何似此花清絕，憑君爲、子細推評。", 
      "幽奇處，素娥青女，著意爲橫陳。"
    ], 
    "rhythmic": "滿庭芳"
  }, 
  {
    "author": "葛立方", 
    "paragraphs": [
      "氣應三陽，氛澄六幕，翔烏初上雲端。", 
      "問朝來何事，喜動門闌。", 
      "田父佔來好歲，星翁說道宜官。", 
      "擬更憑高望遠，春在煙波，春在晴巒。", 
      "歌管雕堂宴喜，任重簾不卷，交護春寒。", 
      "況金釵整整，玉樹團團。", 
      "柏葉輕浮重醑，梅枝巧綴新幡。", 
      "共祝年年如願，壽過鬆椿，壽過彭聃。"
    ], 
    "rhythmic": "錦堂春・錦堂春慢"
  }, 
  {
    "author": "葛立方", 
    "paragraphs": [
      "九州雄傑溪山，遂安自古稱佳處。", 
      "雲迷半嶺，風號淺瀨，輕舟斜渡。", 
      "朱閣橫飛，漁磯無恙，鳥啼林塢。", 
      "吊高人陳跡，空瞻遺像，知英烈、垂千古。", 
      "憶昔龍飛光武。", 
      "悵當年、故人何許。", 
      "羊裘自貴，龍章難換，不如歸去。", 
      "七裏溪邊，鸕鷥源畔，一蓑煙雨。", 
      "嘆如今宕子，翻將釣手遮日，向西秦路。"
    ], 
    "rhythmic": "水龍吟"
  }, 
  {
    "author": "葛立方", 
    "paragraphs": [
      "井梧葉葉秋風晚。", 
      "東籬點點金錢滿。", 
      "開急爲重陽。", 
      "日烘深院香。", 
      "幽姿無衆草。", 
      "莫恨生非早。", 
      "嚼蕊傍池臺。", 
      "壽公桑落杯。"
    ], 
    "rhythmic": "菩薩蠻"
  }, 
  {
    "author": "葛立方", 
    "paragraphs": [
      "夜半春陽啓，東風峭、猶帶去年寒。", 
      "嘆榆塞戰塵，玉關煙燧，壯心耿耿，青鬢斑斑。", 
      "又還是，一年頭上到，日月信跳丸。", 
      "看門貼繪雞，歷頒金鳳，酒浮柏葉，人頌椒盤。", 
      "幽園。", 
      "春信近，簾櫳靜，小宴取次追歡。", 
      "聊□水沈煙嫋，清唱聲閒。", 
      "況良辰漸有，梅舒瓊蕊，柳搖金縷，巧綴新幡。", 
      "莫惜醉吟親側，衣曳荊蘭。"
    ], 
    "rhythmic": "風流子"
  }, 
  {
    "author": "葛立方", 
    "paragraphs": [
      "冷雲收，小園一段瑤芳。", 
      "乍春來、未回窮臘，幾枝開犯嚴霜。", 
      "傍黃昏、暗香浮動，照清淺、疏影低昂。", 
      "卻月幽姿，含章媚態，姮娥姑射下仙鄉。", 
      "倚闌看、殷勤持酒，索笑也何妨。", 
      "堪憐處，東君不管，獨自淒涼。", 
      "算何人、爲伊銷斷，古今才子篇章。", 
      "有西湖、賦詩處士，□東閣、年少臺郎。", 
      "驛使來時，吳王醉處，幾番牽動廣平腸。", 
      "剩宴賞、微酸如豆，又是隔年長。", 
      "高樓外，莫教羌管，吹墮寒香。"
    ], 
    "rhythmic": "多麗", 
    "tags": [
      "西湖"
    ]
  }, 
  {
    "author": "葛立方", 
    "paragraphs": [
      "天生玉骨冰肌。", 
      "瘦損也、知他爲誰。", 
      "□寒底、傲霜凌雪，不教春知。", 
      "高樓橫笛試輕吹。", 
      "要一片、花飛酒卮。", 
      "拚沈醉、帽簾斜插，折取南枝。"
    ], 
    "rhythmic": "沙塞子"
  }, 
  {
    "author": "葛立方", 
    "paragraphs": [
      "破波光如鏡，三翼輕舟。", 
      "對雨餘、重巖疊嶂，何妨影墮清流。", 
      "望芙蕖、渺然如海，張雲錦、掩映汀洲。", 
      "出水奇姿，凌波豔態，眼看□葉弄新秋。", 
      "恍疑是、金沙池內，玉井認峯頭。", 
      "花深處，田田葉底，魚戲龜遊。", 
      "正微涼、西風初度，一彎斜月如鉤。", 
      "想天津、鵲橋將駕，看寶奩、蛛網初抽。", 
      "曬腹何勘，穿針無緒，不如溪上少淹留。", 
      "競笑語、追尋惟有，沈醉可忘憂。", 
      "憑清唱，一聲檀板，驚起沙鷗。"
    ], 
    "rhythmic": "多麗"
  }, 
  {
    "author": "葛立方", 
    "paragraphs": [
      "扉映琉璃，窗搖雲母，水堂新甃雲灣。", 
      "際天波面，玉鏡寶奩寬。", 
      "欄外青山幾疊，瑤煙斂、影落千鬟。", 
      "寒汀晚，蘆花飛雪，風定白鷗閒。", 
      "塵寰。", 
      "何處有，方壺圓嶠，弱水波翻。", 
      "問何如藜杖，此地躋攀。", 
      "種竹今逾萬個，風枝靜、日報平安。", 
      "他年事、蒼雲屯處，千畝看棲鸞。"
    ], 
    "rhythmic": "滿庭芳"
  }, 
  {
    "author": "葛立方", 
    "paragraphs": [
      "去年曾壽生朝。", 
      "正菊黃、初舒翠翹。", 
      "今歲雕堂重預宴，梨雪香飄。", 
      "明年應傍丹霄。", 
      "看寶胯、重重在腰。", 
      "鵲尾吹香籠繡段，且醉金蕉。"
    ], 
    "rhythmic": "春光好"
  }, 
  {
    "author": "葛立方", 
    "paragraphs": [
      "風送丹楓卷地，霜乾枯葦鳴溪。", 
      "獸爐重展向深閨。", 
      "紅入麒麟方熾。", 
      "翠箔底垂銀蒜，羅幃小釘金泥。", 
      "笙歌送我玉東西。", 
      "誰管搖花舞砌。"
    ], 
    "rhythmic": "西江月"
  }, 
  {
    "author": "葛立方", 
    "paragraphs": [
      "緹室羣陰清曉散。", 
      "灰動葭莩，漸覺微陽扇。", 
      "日永繡工才一線。", 
      "挈壺已報添銀箭。", 
      "六幕無塵開碧漢。", 
      "非霧非煙，彷佛登臺見。", 
      "梅萼飄香縈小宴。", 
      "霞漿莫放琉璃淺。"
    ], 
    "rhythmic": "蝶戀花"
  }, 
  {
    "author": "葛立方", 
    "paragraphs": [
      "文章驚世。", 
      "半挹南宮第。", 
      "蟾窟澄輝天似洗。", 
      "折得窅窊丹桂。", 
      "當年蓬矢生賢。", 
      "流霞滿祝長年。", 
      "更願巨鰲連釣，楓宸第一臚傳。"
    ], 
    "rhythmic": "清平樂"
  }, 
  {
    "author": "葛立方", 
    "paragraphs": [
      "搖毫鑄藻。", 
      "縱有微之應壓倒。", 
      "萬里鵬程。", 
      "南省今書淡墨名。", 
      "臚傳丹陛。", 
      "月裏桂花先著袂。", 
      "雁塔高題。", 
      "玉季巍科尚覺低。"
    ], 
    "rhythmic": "減字木蘭花"
  }, 
  {
    "author": "葛立方", 
    "paragraphs": [
      "慄裏田園，烏衣門巷，別來幾換星霜。", 
      "華陽仙窟，翠桁綵衣香。", 
      "夢墮當塗風月，披絳帳、欲指鱣堂。", 
      "浮鷗外，來寧老子，特泛霅溪航。", 
      "相逢，春正好，梅舒香白，柳曳宮黃。", 
      "且相將一笑，樂未渠央。", 
      "須念離多會少，難輕負、百榼霞漿。", 
      "深深觀，舞回飛雪，樂奏小宮商。"
    ], 
    "rhythmic": "滿庭芳"
  }, 
  {
    "author": "葛立方", 
    "paragraphs": [
      "睡鴨凝香縷，白酒瀉無聲。", 
      "郊墟不辦羊酪，照箸紫絲蓴。", 
      "此去青山深處，邀得白雲爲伴，絕意請長纓。", 
      "一舸背君去，幾幅布帆輕。", 
      "帝恩重，容綠隱，吏祠庭。", 
      "膝間文度安親，得計是揚名。", 
      "珍重金蘭交契，共惜匆匆別去，送我幾煙林。", 
      "異日懷君處，凝睇亂層岑。"
    ], 
    "rhythmic": "水調歌頭"
  }, 
  {
    "author": "葛立方", 
    "paragraphs": [
      "細草芳南苑，東風裏、贏得一身閒。", 
      "見花朵繡田，柳絲絡岸，沼冰方泮，山雪初殘。", 
      "又還是，隴頭春信動，梅蕊入徵鞍。", 
      "月裏暗香，水邊疏影，淡妝宜瘦，玉骨禁寒。", 
      "泛金溪上好，開幽戶、聊面翠麓雲灣。", 
      "知道醉吟堪老，名利難關。", 
      "算書幃意懶，宦途遊倦，舊時習氣，惟有躋攀。", 
      "擬待杖藜花底，直到春闌。"
    ], 
    "rhythmic": "風流子"
  }, 
  {
    "author": "葛立方", 
    "paragraphs": [
      "江國麾幢，邊城鼓角，湓川幾報嚴更。", 
      "笑談油幕，英傑爲時生。", 
      "腹貯六韜三略，新詩就、矛槊頻橫。", 
      "功名事，他年未晚，一笴落欃槍。", 
      "歸來，何早計，白蘋洲畔，危獲深耕。", 
      "又何如，竹帛彝鼎垂名。", 
      "犀節徵還伊邇，春風外、文鷁催行。", 
      "巖廊上，談兵齒頰，讜論佐休明。"
    ], 
    "rhythmic": "滿庭芳"
  }, 
  {
    "author": "葛立方", 
    "paragraphs": [
      "窗戶明環堵。", 
      "山容黛染，水光綃舞。", 
      "荷蓋擎煙，花映步波神女。", 
      "嫩臉鉛華掩素，無語向、薰風凝佇。", 
      "晴又雨。", 
      "徵鞞隱隱，雲洲沙渚。", 
      "須臾風捲還晴，看香泄丹囊，乍飄沈炷。", 
      "魚颭荷衣，珠顆亂傾無數。", 
      "休話金沙玉井，爭似我、神龜□處。", 
      "觴爲舉。", 
      "何人解歌金縷。"
    ], 
    "rhythmic": "玉漏遲"
  }, 
  {
    "author": "葛立方", 
    "paragraphs": [
      "風透紗窗。", 
      "葉落銀牀。", 
      "夾纈林、吹下嚴霜。", 
      "新篘浮蟻，班坐飛觴。", 
      "有巖中秀，籬中豔，洛中香。", 
      "金鈿放蕊，玉粒爭芳。", 
      "慣年年、來趁清商。", 
      "不應素節，還有花王。", 
      "看正封詩，龜年調，太真狂。"
    ], 
    "rhythmic": "行香子"
  }, 
  {
    "author": "葛立方", 
    "paragraphs": [
      "青女飛花濃剪水。", 
      "寒氣霏微度窗紙。", 
      "人間那得骨爲簾，有麒麟尊有蟻。", 
      "笙簧凍澀閒纖指。", 
      "香霧暖薰羅帳底。", 
      "卻教試作忽雷聲，往往驚開桃與李。"
    ], 
    "rhythmic": "玉樓春"
  }, 
  {
    "author": "葛立方", 
    "paragraphs": [
      "榴花庭院戲氍毹。", 
      "水剪雙眸畫不如。", 
      "莫恨未能通瑟僩，只今先已辯之無。", 
      "虎晴淺綴新花帽，龍腦濃薰小繡襦。", 
      "乃祖未須貽厥力，及時須讀五車書。"
    ], 
    "rhythmic": "瑞鷓鴣"
  }, 
  {
    "author": "葛立方", 
    "paragraphs": [
      "休看輞川圖。", 
      "未是幽居。", 
      "何如雲水繞儲胥。", 
      "新溼青紅開棟宇，霧拱風疏。", 
      "小圃秀郊墟。", 
      "花破平蕪。", 
      "五峯列影水平鋪。", 
      "只欠五城樓十二，便是蓬壺。"
    ], 
    "rhythmic": "浪淘沙"
  }, 
  {
    "author": "葛立方", 
    "paragraphs": [
      "明鏡蓋紅蕖，軒戶臨煙渚。", 
      "窣窣珠簾淡淡風，香裏開尊俎。", 
      "莫把碧筒彎，恐帶荷心苦。", 
      "喚我溪邊太乙舟，瀲灩盛芳醑。"
    ], 
    "rhythmic": "卜算子"
  }, 
  {
    "author": "葛立方", 
    "paragraphs": [
      "嫋嫋水芝紅，脈脈蒹葭浦。", 
      "淅淅西風淡淡煙，幾點疏疏雨。", 
      "草草展杯觴，對此盈盈女。", 
      "葉葉紅衣當酒船，細細流霞舉。"
    ], 
    "rhythmic": "卜算子"
  }, 
  {
    "author": "葛立方", 
    "paragraphs": [
      "張南周北。", 
      "謾說清漳搖紺碧。", 
      "何似幽棲。", 
      "甥舅相望共一溪。", 
      "璇題沙版。", 
      "不用買鄰糜百萬。", 
      "餘戶增輝。", 
      "庭列芝蘭戶戟枝。"
    ], 
    "rhythmic": "減字木蘭花"
  }, 
  {
    "author": "葛立方", 
    "paragraphs": [
      "百尺雕堂懸蜀繡。", 
      "珠簾外、玉闌瓊甃。", 
      "調鼎名家，吹簫賢胄，新卜鳳皇佳繇。", 
      "銀葉添香香滿袖。", 
      "滿金盃、壽君芳酒。", 
      "喜動蟾宮，祥生熊帳，應在細君歸後。"
    ], 
    "rhythmic": "夜行船"
  }, 
  {
    "author": "葛立方", 
    "paragraphs": [
      "壯歲嬉遊，樂事幾經，青門紫陌芳春。", 
      "未見廉纖，膏雨浥花塵。", 
      "濯錦寶絲增豔，洗妝玉頰尤新。", 
      "向韶光濃處，點染芳菲，總是東君。", 
      "蘇州老子，經雨南園，爲誰一掃花林。", 
      "誰信道、佳聲著處，肌潤香勻。", 
      "曉試何郎湯餅，暮留巫女行雲。", 
      "寄言遊子，也須留眄，小駐蹄輪。"
    ], 
    "rhythmic": "雨中花・夜行船"
  }, 
  {
    "author": "葛立方", 
    "paragraphs": [
      "寄徑濉陽，陌上忽看，夭桃穠李爭春。", 
      "又見楚宮，行雨洗芳塵。", 
      "紅豔霞光夕照，素華瓊樹朝新。", 
      "爲奇姿芳潤，擬倩遊絲，留住東君。", 
      "拾遺杜老，猶愛南塘，寄情蘿薜山林。", 
      "爭似此、花如姝麗，獺髓輕勻。", 
      "不數江陵玉杖，休誇花島紅雲。", 
      "少須澄霽，一番清影，更待冰輪。"
    ], 
    "rhythmic": "雨中花・夜行船"
  }, 
  {
    "author": "葛立方", 
    "paragraphs": [
      "幾騎漢旌回，喜動滿川花木。", 
      "遙睇清淮古岸，散離愁千斛。", 
      "煙籠沙嘴定連艘，鵲腳蘸波綠。", 
      "歸話隔年心事，秉夜闌銀燭。"
    ], 
    "rhythmic": "好事近"
  }, 
  {
    "author": "葛立方", 
    "paragraphs": [
      "歸日指清明，肯把話言輕食。", 
      "已是飛花時候，賴東風無力。", 
      "青帘沽酒送春歸，莫惜萬金擲。", 
      "屈指明年春事，有紅梅消息。"
    ], 
    "rhythmic": "好事近"
  }, 
  {
    "author": "葛立方", 
    "paragraphs": [
      "暫時莫盪出燕然。", 
      "冰柱凍層檐。", 
      "時節馬蹄歸路，楊花亂撲徵韉。", 
      "如今歸去，銀鐺宜見，七寶牀邊。", 
      "待得退朝花底，家人爭卷珠簾。"
    ], 
    "rhythmic": "朝中措"
  }, 
  {
    "author": "葛立方", 
    "paragraphs": [
      "禁菸卻釀新愁。", 
      "正繫馬、清淮渡頭。", 
      "後日清明催疊鼓，應在揚州。", 
      "歸時元已臨流。", 
      "要綺陌、芳郊恣遊。", 
      "三月羈懷當一洗，莫放觥籌。"
    ], 
    "rhythmic": "春光好"
  }, 
  {
    "author": "魏杞", 
    "paragraphs": [
      "冰膚玉面孤山裔。", 
      "肯到人間世。", 
      "天然不與百花同。", 
      "卻恨無情輕付、與東風。", 
      "麗譙三弄江梅曉。", 
      "立馬溪橋小。", 
      "只應明月最相思。", 
      "曾見幽香一點、未開時。"
    ], 
    "rhythmic": "虞美人"
  }, 
  {
    "author": "魏杞", 
    "paragraphs": [
      "一葉鑑中來，兩岸青山起。", 
      "送我紅蕖萬柄香，疑在蓬壺裏。", 
      "天地瑩無塵，巾袂涼如水。", 
      "白浪無聲月自高，不是人間世。"
    ], 
    "rhythmic": "卜算子"
  }, 
  {
    "author": "陳知柔", 
    "paragraphs": [
      "鬢緣心事隨時改，依舊在天涯。", 
      "多情惟有，籬邊黃菊，到處能華。"
    ], 
    "rhythmic": "人月圓"
  }, 
  {
    "author": "王識", 
    "paragraphs": [
      "一雨洗空閣，象緯迫人清。", 
      "披襟臺上，坐看北斗正旋衡。", 
      "知是南宮列宿，初出極星未遠，龍角正分明。", 
      "河漢餘千里，風露已三更。", 
      "坐未久，書帙散，酒壺傾。", 
      "涼生殿閣，冷然邀我御風行。", 
      "擬欲乘槎一問，但得天孫領略，安用訪君平。", 
      "莫笑儒生事，造化掌中生。"
    ], 
    "rhythmic": "水調歌頭"
  }, 
  {
    "author": "許庭", 
    "paragraphs": [
      "不見昭陽宮內柳，黃金齊拈輕柔。", 
      "東君昨夜到皇州。", 
      "玉階金井，無處不風流。", 
      "悵望翠華春欲暮，六宮都鎖春愁。", 
      "暖風吹動繡簾鉤。", 
      "飛花委地，時轉玉香球。"
    ], 
    "rhythmic": "臨江仙"
  }, 
  {
    "author": "許庭", 
    "paragraphs": [
      "不見隋河堤上柳，綠陰流水依依。", 
      "龍舟東下疾於飛。", 
      "千條萬葉，濃翠染旌旗。", 
      "記得當年春去也，錦帆不見西歸。", 
      "故拋輕絮點人衣。", 
      "如將亡國恨，說與路人知。"
    ], 
    "rhythmic": "臨江仙"
  }, 
  {
    "author": "許庭", 
    "paragraphs": [
      "不見陶家門外柳，柴扉一徑遙通。", 
      "閉門終日掩清風。", 
      "感君高節，綠蔭向人濃。", 
      "籬落蕭疏雞犬靜，日長飛絮濛濛。", 
      "先生一醉萬緣空。", 
      "經時高臥，不到翠陰中。"
    ], 
    "rhythmic": "臨江仙"
  }, 
  {
    "author": "許庭", 
    "paragraphs": [
      "不見都門亭畔柳，春來綠盡長條。", 
      "柳邊行色馬蕭蕭。", 
      "一枝折贈，相見又何朝。", 
      "酒盡曲終人去也，風前亦自無聊。", 
      "祗應於我恨偏饒。", 
      "東君特地，付與沈郎腰。"
    ], 
    "rhythmic": "臨江仙"
  }, 
  {
    "author": "許庭", 
    "paragraphs": [
      "不見灞陵原上柳，往來過盡蹄輪。", 
      "朝離南楚暮西秦。", 
      "不成名利，贏得鬢毛新。", 
      "莫怪枝條憔悴損，一生唯苦征塵。", 
      "兩三煙樹倚孤村。", 
      "夕陽影裏，愁殺宦遊人。"
    ], 
    "rhythmic": "臨江仙"
  }, 
  {
    "author": "邵某", 
    "paragraphs": [
      "阿郎去日。", 
      "不道長爲客。", 
      "底事桐廬無處覓。", 
      "卻得廣州消息。", 
      "江頭一支蘭船。", 
      "風雨湘妃廟前。", 
      "死恨無情江水，送郎一去三年。"
    ], 
    "rhythmic": "清平樂"
  }, 
  {
    "author": "陳祖安", 
    "paragraphs": [
      "月直金波瀲灩。", 
      "此去水仙不遠。", 
      "霜重夜風清，骨冷□□□□。", 
      "誰見。", 
      "誰見。", 
      "醉眼參橫鬥轉。"
    ], 
    "rhythmic": "如夢令"
  }, 
  {
    "author": "王十朋", 
    "paragraphs": [
      "深深院。", 
      "夜雨過，簾櫳高卷。", 
      "正滿檻、海棠開欲半。", 
      "仍朵朵、紅深紅淺。", 
      "遙認三千宮女面。", 
      "勻點點、胭脂未遍。", 
      "更微帶、春醪宿醉，嫋娜香肌嬌豔。", 
      "日暖。", 
      "芳心暗吐，含羞輕顫。", 
      "笑繁杏夭桃爭爛漫。", 
      "愛容易、出牆臨岸。", 
      "子美當年遊蜀苑。", 
      "又豈是、無心眷戀。", 
      "都只爲、天然體態，難把詩工裁翦。"
    ], 
    "rhythmic": "二郎神"
  }, 
  {
    "author": "王十朋", 
    "paragraphs": [
      "野態芳姿，枝頭佔得春長久。", 
      "怕鉤衣袖。", 
      "不放攀花手。", 
      "試問東山，花似當時否。", 
      "還依舊。", 
      "謫仙去後。", 
      "風月今誰有。"
    ], 
    "rhythmic": "點絳脣"
  }, 
  {
    "author": "王十朋", 
    "paragraphs": [
      "庭院深深，異香一片來天上。", 
      "傲春遲放。", 
      "百卉皆推讓。", 
      "憶昔西都，姚魏聲名旺。", 
      "堪惆悵。", 
      "醉翁何往。", 
      "誰與花標榜。"
    ], 
    "rhythmic": "點絳脣"
  }, 
  {
    "author": "王十朋", 
    "paragraphs": [
      "近侍盈盈，向人自笑還無語。", 
      "牡丹飄雨。", 
      "開作羣芳主。", 
      "柔美溫香，剪染勞天女。", 
      "青春去。", 
      "花間歌舞。", 
      "學個狂韓愈。"
    ], 
    "rhythmic": "點絳脣"
  }, 
  {
    "author": "王十朋", 
    "paragraphs": [
      "芳友依依，結根遙向深林外。", 
      "國香風遞。", 
      "始見殊蕭艾。", 
      "雅操幽姿，不怕無人採。", 
      "堪紉佩。", 
      "靈均千載。", 
      "九畹遺芳在。"
    ], 
    "rhythmic": "點絳脣"
  }, 
  {
    "author": "王十朋", 
    "paragraphs": [
      "仙友蒼蒼，西風吹散天香好。", 
      "暗飄龍腦。", 
      "金慄枝頭小。", 
      "誰種丹霄，造化玄功妙。", 
      "真堪笑。", 
      "學仙疏謬。", 
      "有似西河老。"
    ], 
    "rhythmic": "點絳脣"
  }, 
  {
    "author": "王十朋", 
    "paragraphs": [
      "雪徑深深，北枝貪睡南枝醒。", 
      "暗香疏影。", 
      "孤壓羣芳頂。", 
      "玉豔冰姿，妝點園林景。", 
      "憑闌詠。", 
      "月明溪靜。", 
      "憶昔林和靖。"
    ], 
    "rhythmic": "點絳脣"
  }, 
  {
    "author": "王十朋", 
    "paragraphs": [
      "霜蕊鮮鮮，野人開徑新栽植。", 
      "冷香佳色。", 
      "趁得重陽摘。", 
      "預約比鄰，有酒須相覓。", 
      "東籬側。", 
      "爲花辭職。", 
      "古有陶彭澤。"
    ], 
    "rhythmic": "點絳脣"
  }, 
  {
    "author": "王十朋", 
    "paragraphs": [
      "羽蓋垂垂，玉英亂簇春光滿。", 
      "韻香清遠。", 
      "暖日烘庭院。", 
      "露褒瓊枝，臉透何郎暈。", 
      "凝餘恨。", 
      "古人不見。", 
      "誰與花公論。"
    ], 
    "rhythmic": "點絳脣"
  }, 
  {
    "author": "王十朋", 
    "paragraphs": [
      "毗舍遙遙，異香一炷馳名久。", 
      "妙香稀有。", 
      "鼻觀深參透。", 
      "問訊東來，知□誰先後。", 
      "稱仙友。", 
      "十花爲偶。", 
      "近有江西守。"
    ], 
    "rhythmic": "點絳脣"
  }, 
  {
    "author": "王十朋", 
    "paragraphs": [
      "春色融融，東風吹散花千樹。", 
      "雪香飄處。", 
      "寒食江村暮。", 
      "左掖看花，多少詞人賦。", 
      "花無語。", 
      "一枝春雨。", 
      "惟有香山句。"
    ], 
    "rhythmic": "點絳脣"
  }, 
  {
    "author": "王十朋", 
    "paragraphs": [
      "秀色娟娟，最宜雨沐風梳際。", 
      "徑幽香細。", 
      "草滴青襟袂。", 
      "一日才無，便覺生塵態。", 
      "軒窗外。", 
      "數竿相對。", 
      "不減王猷愛。"
    ], 
    "rhythmic": "點絳脣"
  }, 
  {
    "author": "王十朋", 
    "paragraphs": [
      "絲蕊垂垂，嫣然一笑新妝就。", 
      "錦亭前後。", 
      "燕子來時候。", 
      "誰恨無香，試把花枝嗅。", 
      "風微透。", 
      "細薰錦袖。", 
      "不止嘉州有。"
    ], 
    "rhythmic": "點絳脣"
  }, 
  {
    "author": "王十朋", 
    "paragraphs": [
      "十里西湖，淡妝濃抹如西子。", 
      "藕花簪水。", 
      "清淨香無比。", 
      "記得曾遊，短棹紅雲裏。", 
      "聊相擬。", 
      "一盆池水。", 
      "十里西湖似。"
    ], 
    "rhythmic": "點絳脣", 
    "tags": [
      "西湖"
    ]
  }, 
  {
    "author": "王十朋", 
    "paragraphs": [
      "畏日炎炎，梵香一炷薰亭院。", 
      "鼻根充滿。", 
      "好利心殊淺。", 
      "貝葉書名，名義誰能辨。", 
      "西風遠。", 
      "勝鬟不見。", 
      "喜見瓊花面。"
    ], 
    "rhythmic": "點絳脣"
  }, 
  {
    "author": "王十朋", 
    "paragraphs": [
      "南國名花，向人無語長含笑。", 
      "緣香囊小。", 
      "不肯全開了。", 
      "花笑何人，鶴相詩詞好。", 
      "須知道。", 
      "一經品藻。", 
      "又壓前詩倒。"
    ], 
    "rhythmic": "點絳脣"
  }, 
  {
    "author": "王十朋", 
    "paragraphs": [
      "蠟換梅姿，天然香韻初非俗。", 
      "蝶馳蜂逐。", 
      "蜜在花梢熟。", 
      "巖壑深藏，幾載甘幽獨。", 
      "因坡谷。", 
      "一標題目。", 
      "高價掀蘭菊。"
    ], 
    "rhythmic": "點絳脣"
  }, 
  {
    "author": "王十朋", 
    "paragraphs": [
      "清夜沈沈，攜來深院柔枝小。", 
      "儷蘭開巧。", 
      "雪裏乘風嫋。", 
      "溫室寒祛，旖旎仙姿早。", 
      "看成好。", 
      "花仙歡笑。", 
      "不管年華老。"
    ], 
    "rhythmic": "點絳脣"
  }, 
  {
    "author": "王十朋", 
    "paragraphs": [
      "落木蕭蕭，琉璃葉下瓊葩吐。", 
      "素香柔樹。", 
      "雅稱幽人趣。", 
      "無意爭先，梅蕊休相妒。", 
      "含春雨。", 
      "結愁千緒。", 
      "似憶江南主。"
    ], 
    "rhythmic": "點絳脣"
  }, 
  {
    "author": "王十朋", 
    "paragraphs": [
      "闌檻陰沈，紫雲呈瑞餘寒凜。", 
      "捲簾猗枕。", 
      "香逼幽人寢。", 
      "入夢何年，廬阜聞名稔。", 
      "風流甚。", 
      "阿誰題品。", 
      "喚作熏籠錦。"
    ], 
    "rhythmic": "點絳脣"
  }, 
  {
    "author": "劉大辨", 
    "paragraphs": [
      "凌雲多少功業。"
    ], 
    "rhythmic": "失調名"
  }, 
  {
    "author": "吳淑姬2", 
    "paragraphs": [
      "煙霏霏。", 
      "雪霏霏。", 
      "雪向梅花枝上堆。", 
      "春從何處回。", 
      "醉眼開。", 
      "睡眼開。", 
      "疏影橫斜安在哉。", 
      "從教塞管催。"
    ], 
    "rhythmic": "長相思令・長相思"
  }, 
  {
    "author": "程先", 
    "paragraphs": [
      "雨洗紅塵，雲迷翠麓，小車難去。", 
      "淒涼感慨，未有今年春暮。", 
      "想曲江水邊麗人，影沈香歇誰爲主。", 
      "但兔葵燕麥，風前搖盪，徑花成土。", 
      "空被多情苦。", 
      "慶會難逢，少年幾許。", 
      "紛紛沸鼎，負了青陽百五。", 
      "待何時、重享太平，典衣貰酒相爾汝。", 
      "算蘭亭、有此歡娛，又卻悲今古。"
    ], 
    "rhythmic": "鎖窗寒・瑣寒窗"
  }, 
  {
    "author": "朱耆壽", 
    "paragraphs": [
      "櫻桃抄乳酪。", 
      "正雨厭肥梅，風忺吹籜。", 
      "鹹瞻格天閣。", 
      "見十眉環侍，爭鳴絃索。", 
      "茶甌試瀹。", 
      "更良夜、沈沈細酌。", 
      "問間生、此日爲誰，曾向玉皇、案前持橐。", 
      "龜鶴。", 
      "從他祝壽，未比當年，陰功堪託。", 
      "天應不錯。", 
      "教公議，細評泊。", 
      "自和戎以來，謀國多少，蕭曹衛霍。", 
      "奈胡兒自若，惟守紹興舊約。"
    ], 
    "rhythmic": "瑞鶴仙"
  }, 
  {
    "author": "石安民", 
    "paragraphs": [
      "飛閣下臨無地，層巒上出重霄。", 
      "重陽未到客登高。", 
      "信是今年秋早。", 
      "隨意煙霞笑傲，多情猿鶴招邀。", 
      "山翁笑我太丰標。", 
      "竹杖棕鞋桐帽。"
    ], 
    "rhythmic": "西江月"
  }, 
  {
    "author": "劉鎮1", 
    "paragraphs": [
      "翠葆搖新竹。", 
      "正榴花、枝頭葉底，鬥紅爭綠。", 
      "誰在紗窗停針線，閒理竹西舊曲。", 
      "又還是、蘭湯新浴。", 
      "手弄合歡雙彩索，笑偎人、福壽低相祝。", 
      "金鳳嚲，艾花矗。", 
      "龍舟噀水飛相逐。", 
      "記當年、懷沙舊恨，至今遺俗。", 
      "雨過平蕪浮天闊，畫艗凌波盡簇。", 
      "沸十里、笙歌聲續。", 
      "好是蟾鉤隨歸棹，任歡呼、船重成頹玉。", 
      "猶未忍，罩銀燭。"
    ], 
    "rhythmic": "賀新郎"
  }, 
  {
    "author": "劉鎮1", 
    "paragraphs": [
      "漠漠江皋，迢迢驛路，天教爲春傳信。", 
      "萬木叢邊，百花頭上，不管雪飛風緊。", 
      "尋交訪舊，惟翠竹、寒鬆相認。", 
      "不意牽絲動興，何心襯妝添暈。", 
      "孤標最甘冷落，不許蝶親蜂近。", 
      "直自從來潔白，箇中清韻。", 
      "盡做重聞塞管，也何害、香銷粉痕盡。", 
      "待到和羹，才明底蘊。"
    ], 
    "rhythmic": "天香"
  }, 
  {
    "author": "魏掞之", 
    "paragraphs": [
      "掛天師，撐著眼，直下覷。", 
      "騎個生獰大艾虎。", 
      "閒神浪鬼，闢惵他方遠方，大膽底，更敢來、上門下戶。"
    ], 
    "rhythmic": "失調名"
  }, 
  {
    "author": "曾協", 
    "paragraphs": [
      "小駐徵驂，一尊古寺留君住。", 
      "六花無數。", 
      "飛舞朝天路。", 
      "上苑繁華，卻似詞章富。", 
      "春將暮。", 
      "玉鞭凝佇。", 
      "總是經行處。"
    ], 
    "rhythmic": "點絳脣"
  }, 
  {
    "author": "曾協", 
    "paragraphs": [
      "亂疊香羅，玉纖微把燕支污。", 
      "靚妝無數。", 
      "十里揚州路。", 
      "怨綠啼紅，總道春歸去。", 
      "君知否。", 
      "畫闌幽處。", 
      "留得韶光住。"
    ], 
    "rhythmic": "點絳脣"
  }, 
  {
    "author": "曾協", 
    "paragraphs": [
      "晝漏新來一倍長。", 
      "衆賓沾醉尚傳觴。", 
      "濃雲遮日惜紅妝。", 
      "應是主人歸鳳沼，爲傳芳訊到黃堂。", 
      "腰圍恰恰束金黃。"
    ], 
    "rhythmic": "浣溪沙"
  }, 
  {
    "author": "曾協", 
    "paragraphs": [
      "清秋月。", 
      "長空萬里煙華白。", 
      "煙華白。", 
      "江雲收盡，楚天一色。", 
      "蓴絲惹起思歸客。", 
      "清光正好傷離別。", 
      "傷離別。", 
      "五湖煙水，伴人愁絕。"
    ], 
    "rhythmic": "秦樓月・憶秦娥"
  }, 
  {
    "author": "曾協", 
    "paragraphs": [
      "野亭問柳今朝試。", 
      "更訪小園開未。", 
      "月下山橫空際。", 
      "兩兩修眉對。", 
      "騷人對此增高致。", 
      "意入筆端清邃。", 
      "投分周郎心醉。", 
      "真解消人意。"
    ], 
    "rhythmic": "桃源憶故人"
  }, 
  {
    "author": "曾協", 
    "paragraphs": [
      "柳眼傳情，花心蹙恨。", 
      "春風處處關方寸。", 
      "朱簾卷盡畫屏間，雲鬟半嚲羅衣褪。", 
      "燕語鶯啼，日長人困。", 
      "魚沈雁斷無音信。", 
      "琵琶聲亂篆煙斜，寸腸欲斷無人問。"
    ], 
    "rhythmic": "踏莎行"
  }, 
  {
    "author": "曾協", 
    "paragraphs": [
      "柳弄輕黃花泣露。", 
      "萬疊春山，不記塵寰路。", 
      "日射霜林煙罩素。", 
      "長空不著纖雲污。", 
      "歷歷遠村明可數。", 
      "綠漲前溪，渺渺迷津渡。", 
      "客子光陰能幾許。", 
      "畫圖擬卷晴川去。"
    ], 
    "rhythmic": "鳳棲梧・蝶戀花"
  }, 
  {
    "author": "曾協", 
    "paragraphs": [
      "放花開，催花謝，誰解東君意。", 
      "要遣花王，獨佔花蹊邃。", 
      "且看玉鏡臺前，霞觴新舉，紅玉軟、曉妝慵試。", 
      "好風味。", 
      "須信金屋中人，誰堪並嬌媚。", 
      "隱約微潮，應向尊前醉。", 
      "最憐紋錦搴帷，青羅飛蓋，塵土外、輕盈相倚。"
    ], 
    "rhythmic": "祝英臺・祝英臺近"
  }, 
  {
    "author": "曾協", 
    "paragraphs": [
      "今日復何日，歡動楚江濱。", 
      "紫泥來自天上，優詔起元臣。", 
      "想見傅巖夢斷，記得金甌名在，卻念佩蘭人。", 
      "永晝通明殿，曾聽話經綸。", 
      "促歸裝，趨北闕，覲嚴宸。", 
      "玉階陳跡如故，天笑一番新。", 
      "好借食間前箸，盡吐胸中奇計，指顧靜煙塵。", 
      "九萬雲霄路，飛走趁新春。"
    ], 
    "rhythmic": "水調歌頭"
  }, 
  {
    "author": "曾協", 
    "paragraphs": [
      "日永向槐夏，繞屋樹扶疏。", 
      "麥秋天氣清潤，設帨記生初。", 
      "新拜小君佳號，更過諸郎官舍，仍玩掌中珠。", 
      "樂事似今少，一笑倒雙壺。", 
      "列山餚，烹野蔌，且歡娛。", 
      "鹿門遠引，平生此志與君俱。", 
      "終向苕溪煙水，攜手雲莊風月，不踐利名區。", 
      "功業看兒輩，相對老江湖。"
    ], 
    "rhythmic": "水調歌頭"
  }, 
  {
    "author": "曾協", 
    "paragraphs": [
      "一年好處，是霜輕塵斂，山川如洗。", 
      "晚菊留花供燕賞，金縷寶衣銷地。", 
      "舊觀初還，層樓相望，重見昇平際。", 
      "小春時節，綺羅叢里人醉。", 
      "此日武帳賢侯，六年仁政，浹長淮千里。", 
      "欲入鵷行仍緩帶，聊撫竹西歌吹。", 
      "紫塞煙清，玉關人老，宜趣朝天騎。", 
      "香塵歸路，舊遊回首應記。"
    ], 
    "rhythmic": "酹江月・念奴嬌"
  }, 
  {
    "author": "曾協", 
    "paragraphs": [
      "苕溪古岸，有朱門初建，落成華屋。", 
      "對啓園林隨杖履，迤邐柳蹊相屬。", 
      "好是危亭，片峯迎面，獨立清溪曲。", 
      "蕪城低遠，一塵不礙遊目。", 
      "公子豪飲方酣，夜堂深靜，隱隱鳴絲竹。", 
      "卻盡春寒賓滿座，深酌葡萄新綠。", 
      "密戶儲香，廣庭留月，待得清歡足。", 
      "紛紛沾醉，四筵倒盡羣玉。"
    ], 
    "rhythmic": "酹江月・念奴嬌"
  }, 
  {
    "author": "曾協", 
    "paragraphs": [
      "一年好處，是滿城紅藥，留連□□。", 
      "十里揚州應費了，多少春工妝飾。", 
      "弱質敧風，芳心帶露，酒困嬌無力。", 
      "園林綠暗，粉光低佔叢碧。", 
      "誰與千載聲名，翻階高詠，出文章仙伯。", 
      "閱盡繁華芳意歇，初識傾城風格。", 
      "雙臉晞紅，春衫挽並，天巧終難敵。", 
      "十千沽酒，算應花畔消得。"
    ], 
    "rhythmic": "酹江月・念奴嬌"
  }, 
  {
    "author": "曾協", 
    "paragraphs": [
      "楚鄉菰黍初嘗，馬蹄偶踏揚州路。", 
      "蓴絲向老，江鱸堪膾，催人歸去。", 
      "秋氣蕭騷，月華如洗，一天風露。", 
      "望重重煙水，吳淞萬頃，曾約舊時鷗鷺。", 
      "惆悵別離無奈，整孤帆、依然回顧。", 
      "玉龍節底，故人情重，欲行猶駐。", 
      "斂散功多，澄清志遂，好回高步。", 
      "看歸鞍穩上，文鴛班裏，五雲深處。"
    ], 
    "rhythmic": "水龍吟"
  }, 
  {
    "author": "鄭庶", 
    "paragraphs": [
      "千古釣臺下，老盡去來人。", 
      "倚空絕壁，朝暮秀色只如春。", 
      "高掛瀑泉千尺，洗到雲根山骨，無處著風塵。", 
      "秋盡玉壺冷，別是一乾坤。", 
      "問當日，中興將，漢功臣。", 
      "雲臺何在，寂寞誰復記丹青。", 
      "爭似先生標緻，長共清風明月，不減舊精神。", 
      "無限興亡意，舒捲在絲綸。"
    ], 
    "rhythmic": "水調歌頭"
  }, 
  {
    "author": "曾逮", 
    "paragraphs": [
      "滿樹葉繁枝重，綴青黃千百。"
    ], 
    "rhythmic": "好事近"
  }, 
  {
    "author": "王炎1", 
    "paragraphs": [
      "遠風江急潮來晚。", 
      "晚來潮急江風遠。", 
      "橫岸斷山青。", 
      "青山斷岸橫。", 
      "寄書無雁系。", 
      "系雁無書寄。", 
      "歸夢只江西。", 
      "西江只夢歸。"
    ], 
    "rhythmic": "菩薩蠻"
  }, 
  {
    "author": "王炎1", 
    "paragraphs": [
      "裁征衣。", 
      "寄征衣。", 
      "萬里徵人音信稀。", 
      "朝相思。", 
      "暮相思。", 
      "滴盡真珠，如今無淚垂。", 
      "閨中幼婦紅顏少。", 
      "應是玉關人更老。", 
      "幾時歸。", 
      "幾時歸。", 
      "開盡牡丹，看看到荼䕷。"
    ], 
    "rhythmic": "梅花引"
  }, 
  {
    "author": "毛並", 
    "paragraphs": [
      "襟帶大江左，平望見三州。", 
      "鑿空遺蹟，千古奇勝米公樓。", 
      "太守中朝耆舊，別乘當今豪逸，人物眇應劉。", 
      "此地一尊酒，歌吹擁貔貅。", 
      "楚山曉，淮月夜，海門秋。", 
      "登臨無盡，須信詩眼不供愁。", 
      "恨我相望千里，空想一時高唱，零落幾人收。", 
      "妙賞頻回首，誰復繼風流。"
    ], 
    "rhythmic": "水調歌頭"
  }, 
  {
    "author": "毛並", 
    "paragraphs": [
      "春意滿南國，花動雪明樓。", 
      "千坊萬井，此時燈火隘追遊。", 
      "十里寒星相照，一輪明月斜掛，縹緲映紅球。", 
      "共嬉不禁夜，光彩遍飛浮。", 
      "豔神仙，轟鼓吹，引遨頭。", 
      "文章太守，此時賓從敵應劉。", 
      "回首生平舊事，未減當年風月，一醉爲君酬。", 
      "明日朝天去，空復想風流。"
    ], 
    "rhythmic": "水調歌頭"
  }, 
  {
    "author": "毛並", 
    "paragraphs": [
      "小築百年計，雅志幾人成。", 
      "亂山深處，煙雨面面對縈青。", 
      "巾屨方安吾土，花木仍供真賞，鄰有阮嵇生。", 
      "歲月拋身外，塵事更無營。", 
      "鳥知歸，雲出岫，兩忘情。", 
      "從渠華屋，回首菸草吊頹傾。", 
      "何似生涯才足，敧枕南窗北牖，醉夢落樵聲。", 
      "更喜濯纓處，門外一江清。"
    ], 
    "rhythmic": "水調歌頭"
  }, 
  {
    "author": "毛並", 
    "paragraphs": [
      "漢代李元禮，江左管夷吾。", 
      "英姿雅望，凜凜玉立冠中都。", 
      "礧磈胸中千丈，不肯低迴青禁，引去臥江湖。", 
      "更學鴟夷子，一舸下東吳。", 
      "送公別，杯酒盡，少躊躇。", 
      "舊棠陰下，幾人臨路擁行車。", 
      "歸近雲天尺五，夢想經綸賢業，談笑取單于。", 
      "爲問苕溪水，留得此翁無。"
    ], 
    "rhythmic": "水調歌頭"
  }, 
  {
    "author": "毛並", 
    "paragraphs": [
      "十載劉夫子，名過庾蘭成。", 
      "人人爭看，角犀今喜試豐盈。", 
      "傾耳新詩千首，妙處端須擊節，金石破蟲聲。", 
      "此士難復得，黃口鬧如羹。", 
      "憶年少，遊俠窟，戲荊卿。", 
      "結交投分，馳心千里劇搖旌。", 
      "我老公方豪健，儻許相從晚歲，慷慨激中情。", 
      "洗眼功名會，一箭取遼城。"
    ], 
    "rhythmic": "水調歌頭"
  }, 
  {
    "author": "毛並", 
    "paragraphs": [
      "蕩暖花風滿路。", 
      "織翠柳陰和霧。", 
      "曲池鬥草舊遊處。", 
      "憶試春衫白苧。", 
      "暗驚節意朱弦柱。", 
      "送春去。", 
      "曉來一陣掃花雨。", 
      "惆悵薔薇在否。"
    ], 
    "rhythmic": "秋蕊香"
  }, 
  {
    "author": "毛並", 
    "paragraphs": [
      "世事難窮，人生無定，偶然蓬轉萍浮。", 
      "爲誰教我，從宦到東州。", 
      "還似翩翩海燕，乘春至、歸及涼秋。", 
      "回頭笑，渾家數口，又泛五湖舟。", 
      "悠悠。", 
      "當此去，黃童白叟，莫漫相留。", 
      "但溪山好處，深負重遊。", 
      "珍重諸公送我，臨岐淚、欲語先流。", 
      "應須記，從今風月，相憶在南樓。"
    ], 
    "rhythmic": "滿庭芳"
  }, 
  {
    "author": "毛並", 
    "paragraphs": [
      "五十年來，追思疇曩，佳時去若雲浮。", 
      "依然重見，感涕話西州。", 
      "幸喜靈光不改，空自笑、蒲柳先秋。", 
      "成何事，風波末路，險畏有沈舟。", 
      "別愁。", 
      "都幾許，相從未斁，我去公留。", 
      "況狂直平生，誰念遨遊。", 
      "月夕風天正好，還驚悵、失此詩流。", 
      "江南岸，明朝更遠，回首仲宣樓。"
    ], 
    "rhythmic": "滿庭芳"
  }, 
  {
    "author": "毛並", 
    "paragraphs": [
      "濩落難容，崎嶇堪笑，一年陸走川浮。", 
      "又攜妻子，兩度過神州。", 
      "紫蟹鱸魚正美，涼天氣、恰傍中秋。", 
      "今宵意，無人伴我，快瀉玉雙舟。", 
      "功名，聊爾耳，千金聘楚，萬戶封留。", 
      "又爭如物外，閒曠優遊。", 
      "好在東阡北陌，相從有、諸老風流。", 
      "家山近，歸休去也，不上望京樓。"
    ], 
    "rhythmic": "滿庭芳"
  }, 
  {
    "author": "毛並", 
    "paragraphs": [
      "極目丹楓迎霽曉。", 
      "山明水淨新霜早。", 
      "燕去鴻歸無事了。", 
      "天渺渺。", 
      "風吹平野低寒草。", 
      "漸過初冬時節好。", 
      "尋梅踏雪城南道。", 
      "追憶舊遊人已老。", 
      "歡更少。", 
      "孤懷擬共誰傾倒。"
    ], 
    "rhythmic": "漁家傲"
  }, 
  {
    "author": "毛並", 
    "paragraphs": [
      "飛蓋滿南園，想見八仙遙集。", 
      "幾樹海棠開遍，正新晴天色。", 
      "休辭一醉任扶還，衣上酒痕溼。", 
      "便恐歲華催去，聽秋蟲相泣。"
    ], 
    "rhythmic": "好事近"
  }, 
  {
    "author": "毛並", 
    "paragraphs": [
      "風雨連朝夕。", 
      "最驚心、春光晼晚，又過寒食。", 
      "落盡一番新桃李，芳草南園似積。", 
      "但燕子、歸來幽寂。", 
      "況是單棲饒惆悵，盡無聊、有夢寒猶力。", 
      "春意遠，恨虛擲。", 
      "東君自是人間客。", 
      "暫時來、匆匆卻去，爲誰留得。", 
      "走馬插花當年事，池畹空餘舊跡。", 
      "奈老去、流光堪惜。", 
      "杳隔天涯人千里，念無憑、寄此長相憶。", 
      "回首處，暮雲碧。"
    ], 
    "rhythmic": "賀新郎"
  }, 
  {
    "author": "毛並", 
    "paragraphs": [
      "層欄飛棟，壓孤城臨瞰，併吞空闊。", 
      "千古吳京佳麗地，一覽江山奇絕。", 
      "天際歸舟，雲中行樹，鷺點汀洲雪。", 
      "三山無際，眇然相望溟渤。", 
      "鳳麼遺響悲涼，故臺今不見，蒼煙蕪沒。", 
      "千騎重來初起廢，緬想六朝人物。", 
      "峴首他年，羊公終在，笑幾人磨滅。", 
      "一時尊俎，且須同賦風月。"
    ], 
    "rhythmic": "念奴嬌"
  }, 
  {
    "author": "毛並", 
    "paragraphs": [
      "少年奇志，笑功名畫虎，文章刻鵠。", 
      "永夜漫漫悲晝短，難挽蒼龍銜燭。", 
      "飛藿飄零，浮雲遷變，過眼郵傳速。", 
      "昔人真意，眇然千載誰屬。", 
      "猶喜二子當年，諸公籍甚，賞雲和孤竹。", 
      "翰墨流傳知幾許，遺響宮商相續。", 
      "夢裏京華，不須驚歎，春草年年綠。", 
      "赤霄歸去，更看奔電噴玉。"
    ], 
    "rhythmic": "念奴嬌"
  }, 
  {
    "author": "毛並", 
    "paragraphs": [
      "十年湖海，嘆潘郎憔悴，無心雲閣。", 
      "強起登臨驚暮序，目極清霜搖落。", 
      "散發層阿，振衣千仞，浩蕩窮林壑。", 
      "泬寥無際，鏡天收盡雲腳。", 
      "長嘯聲落悲風，想滄州萬里，當年歸約。", 
      "回首區中無限事，此意誰同商略。", 
      "欲駕飛鴻，翩然獨往，汗漫期相諾。", 
      "滯留何事，坐令雙鬢如鶴。"
    ], 
    "rhythmic": "念奴嬌"
  }, 
  {
    "author": "毛並", 
    "paragraphs": [
      "麗譙春晚，望東南千里，湖山佳色。", 
      "畫戟門前清似水，時節初過燈夕。", 
      "封井年登，京華日近，每報平安驛。", 
      "滿城花柳，正須千騎尋覓。", 
      "憶我年少追遊，叨兔園客右，多慚英識。", 
      "今日懷人無限意，老淚尊前重滴。", 
      "賦詠空傳，雄豪誰在，鬢點吳霜白。", 
      "招呼一醉，幸公時慰愁寂。"
    ], 
    "rhythmic": "念奴嬌"
  }, 
  {
    "author": "毛並", 
    "paragraphs": [
      "倚風含露，似輕顰微笑，盈盈脈脈。", 
      "染素勻紅，知費盡，多少東君心力。", 
      "國豔酣晴，天香融暖，畫手爭傳得。", 
      "綠窗朱戶，曉妝誰見凝寂。", 
      "獨佔三月芳菲，千花百卉，算難爭春色。", 
      "欲寄朝雲無限意，回首京塵猶隔。", 
      "舞破霓裳，一枝渾似，醉倚香亭北。", 
      "舊歡如夢，老懷那更追惜。"
    ], 
    "rhythmic": "念奴嬌"
  }, 
  {
    "author": "毛並", 
    "paragraphs": [
      "王孫老去，算無地傾倒，胸中豪逸。", 
      "小築三間便席捲，多少江山風月。", 
      "萬壑迴流，千峯輸秀，人境成三絕。", 
      "登臨佳處，鳥飛不盡空闊。", 
      "追念輞水斜川，有風流千載，淵明摩詰。", 
      "何必斯人聊一笑，俯仰今猶前日。", 
      "只恐東州，催成棠陰，又作三年別。", 
      "賞心難繼，莫教辜負華髮。"
    ], 
    "rhythmic": "念奴嬌"
  }, 
  {
    "author": "毛並", 
    "paragraphs": [
      "阿環家住閬風頂，絳闕瑤臺相接。", 
      "翳鳳乘鸞人不見，隱隱霓裳雲衱。", 
      "秀骨貞風，長眉翠淺，映白喉紅頰。", 
      "非煙深處，渺然雲浪千疊。", 
      "一笑徐福扁舟，春風空老盡，當時童妾。", 
      "骨冷魂清驚夢到，同看碧桃千葉。", 
      "寄語青童，何時丹就，爲我留窮笈。", 
      "天雞催曉，卻愁吹墮塵劫。"
    ], 
    "rhythmic": "念奴嬌"
  }, 
  {
    "author": "毛並", 
    "paragraphs": [
      "素秋新霽，風露洗寥廓，珠宮瓊闕。", 
      "簾幕生寒人未定，鵲羽驚飛林樾。", 
      "河漢無聲，微雲收盡，相映寒光發。", 
      "三千銀界，一時無此奇絕。", 
      "正是老子南樓，多情孤負了，十分佳節。", 
      "起舞徘徊誰爲我，傾倒杯中明月。", 
      "欲攬姮娥，扁舟滄海，戲濯凌波襪。", 
      "漏殘鍾斷，坐愁人世超忽。"
    ], 
    "rhythmic": "念奴嬌"
  }, 
  {
    "author": "毛並", 
    "paragraphs": [
      "東馬嚴徐，名籍甚、西京人物。", 
      "誰不羨、伏蒲忠鯁，演綸詞筆。", 
      "雅意中朝今小試，二年東郡弦風跡。", 
      "數中興、循吏兩三人，公居一。", 
      "溫詔趣，還丹闕。", 
      "傾睿相，方前席。", 
      "看雲臺登踐，論思密勿。", 
      "超覽堂中遺愛在，幾人同戀津亭別。", 
      "顧倦遊、雲路僕登仙，心如失。"
    ], 
    "rhythmic": "滿江紅"
  }, 
  {
    "author": "毛並", 
    "paragraphs": [
      "回首吾廬，思歸去、石溪樵谷。", 
      "臨玩有、門前流水，亂鬆疏竹。", 
      "幽草春餘荒井逕，鳴禽日在窺牆屋。", 
      "但等閒、憑几看南山，雲相逐。", 
      "家釀美，招鄰曲。", 
      "朝飯飽，隨耕牧。", 
      "況東皋二頃，歲時都足。", 
      "鱗閣功名身外事，牆陰不駐流光促。", 
      "更休論、一枕夢中驚，黃粱熟。"
    ], 
    "rhythmic": "滿江紅"
  }, 
  {
    "author": "毛並", 
    "paragraphs": [
      "渺然震澤東來，太湖望極平無際。", 
      "三吳風月，一江煙浪，古今絕致。", 
      "羽化蓬萊，胸吞雲夢，不妨如此。", 
      "看垂虹千丈，斜陽萬頃，盡倒影、青奩裏。", 
      "追想扁舟去後，對汀洲、白蘋風起。", 
      "只今誰會，水光山色，依然西子。", 
      "安得超然，相從物外，此生終矣。", 
      "念素心空在，徂年易失，淚如鉛水。"
    ], 
    "rhythmic": "水龍吟", 
    "tags": [
      "太湖"
    ]
  }, 
  {
    "author": "毛並", 
    "paragraphs": [
      "楊子津頭風色暮。", 
      "孤舟渺渺江南去。", 
      "憶得佳人臨別處。", 
      "愁返顧。", 
      "青山幾點斜陽樹。", 
      "可忍歸期無定據。", 
      "天涯已聽邊鴻度。", 
      "昨夜鄉心留不住。", 
      "無驛數。", 
      "夢中行了來時路。"
    ], 
    "rhythmic": "漁家傲"
  }, 
  {
    "author": "毛並", 
    "paragraphs": [
      "神仙樓觀梵王宮。", 
      "月當中。", 
      "望難窮。", 
      "坐聽三通，譙鼓報籠銅。", 
      "還憶當年京輦舊，車馬會，五門東。", 
      "華堂歌舞間笙鍾。", 
      "夕香濛。", 
      "度花風。", 
      "翠袖傳杯，爭勸紫髯翁。", 
      "歸去不堪春夢斷，煙雨曉，亂山重。"
    ], 
    "rhythmic": "江城子"
  }, 
  {
    "author": "毛並", 
    "paragraphs": [
      "倚牆高樹落驚禽。", 
      "小窗深。", 
      "夜沈沈。", 
      "酒醒燈昏，人靜更愁霖。", 
      "惆悵行雲留不住，攜手處，卻分襟。", 
      "悠悠風月兩關心。", 
      "擁孤衾。", 
      "恨難禁。", 
      "何況一春，憔悴到如今。", 
      "最苦清宵無寐極，相見夢，也難尋。"
    ], 
    "rhythmic": "江城子"
  }, 
  {
    "author": "毛並", 
    "paragraphs": [
      "華燈收盡雪初殘。", 
      "踏青還爾遊盤。", 
      "落梅強半已飛翻。", 
      "劃地春寒。", 
      "多病故人日遠，幾時雙燕來還。", 
      "可憐樓上一憑欄。", 
      "不見長安。"
    ], 
    "rhythmic": "畫堂春"
  }, 
  {
    "author": "毛並", 
    "paragraphs": [
      "新禽初弄舌，東郊外、催爾踏青期。", 
      "漸晴灩翠漪，惠風駘蕩，暖蒸紅霧，淑景輝遲。", 
      "粉牆外，杏花無限笑，楊柳不勝垂。", 
      "閒裏歲華，但驚蕭索，老來心賞，尤惜芳菲。", 
      "平生歌酒地，空回首，惆悵觸緒沾衣。", 
      "誰見素琴翻恨，青鏡留悲。", 
      "念千里雲遙，暮天長短，十年人杳，流水東西。", 
      "惟有寄情芳草，依舊萋萋。"
    ], 
    "rhythmic": "風流子"
  }, 
  {
    "author": "毛並", 
    "paragraphs": [
      "簾幕燕雙飛。", 
      "春共人歸。", 
      "東風惻惻雨霏霏。", 
      "水滿西池花滿地，追惜芳菲。", 
      "回首昔遊非。", 
      "別夢依稀。", 
      "一成春瘦不勝衣。", 
      "無限樓前傷遠意，芳草斜暉。"
    ], 
    "rhythmic": "浪淘沙"
  }, 
  {
    "author": "毛並", 
    "paragraphs": [
      "暮寒悽冽。", 
      "春風探繞南枝發。", 
      "更無人處增清絕。", 
      "冷蕊孤香，竹外朦朧月。", 
      "西洲昨夢憑誰說。", 
      "攀翻剩憶經年別。", 
      "新愁悵望催華髮。", 
      "雀啅江頭，一樹垂垂雪。"
    ], 
    "rhythmic": "醉落魄・一斛珠"
  }, 
  {
    "author": "毛並", 
    "paragraphs": [
      "小溪微月淡無痕。", 
      "殘雪擁孤村。", 
      "攀條弄蕊，春愁相值，寂默無言。", 
      "忍寒宜主何人見，應怯過黃昏。", 
      "朝陽夢斷，薰殘瀋水，誰爲招魂。"
    ], 
    "rhythmic": "眼兒媚"
  }, 
  {
    "author": "毛並", 
    "paragraphs": [
      "春已半。", 
      "芳草池塘綠遍。", 
      "山北山南花爛熳。", 
      "日長蜂蝶亂。", 
      "閒掩屏山六扇。", 
      "夢好強教驚斷。", 
      "愁對畫樑雙語燕。", 
      "故心人不見。"
    ], 
    "rhythmic": "謁金門"
  }, 
  {
    "author": "毛並", 
    "paragraphs": [
      "傷離索。", 
      "猶記並肩池閣。", 
      "病起綠窗閒倚薄。", 
      "一秋天氣惡。", 
      "玉臂都寬金約。", 
      "歌舞新來忘卻。", 
      "回首故人天一角。", 
      "半江楓又落。"
    ], 
    "rhythmic": "謁金門"
  }, 
  {
    "author": "毛並", 
    "paragraphs": [
      "日長澹澹光風轉。", 
      "小尾黃蜂隨早燕。", 
      "行尋香逕不逢人，惟有落紅千萬片。", 
      "酒成憔悴花成怨。", 
      "閒殺羽觴難會面。", 
      "可堪春事已無多，新筍遮牆苔滿院。"
    ], 
    "rhythmic": "玉樓春"
  }, 
  {
    "author": "毛並", 
    "paragraphs": [
      "曲房小院匆匆過。", 
      "急鼓疏鍾催又去。", 
      "來如春夢幾多時，去似朝雲無覓處。", 
      "金瓶落井翻相誤。", 
      "可惜馨香隨手故。", 
      "錦囊空有斷腸書，彩筆不傳長恨句。"
    ], 
    "rhythmic": "玉樓春"
  }, 
  {
    "author": "毛並", 
    "paragraphs": [
      "羅襪匆匆曾一遇。", 
      "烏鵲歸來，怨感流年度。", 
      "別袖空看啼粉污。", 
      "相思待倩誰分付。", 
      "殘雪江村回馬路。", 
      "嫋嫋春寒，簾晚空凝佇。", 
      "人在梅花深處住。", 
      "梅花落盡愁無數。"
    ], 
    "rhythmic": "蝶戀花"
  }, 
  {
    "author": "毛並", 
    "paragraphs": [
      "柳橋南畔。", 
      "駐驄馬、尋春幾遍。", 
      "自見了、生塵羅襪，爾許嬌波流盼。", 
      "爲感郎、松柏深心，西陵已約平生願。", 
      "記別袖頻招，斜門相送，小立釵橫鬢亂。", 
      "恨暗寫、如蠶紙，空目斷、高城人遠。", 
      "奈當時消息，黃姑織女，又成王謝堂前燕。", 
      "託琴心怨。", 
      "怕嬌雲弱雨，東風驀地輕吹散。", 
      "傷春病也，狼藉飛花滿院。"
    ], 
    "rhythmic": "薄倖"
  }, 
  {
    "author": "毛並", 
    "paragraphs": [
      "曲欄十二閒亭沼。", 
      "履跡雙沈人悄悄。", 
      "被池寒，香爐小。", 
      "夢短女牆鶯喚曉。", 
      "柳風輕嫋嫋。", 
      "門外落花多少。", 
      "日日離愁縈繞。", 
      "不知春過了。"
    ], 
    "rhythmic": "應天長令・應天長"
  }, 
  {
    "author": "毛並", 
    "paragraphs": [
      "夜色侵霜，蕭蕭絡緯啼金井。", 
      "夢寒初驚。", 
      "一倍銅壺永。", 
      "無限思量，展轉愁重省。", 
      "薰爐冷。", 
      "起來人靜。", 
      "窗外梧桐影。"
    ], 
    "rhythmic": "點絳脣"
  }, 
  {
    "author": "毛並", 
    "paragraphs": [
      "柳風清晝溽。", 
      "山櫻晚，一樹高紅爭熟。", 
      "輕紗睡初足。", 
      "悄無人、猗枕虛檐鳴玉。", 
      "南園秉燭。", 
      "嘆流光、容易過目。", 
      "送春歸去，有無數弄禽，滿徑新竹。", 
      "閒記追歡尋勝，杏棟西廂，粉牆南曲。", 
      "別長會促。", 
      "成何計，奈幽獨。", 
      "縱湘弦難寄，韓香終在，屏山蝶夢斷續。", 
      "對沿階、細草萋萋，爲誰自綠。"
    ], 
    "rhythmic": "瑞鶴仙"
  }, 
  {
    "author": "毛並", 
    "paragraphs": [
      "潑水初收，鞦韆外、輕煙漠漠。", 
      "春漸遠、綠楊芳草，燕飛池閣。", 
      "已著單衣寒食後，夜來還是東風惡。", 
      "對空山、寂寂杜鵑啼，梨花落。", 
      "傷別恨，閒情作。", 
      "十載事，驚如昨。", 
      "向花前月下，共誰行樂。", 
      "飛蓋低迷南苑路，湔裙悵望東城約。", 
      "但老來、憔悴惜春心，年年覺。"
    ], 
    "rhythmic": "滿江紅"
  }, 
  {
    "author": "毛並", 
    "paragraphs": [
      "暖靄輝遲，雨過夜來，簾外春風徐轉。", 
      "霞散錦舒，密映窺，亭亭萬枝開遍。", 
      "一笑嫣然，猶記有、畫圖曾見。", 
      "無伴。", 
      "初睡起，昭陽弄妝日晚。", 
      "長是相趁佳期，有尋舊流鶯，貪新雙燕。", 
      "惆悵共誰，細繞花陰，空懷紫簫悽怨。", 
      "銀燭光中，且更待、夜深重看。", 
      "留戀。", 
      "愁酒醒、霏千片。"
    ], 
    "rhythmic": "燕山亭"
  }, 
  {
    "author": "洪适", 
    "paragraphs": [
      "南土。", 
      "賢銅虎。", 
      "黃木灣頭騰好語。", 
      "騎羊執穗神仙五。", 
      "拭目摩肩爭睹。", 
      "無雙治行今猶古。", 
      "嘉瑞流傳樂府。"
    ], 
    "rhythmic": "調笑・調笑令"
  }, 
  {
    "author": "洪适", 
    "paragraphs": [
      "寒食。", 
      "人如織。", 
      "藉草臨流羅飲席。", 
      "陽春有腳森雙戟。", 
      "和氣歡聲洋溢。", 
      "洲邊藥竈成陳跡。", 
      "九曜摩挲奇石。"
    ], 
    "rhythmic": "調笑・調笑令"
  }, 
  {
    "author": "洪适", 
    "paragraphs": [
      "奇貨。", 
      "歸帆過。", 
      "擊鼓吹簫相應和。", 
      "樓前高浪風掀簸。", 
      "漁唱一聲山左。", 
      "胡牀邀月輕雲破。", 
      "玉麈飛談驚座。"
    ], 
    "rhythmic": "調笑・調笑令"
  }, 
  {
    "author": "洪适", 
    "paragraphs": [
      "名世。", 
      "花無二。", 
      "高壓闍提傾末利。", 
      "素絲縷縷聯芳蕊。", 
      "一片雲生寶髻。", 
      "屑沈碎麝香肌細。", 
      "剩馥薰成心字。"
    ], 
    "rhythmic": "調笑・調笑令"
  }, 
  {
    "author": "洪适", 
    "paragraphs": [
      "音樂。", 
      "傳佳作。", 
      "蓋海旌幢開觀閣。", 
      "綺霞飛渡青油幕。", 
      "好是登臨行樂。", 
      "當時朝漢心傾藿。", 
      "望斷長安城郭。"
    ], 
    "rhythmic": "調笑・調笑令"
  }, 
  {
    "author": "洪适", 
    "paragraphs": [
      "弱水。", 
      "天無際。", 
      "相去扶胥知幾裏。", 
      "高亭東望陽烏起。", 
      "杲杲晨光初洗。", 
      "蓬萊欲住寧無計。", 
      "一展彌天鵬翅。"
    ], 
    "rhythmic": "調笑・調笑令"
  }, 
  {
    "author": "洪适", 
    "paragraphs": [
      "佳節。", 
      "初春月。", 
      "飛蓋傾城尊俎列。", 
      "安期駕鶴朝金闕。", 
      "丹竈分留巖穴。", 
      "山中花笑秦皇拙。", 
      "祠殿荒涼虛設。"
    ], 
    "rhythmic": "調笑・調笑令"
  }, 
  {
    "author": "洪适", 
    "paragraphs": [
      "飲器。", 
      "貪泉水。", 
      "山乳涓涓甘似醴。", 
      "懷金嗜寶隨人意。", 
      "枉受惡名難洗。", 
      "真清方伯端無比。", 
      "未使吳君專美。"
    ], 
    "rhythmic": "調笑・調笑令"
  }, 
  {
    "author": "洪适", 
    "paragraphs": [
      "深浦。", 
      "停舟處。", 
      "只恐越裝相染污。", 
      "奇香一見如泥土。", 
      "投著水中歸去。", 
      "令公早晚回朝著。", 
      "無物遲留鳴櫓。"
    ], 
    "rhythmic": "調笑・調笑令"
  }, 
  {
    "author": "洪适", 
    "paragraphs": [
      "明月。", 
      "舟初歇。", 
      "三峽重過驚久別。", 
      "玉環留與人間說。", 
      "詩罷離腸千結。", 
      "相思朝暮流泉咽。", 
      "霧鎖青山愁絕。"
    ], 
    "rhythmic": "調笑・調笑令"
  }, 
  {
    "author": "洪适", 
    "paragraphs": [
      "南海。", 
      "繁華最。", 
      "城郭山川雄嶺外。", 
      "遺蹤嘉話垂千載。", 
      "竹帛班班俱在。", 
      "元戎好古新聲改。", 
      "調笑花前分隊。", 
      "高會。", 
      "尊罍對。", 
      "笑眼茸茸回盼睞。", 
      "蹋筵低唱眉彎黛。", 
      "翔鳳驚鸞多態。", 
      "清風不用一錢買。", 
      "醉客何妨倒載。"
    ], 
    "rhythmic": "調笑・調笑令"
  }, 
  {
    "author": "洪适", 
    "paragraphs": [
      "正月東風初解凍。", 
      "漁人撒網波紋動。", 
      "不識雕樑並綺棟。", 
      "扁舟重。", 
      "眠鷗浴雁相迎送。", 
      "溪北畫橋彎螮蝀。", 
      "溪南古岸添青葑。", 
      "長把魚錢尋酒甕。", 
      "春一夢。", 
      "起來拈笛成三弄。"
    ], 
    "rhythmic": "漁家傲引・漁家傲"
  }, 
  {
    "author": "洪适", 
    "paragraphs": [
      "二月垂楊花糝地。", 
      "荻芽迸綠春無際。", 
      "細雨斜風渾不避。", 
      "青笠底。", 
      "三三兩兩鳴桹起。", 
      "新婦磯邊雲接袂。", 
      "女兒浦口山堆髻。", 
      "一擁河豚千百尾。", 
      "搖食指。", 
      "城中虛卻魚蝦市。"
    ], 
    "rhythmic": "漁家傲引・漁家傲"
  }, 
  {
    "author": "洪适", 
    "paragraphs": [
      "三月愁霖多急雨。", 
      "桃江綠浪迷洲渚。", 
      "西塞山邊飛白鷺。", 
      "煙橫素。", 
      "一聲欸乃山深處。", 
      "紅雨繽紛因水去。", 
      "行行尋得神仙侶。", 
      "樓閣五雲心不住。", 
      "分鳳侶。", 
      "重來翻恨花相誤。"
    ], 
    "rhythmic": "漁家傲引・漁家傲"
  }, 
  {
    "author": "洪适", 
    "paragraphs": [
      "四月圓荷錢學鑄。", 
      "鱗鱗波暖鴛鴦語。", 
      "無數燕雛來又去。", 
      "魚未取。", 
      "釣絲直上蜻蜓聚。", 
      "風弄碧漪搖島嶼。", 
      "奇雲蘸影千峯舞。", 
      "騎馬官人江上駐。", 
      "天且暮。", 
      "借舟送過滄波渡。"
    ], 
    "rhythmic": "漁家傲引・漁家傲"
  }, 
  {
    "author": "洪适", 
    "paragraphs": [
      "五月河中菱荇遍。", 
      "絲綸欲下相縈絆。", 
      "卻掉船來芳草岸。", 
      "呼侶伴。", 
      "蓑衣不把金章換。", 
      "碧落雲高星爛爛。", 
      "波心舉網星光亂。", 
      "躍出鯉魚長尺半。", 
      "回首看。", 
      "孤燈一點風吹散。"
    ], 
    "rhythmic": "漁家傲引・漁家傲"
  }, 
  {
    "author": "洪适", 
    "paragraphs": [
      "六月長江無暑氣。", 
      "怒濤漱壑侵沙觜。", 
      "颭颭輕舟隨浪起。", 
      "何不畏。", 
      "從來慣作風波計。", 
      "別漵藕花舒錦綺。", 
      "採蓮三五誰家子。", 
      "問我買魚相調戲。", 
      "飄芰制。", 
      "笑聲咭咭花香裏。"
    ], 
    "rhythmic": "漁家傲引・漁家傲", 
    "tags": [
      "長江"
    ]
  }, 
  {
    "author": "洪适", 
    "paragraphs": [
      "七月凜秋飛葉響。", 
      "長吟杳杳澄江上。", 
      "禿尾槎頭添一網。", 
      "絲自紡。", 
      "新炊菰飯更相餉。", 
      "渡口青煙藏疊嶂。", 
      "岸旁紅蓼翻輕浪。", 
      "鸂鶒沈浮雙漾漾。", 
      "聞鳴槳。", 
      "高飛拍拍穿林莽。"
    ], 
    "rhythmic": "漁家傲引・漁家傲"
  }, 
  {
    "author": "洪适", 
    "paragraphs": [
      "八月紫蓴浮綠水。", 
      "細鱗巨口鱸魚美。", 
      "畫舫問漁篙暫艤。", 
      "欣然喜。", 
      "金齏頃刻嘗珍味。", 
      "涌霧驅雲天似洗。", 
      "靜看星斗迎蟾桂。", 
      "枕棹眠蓑清不睡。", 
      "無名利。", 
      "誰人分得逍遙意。"
    ], 
    "rhythmic": "漁家傲引・漁家傲"
  }, 
  {
    "author": "洪适", 
    "paragraphs": [
      "九月蘆香霜旦旦。", 
      "丹楓落盡吳江岸。", 
      "長瀨黃昏張蟹斷。", 
      "燈火亂。", 
      "圓沙驚起行行雁。", 
      "半夜系船橋北岸。", 
      "三杯睡著無人喚。", 
      "睡覺只疑橋不見。", 
      "風已變。", 
      "纜繩吹斷船頭轉。"
    ], 
    "rhythmic": "漁家傲引・漁家傲"
  }, 
  {
    "author": "洪适", 
    "paragraphs": [
      "十月橘洲長鼓枻。", 
      "瀟湘一片塵纓洗。", 
      "斬得釣竿斑染淚。", 
      "中夜裏。", 
      "時聞鼓瑟湘妃至。", 
      "白髮垂綸孫又子。", 
      "得錢沽酒長長醉。", 
      "小艇短篷真活計。", 
      "家雲水。", 
      "更無王役並田稅。"
    ], 
    "rhythmic": "漁家傲引・漁家傲"
  }, 
  {
    "author": "洪适", 
    "paragraphs": [
      "子月水寒風又烈。", 
      "巨魚漏網成虛設。", 
      "圉圉從它歸丙穴。", 
      "謀自拙。", 
      "空歸不管旁人說。", 
      "昨夜醉眠西浦月。", 
      "今宵獨釣南溪雪。", 
      "妻子一船衣百結。", 
      "長歡悅。", 
      "不知人世多離別。"
    ], 
    "rhythmic": "漁家傲引・漁家傲"
  }, 
  {
    "author": "洪适", 
    "paragraphs": [
      "臘月行舟冰鑿罅。", 
      "潛鱗透暖偏堪射。", 
      "歲歲年年篷作舍。", 
      "三冬夜。", 
      "牛衣自暖何須借。", 
      "滕六晚來方命駕。", 
      "千山絕影飛禽怕。", 
      "江上雪如花片下。", 
      "宜入畫。", 
      "一蓑披著歸來也。"
    ], 
    "rhythmic": "漁家傲引・漁家傲"
  }, 
  {
    "author": "洪适", 
    "paragraphs": [
      "漁父飲時花作蔭。", 
      "羹魚煮蟹無它品。", 
      "世代太平除酒禁。", 
      "漁父飲。", 
      "綠蓑藉地勝如錦。", 
      "漁父醉時收釣餌。", 
      "魚梁曬翅閒烏鬼。", 
      "白浪撼船眠不起。", 
      "漁父醉。", 
      "灘聲無盡清雙耳。", 
      "漁父醒時清夜永。", 
      "澄瀾過盡徵鴻影。", 
      "略略風來敧舴艋。", 
      "漁父醒。", 
      "月高露下衣裳冷。", 
      "漁父笑時鶯未老。", 
      "提魚入市歸來早。", 
      "一葉浮家生計了。", 
      "漁父笑。", 
      "笑中起舞《漁家傲》。"
    ], 
    "rhythmic": "調笑・調笑令"
  }, 
  {
    "author": "洪适", 
    "paragraphs": [
      "報答風光思更新。", 
      "安排好語續陽春。", 
      "羅胸玉藻英華別，信手銀鉤點畫勻。", 
      "歌妙曲，想光塵。", 
      "相望尺五嘆參辰。", 
      "曲終強對紅顏笑，欠我高談驚座人。"
    ], 
    "rhythmic": "鷓鴣天"
  }, 
  {
    "author": "洪适", 
    "paragraphs": [
      "廉纖小雨來，噤瘮輕寒乍。", 
      "絲竹送迎時，燈火闌珊夜。", 
      "銅壺漏故遲，銀燭花頻灺。", 
      "懷我獨醒人，健筆方飛灑。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "漠漠水田飛白鷺。", 
      "夏木陰陰，巧囀黃鸝語。", 
      "金匱詩人新得句。", 
      "江山應道來何暮。", 
      "好向金門聯步武。", 
      "何事雙旌，卻爲丹丘駐。", 
      "瓊斝十分須一舉。", 
      "看看紫詔催歸去。"
    ], 
    "rhythmic": "蝶戀花"
  }, 
  {
    "author": "洪适", 
    "paragraphs": [
      "藩車容裔。", 
      "挺挺風流追兩地。", 
      "粲鬥分星。", 
      "詩句當年汗簡青。", 
      "疏簾披繡。", 
      "共看橫雲晴出岫。", 
      "新月如鉤。", 
      "來照瓊彝醉小樓。"
    ], 
    "rhythmic": "減字木蘭花"
  }, 
  {
    "author": "洪适", 
    "paragraphs": [
      "風細晚軒涼，妙句初揮新墨。", 
      "綠水池中賓佐，對嫩荷擎綠。", 
      "坐看微月上雲頭，清臂映寒玉。", 
      "只恐朝來酒醒，有文書羈束。"
    ], 
    "rhythmic": "好事近"
  }, 
  {
    "author": "洪适", 
    "paragraphs": [
      "芭蕉滴滴窗前雨。", 
      "望斷江南路。", 
      "亂雲重疊幾多山。", 
      "不似倦飛鷗鷺、便知還。", 
      "角聲更聽譙門弄。", 
      "夜夜思歸夢。", 
      "鄱江樓下水含漪。", 
      "孤負釣灘煙艇、綠蓑衣。"
    ], 
    "rhythmic": "虞美人"
  }, 
  {
    "author": "洪适", 
    "paragraphs": [
      "修竹拂疏櫺，淡月侵涼榭。", 
      "四畔青山進好風，金鴨香煤灺。", 
      "寶唾粲珠璣，長袖飄蘭麝。", 
      "莫問更樓夜若何，且結高陽社。"
    ], 
    "rhythmic": "卜算子"
  }, 
  {
    "author": "洪适", 
    "paragraphs": [
      "冥冥雲嶼兩經秋。", 
      "落霞收。", 
      "斷煙留。", 
      "小閣涼生，清馥凝金虯。", 
      "乘興開顏那草草，煩玉腕，舉瓊舟。", 
      "明年此日楚江頭。", 
      "極層樓。", 
      "望丹丘。", 
      "只恐溪山，千里礙凝眸。", 
      "重倚闌干相憶處，尋過雁，作書郵。"
    ], 
    "rhythmic": "江城子"
  }, 
  {
    "author": "洪适", 
    "paragraphs": [
      "使君情素。", 
      "念我明朝行縣去。", 
      "一醉相留。", 
      "和氣歡聲到小樓。", 
      "暫時南北。", 
      "莫唱渭城朝雨曲。", 
      "此去農郊。", 
      "收拾童兒五褲謠。"
    ], 
    "rhythmic": "減字木蘭花"
  }, 
  {
    "author": "洪适", 
    "paragraphs": [
      "邦伯今推第一流。", 
      "幾因歌席負詩籌。", 
      "一時文采說台州。", 
      "雨腳漸收風入牖，雲心初破月窺樓。", 
      "翠眉相映晚山秋。"
    ], 
    "rhythmic": "浣溪沙"
  }, 
  {
    "author": "洪适", 
    "paragraphs": [
      "重溟倒影，五芝含笑，神仙今古台州。", 
      "山擁黃堂，煙披畫戟，雙巖瑞氣長浮。", 
      "前事記鰲頭。", 
      "有百年臺榭，千室嬉遊。", 
      "墨寶淒涼，風凌雨蠹盡悠悠。", 
      "規恢共仰賢侯。", 
      "當政成五月，景對三秋。", 
      "飛棟幹雲，虛檐受露，放懷不減南樓。", 
      "賓燕奉觥籌。", 
      "妙綺箋瓊藻，聲度歌喉。", 
      "只恐棠陰成後，趣去侍凝旒。"
    ], 
    "rhythmic": "望海潮"
  }, 
  {
    "author": "洪适", 
    "paragraphs": [
      "小閣過重陽，愁對輕篁團色。", 
      "喜得蠻箋新唱，似夜光明月。", 
      "萸房菊蕊定相憐，酩酊誤蕉葉。", 
      "猶記去年今夜，聽歌聲清切。"
    ], 
    "rhythmic": "好事近"
  }, 
  {
    "author": "洪适", 
    "paragraphs": [
      "風鬟飛亂。", 
      "寒入秦箏雁。", 
      "情似雲陰渾未展。", 
      "雨腳更飄銀線。", 
      "橫枝有意先開。", 
      "玉塵欲伴金斝。", 
      "何日舞裀歌扇，後堂重到惟梅。"
    ], 
    "rhythmic": "清平樂"
  }, 
  {
    "author": "洪适", 
    "paragraphs": [
      "雨腳報晴，雲容成瑞，夜雪縈盈連晝。", 
      "千巖曳縞，萬瓦堆瓊，稍稍冷侵懷袖。", 
      "鶴氅神仙，兔園賓客，高會坐移清漏。", 
      "想灞陵橋畔，苦吟緩轡，聳肩寒瘦。", 
      "向此際、色映堂陰，香傳梅影，寒力更欺尊酒。", 
      "左符詞伯，蠻箋巧思，不道起風飛柳。", 
      "舞態弓彎，一聲低唱，蛾笑綠分煙岫。", 
      "任杯行瀲灩，爲公沈醉，莫教停手。"
    ], 
    "rhythmic": "選冠子"
  }, 
  {
    "author": "洪适", 
    "paragraphs": [
      "縹酒頌青春，不減宜城桑落。", 
      "樓下玉人凝笑，散萬英千萼。", 
      "繡衣當日帝王州，橫飛看鵰鶚。", 
      "聞道賜環書下，向金門持橐。"
    ], 
    "rhythmic": "好事近"
  }, 
  {
    "author": "洪适", 
    "paragraphs": [
      "領客攜尊花底開。", 
      "薄寒初送雨聲來。", 
      "一聲未弄林間笛，幾片低飛閣下梅。", 
      "酬的皪，少遲迴。", 
      "不妨春雪撒銀盃。", 
      "玉肌莫放清香散，更待晴時賞一回。"
    ], 
    "rhythmic": "鷓鴣天"
  }, 
  {
    "author": "洪适", 
    "paragraphs": [
      "整頓春衫欲跨鞍。", 
      "一杯相屬少開顏。", 
      "愁眉不似舊時彎。", 
      "未見兩星添柳宿，忍教三疊唱陽關。", 
      "相思空望會稽山。"
    ], 
    "rhythmic": "浣溪沙"
  }, 
  {
    "author": "洪适", 
    "paragraphs": [
      "報道傾城出洞房。", 
      "水邊疏影弄清香。", 
      "風流更有小鴛鴦。", 
      "蟬鬢半含花下笑，蛾眉相映醉時妝。", 
      "夢魂不到白雲鄉。"
    ], 
    "rhythmic": "浣溪沙"
  }, 
  {
    "author": "洪适", 
    "paragraphs": [
      "玉頰微醺怯晚寒。", 
      "可憐凝笑整雙翰。", 
      "枝頭一點爲誰酸。", 
      "只恐輕飛煙樹裏，好教斜插鬢雲邊。", 
      "淡妝仍向醉中看。"
    ], 
    "rhythmic": "浣溪沙"
  }, 
  {
    "author": "洪适", 
    "paragraphs": [
      "憶得熙春曉立班。", 
      "使星曾入紫微垣。", 
      "歸來小飲友芝蘭。", 
      "投轄風流今復見，開尊禮數自來寬。", 
      "更看寶唾寫烏闌。"
    ], 
    "rhythmic": "浣溪沙"
  }, 
  {
    "author": "洪适", 
    "paragraphs": [
      "輕紅淡白。", 
      "蓬閬神仙謫。", 
      "魏紫姚黃誇異色。", 
      "到得海邊初識。", 
      "玉闌不語如顰。", 
      "虛教春盡三分。", 
      "卻問檀心誰向，多情更屬東君。"
    ], 
    "rhythmic": "清平樂"
  }, 
  {
    "author": "洪适", 
    "paragraphs": [
      "桃疏蝶惜香，柳困鶯驚絮。", 
      "日影過簾旌，多少愁情緒。", 
      "紅慘武陵溪，綠暗章臺路。", 
      "春色似行人，無意花間住。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "花信今無一半風。", 
      "芙蓉出水幾時紅。", 
      "看成弱柳陰陰綠，自在遷鶯巧語中。", 
      "風傍戶，月留空。", 
      "金尊相對醉珠櫳。", 
      "歸鞭欲指江南去，回首霞標憶舊峯。"
    ], 
    "rhythmic": "思佳客"
  }, 
  {
    "author": "洪适", 
    "paragraphs": [
      "當年召父治南陽。", 
      "千室頌慈祥。", 
      "今代天台太守，聲名已達巖廊。", 
      "風流閒暇，胡牀乘興，燕寢凝香。", 
      "好去花磚視草，珠庭喜見微黃。"
    ], 
    "rhythmic": "朝中措"
  }, 
  {
    "author": "洪适", 
    "paragraphs": [
      "江西文派有新圖。", 
      "詩律嗣東湖。", 
      "十首齊安書事，君王曾問相如。", 
      "牙籤翻架，銀鉤落紙，美玉明珠。", 
      "見說詔歲金匱，後來天下渾無。"
    ], 
    "rhythmic": "朝中措"
  }, 
  {
    "author": "洪适", 
    "paragraphs": [
      "青雲垂下不爭程。", 
      "繡斧記澄清。", 
      "黃木灣頭人鬧，耳邊都是歡聲。", 
      "仙家咫尺，波涵渤澥，路挹蓬瀛。", 
      "十日東君不老，一星南極長明。"
    ], 
    "rhythmic": "朝中措"
  }, 
  {
    "author": "洪适", 
    "paragraphs": [
      "斗南樓閣舞祥雲。", 
      "爲壽幾多人。", 
      "有酒恰如東海，年年爲滿金尊。", 
      "無雙治行，兒童詠德，草木沾仁。", 
      "只把空虛三院，亦須笑傲千春。"
    ], 
    "rhythmic": "朝中措"
  }, 
  {
    "author": "洪适", 
    "paragraphs": [
      "西崑當日下雲駢。", 
      "採藻奉蘇仙。", 
      "玉節榮看棠棣，斑衣笑俯芝蘭。", 
      "壽觴爭舉，歌縈蛾綠，香嫋龍涎。", 
      "須與寄聲鸞鶴，飛來歲歲年年。"
    ], 
    "rhythmic": "朝中措"
  }, 
  {
    "author": "洪适", 
    "paragraphs": [
      "嘉禾一別十經春。", 
      "清泖記垂綸。", 
      "今日天涯淪落，跫然一見佳人。", 
      "酒浮重碧，聲低雲葉，香趁霞裙。", 
      "準擬魁星歸去，它時相會金門。"
    ], 
    "rhythmic": "朝中措"
  }, 
  {
    "author": "洪适", 
    "paragraphs": [
      "佔得登高一日先。", 
      "跨雲來作地行仙。", 
      "天將黃菊助長年。", 
      "健筆已凌枚叟賦，高懷欲著祖生鞭。", 
      "駸駸彯組向甘泉。"
    ], 
    "rhythmic": "浣溪沙"
  }, 
  {
    "author": "洪适", 
    "paragraphs": [
      "向日鵷行瞻鳳彩，共期直上金鑾。", 
      "卻來持節海雲邊。", 
      "身兼三使者，名是一仙官。", 
      "漢室中興高密冠，千年苗裔蟬聯。", 
      "左弧嘉慶舞祥煙。", 
      "橘中招四老，同醉酒如泉。"
    ], 
    "rhythmic": "臨江仙"
  }, 
  {
    "author": "洪适", 
    "paragraphs": [
      "北斗南頭雲送喜，人間快睹魁星。", 
      "向來平步到蓬瀛。", 
      "如何天上客，來佐海邊城。", 
      "方伯娛賓香作穗，風隨歌扇涼生。", 
      "且須灩灩引瑤觥。", 
      "十年遲鳳詔，萬里寄鵬程。"
    ], 
    "rhythmic": "臨江仙"
  }, 
  {
    "author": "洪适", 
    "paragraphs": [
      "釣瀨懷珠山韞玉，謫仙至自蓬萊。", 
      "它年勳業上雲臺。", 
      "棣華開幕府，蓮沼屈英才。", 
      "南極逢秋光爛爛，門闌香霧縈迴。", 
      "須將壽卉薦瓊杯。", 
      "籬東明日菊，借取一枝來。"
    ], 
    "rhythmic": "臨江仙"
  }, 
  {
    "author": "洪适", 
    "paragraphs": [
      "煙湊橫嵐霞抱日，望中衰草稠稠。", 
      "西風吹恨著扁舟。", 
      "馬卿多病後，方寸不禁秋。", 
      "頗念銀壺行綠醑，共聽漁子清謳。", 
      "夢魂飛過海山樓。", 
      "人隨秋易老，情寄水東流。"
    ], 
    "rhythmic": "臨江仙"
  }, 
  {
    "author": "洪适", 
    "paragraphs": [
      "幹呂青雲垂寶露，結鄰恰掛初弦。", 
      "瑞光騰踊雜非煙。", 
      "騎箕瞻鼻祖，孕昴控胎仙。", 
      "勳業子卿全漢節，壯懷久寄林泉。", 
      "舉觴低唱臉舒蓮。", 
      "壽高人七十，果熟歲三千。"
    ], 
    "rhythmic": "臨江仙"
  }, 
  {
    "author": "洪适", 
    "paragraphs": [
      "瓜瓞綿綿儲慶遠，閒平代有名人。", 
      "一襦五褲說朱輪。", 
      "雲逵鴛綴近，雷社虎符新。", 
      "正是泗濱浮磬日，潘輿一粲欣欣。", 
      "鸞歌飛起杏樑塵。", 
      "巢蓮龜問歲，介壽酒融春。"
    ], 
    "rhythmic": "臨江仙"
  }, 
  {
    "author": "洪适", 
    "paragraphs": [
      "遠駕星屏臨百粵，康沂戶戶歌功。", 
      "使君五馬去乘驄。", 
      "賣刀無曠土，贈扇有仁風。", 
      "莫唱渭城朝雨曲，片帆時暫西東。", 
      "促歸行拜紫泥封。", 
      "九霄先步武，三接未央宮。"
    ], 
    "rhythmic": "臨江仙"
  }, 
  {
    "author": "洪适", 
    "paragraphs": [
      "當年提筆上詞壇。", 
      "琢琅玕。", 
      "涌波瀾。", 
      "晁董聲名，一日滿人間。", 
      "底事遠煩騏驥足，梅嶺外，硯臺邊。", 
      "元戎傾蓋有餘歡。", 
      "酒杯寬。", 
      "語離難。", 
      "只恐江邊，明日起青翰。", 
      "暫去平分風與月，迎細札，步金鑾。"
    ], 
    "rhythmic": "江城子"
  }, 
  {
    "author": "洪适", 
    "paragraphs": [
      "江如羅帶抱山青。", 
      "好風輕。", 
      "五雲橫。", 
      "北斗南邊，燁燁使華星。", 
      "兩路平反多少事，培吉德，齎長生。", 
      "當年烏府振冠纓。", 
      "稔英聲。", 
      "起鵬程。", 
      "垂上丹霄，回首志澄清。", 
      "雪片深深梅著子，歸路近，看和羹。"
    ], 
    "rhythmic": "江城子"
  }, 
  {
    "author": "洪适", 
    "paragraphs": [
      "正中秋初過，重陽相近，金莖多露。", 
      "玉燕開祥，喜氣浮庭戶。", 
      "覽鳳千峯，驂鸞八桂，未展青雲步。", 
      "碧玉篸邊，紅蓮池上，羽仙旁午。", 
      "少日聲名，珠璣黼黻，曄煜分符，喧轟持斧。", 
      "帶緩裘輕，足遠人襦褲。", 
      "脣注櫻桃，腰欺楊柳，歌舞新蠻素。", 
      "滿酌金船，壽公千歲，東臺西府。"
    ], 
    "rhythmic": "醉蓬萊"
  }, 
  {
    "author": "洪适", 
    "paragraphs": [
      "昴宿光芒，德星家世，當時飛舞華旗。", 
      "風清玉宇，珠露綴瑤枝。", 
      "八桂蒼蒼聳壑，問椿木、同數秋期。", 
      "黃堂上，油幢轉影，美酒注金卮。", 
      "英躔，名譽早，青箱傳學，黃絹摛辭。", 
      "說江東治行，召杜肩齊。", 
      "畏愛雙行五管，收繡斧、卻把旌麾。", 
      "歡聲沸，明年此日，公在鳳凰池。"
    ], 
    "rhythmic": "滿庭芳"
  }, 
  {
    "author": "洪适", 
    "paragraphs": [
      "顏朱鬢綠。", 
      "天與穰穰福。", 
      "旄鉞貴，崇湯沐。", 
      "華軒魚映錦，紫誥鸞回幅。", 
      "爲壽處，玻璃鑿落斟醽醁。", 
      "瑞霧蟠華屋。", 
      "露浥秋蘭馥。", 
      "香篆起，歌裾簇。", 
      "衣斑丹穴鳳，色潤東牀玉。", 
      "鸞共鶴，年年來聽神仙曲。"
    ], 
    "rhythmic": "千秋歲"
  }, 
  {
    "author": "洪适", 
    "paragraphs": [
      "黃堂風轉碧幢開。", 
      "笙鶴九天來。", 
      "三冬愛日，一方惠露，人在春臺。", 
      "持杯多贊松喬喜，低唱列金釵。", 
      "明年此日，紫微垣裏，光應中臺。"
    ], 
    "rhythmic": "眼兒媚"
  }, 
  {
    "author": "洪适", 
    "paragraphs": [
      "月上初弦映左弧。", 
      "葭吹六琯轉璇樞。", 
      "日邊遠近瞻新渥，天下中庸系兩都。", 
      "犀獻角，蚌回珠。", 
      "皇皇星節燭扶胥。", 
      "滿斟北海尊中酒，請壽安期澗底蒲。"
    ], 
    "rhythmic": "鷓鴣天"
  }, 
  {
    "author": "洪适", 
    "paragraphs": [
      "朝思歸。", 
      "暮思歸。", 
      "塞雁三年不見飛。", 
      "斷腸天一涯。", 
      "千思歸。", 
      "萬思歸。", 
      "夢到窗前拂淡眉。", 
      "覺來雙淚垂。"
    ], 
    "rhythmic": "長相思"
  }, 
  {
    "author": "洪适", 
    "paragraphs": [
      "柳青青。", 
      "酒清清。", 
      "雨腳涔涔憶渭城。", 
      "一尊和淚傾。", 
      "山青青。", 
      "水清清。", 
      "水闊山重不計程。", 
      "愁堆長短亭。"
    ], 
    "rhythmic": "長相思"
  }, 
  {
    "author": "洪适", 
    "paragraphs": [
      "柳岸碧漪深，底事催人行色。", 
      "無計曲留情話，只別愁如織。", 
      "小蠻樊素兩傾城，幾度醉狂客。", 
      "明日扁舟西去，聽歌聲不得。"
    ], 
    "rhythmic": "好事近"
  }, 
  {
    "author": "洪适", 
    "paragraphs": [
      "天末相逢，醉中不訝車茵污。", 
      "一聲鳴櫓。", 
      "驚散眠沙鷺。", 
      "我是行人，卻送行人去。", 
      "聽金縷。", 
      "莫辭甘醑。", 
      "別淚飛寒雨。"
    ], 
    "rhythmic": "點絳脣"
  }, 
  {
    "author": "洪适", 
    "paragraphs": [
      "雲拂山腰過，風吹雨點來。", 
      "田園好處有池臺。", 
      "記著相逢時節、海棠開。", 
      "蝴蝶那無夢，鴛鴦亦有媒。", 
      "藏鉤解佩兩三杯。", 
      "明日水邊沙際、首空回。"
    ], 
    "rhythmic": "南歌子"
  }, 
  {
    "author": "洪适", 
    "paragraphs": [
      "爛漫海棠花，多謝東君留得。", 
      "眉壽堂邊風景，與蓬瀛咫尺。", 
      "桃紅李白競爭妍，綠野盡春色。", 
      "只欠櫻脣清唱，怕行雲南北。"
    ], 
    "rhythmic": "好事近"
  }, 
  {
    "author": "洪适", 
    "paragraphs": [
      "帶郭得盤洲，勝處雙溪水。", 
      "月榭間風亭，疊嶂橫空翠。", 
      "團欒情話時，三徑參差是。", 
      "聽我一年詞，對景休辭醉。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "正月到盤洲，解凍東風至。", 
      "便有浴鷗飛，時見潛鱗起。", 
      "高柳送青來，春在長林裏。", 
      "綠萼一枝梅，端是花中瑞。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "二月到盤洲，繁纈盈千萼。", 
      "恰恰早鶯啼，一羽黃金落。", 
      "花邊自在行，臨水還尋壑。", 
      "步步肯相隨，獨有蒼梧鶴。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "三月到盤洲，九曲清波聚。", 
      "修竹蔭流觴，秀葉題佳句。", 
      "紅紫漸闌珊，戀戀鶯花主。", 
      "芍藥擁芳蹊，未放春歸去。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "四月到盤洲，長是黃梅雨。", 
      "屐齒滿莓苔，避溼開新路。", 
      "極望綠陰成，不見烏飛處。", 
      "雲採列奇峯，絕勝看廬阜。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "五月到盤洲，照眼紅巾蹙。", 
      "句引石榴裙，一唱仙翁曲。", 
      "藕步進新船，鬥楫飛雲速。", 
      "此際獨醒難，一一金鍾覆。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "六月到盤洲，水閣盟鷗鷺。", 
      "面面納清風，不受人間暑。", 
      "彩舫下垂楊，深入荷花去。", 
      "淺笑擘蓮蓬，去卻中心苦。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "七月到盤洲，枕簟新涼早。", 
      "岸曲側黃葵，沙際排紅蓼。", 
      "團團歌扇疏，整整爐煙嫋。", 
      "環坐待橫參，要乞珠絲巧。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "八月到盤洲，柳外寒蟬懶。", 
      "一掬木犀花，泛泛玻璃盞。", 
      "蟾桂十分明，遠近秋毫見。", 
      "舉酒勸嫦娥，長使清光滿。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "九月到盤洲，華髮驚霜葉。", 
      "緩步繞東籬，香蕊金重疊。", 
      "橘綠又橙黃，四老相迎接。", 
      "好處不宜休，莫放清尊歇。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "十月到盤洲，小小陽春節。", 
      "晚菊自爭妍，誰管人心別。", 
      "木末簇芙蓉，禁得霜如雪。", 
      "心賞四時同，不與癡人說。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "子月到盤洲，日影長添線。", 
      "水退露溪痕，風急寒蘆戰。", 
      "終日倚枯藤，細看浮雲變。", 
      "洲畔有圓沙，招盡雲邊雁。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "臘月到盤洲，寒重層冰結。", 
      "試去探梅花，休把南枝折。", 
      "頃刻暗同雲，不覺紅爐熱。", 
      "隱隱綠蓑翁，獨釣寒江雪。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "一歲會盤洲，月月生查子。", 
      "弟勸復兄酬，舉案燈花喜。", 
      "曲終人半酣，添酒留羅綺。", 
      "車馬不須喧，且聽三更未。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "澄清閣下藕如船。", 
      "扁舟曾採蓮。", 
      "向來辛苦疊青錢。", 
      "而今知幾年。", 
      "人去也，客悽然。", 
      "酒泉添淚泉。", 
      "一杯今夜且留連。", 
      "斷腸芳草邊。"
    ], 
    "rhythmic": "阮郎歸"
  }, 
  {
    "author": "洪适", 
    "paragraphs": [
      "丹桂飄香已四番。", 
      "杖藜攜手自今難。", 
      "黯淡離恨滿江干。", 
      "壁上兩冠元是讖，花前雙韻幾時彈。", 
      "中秋後夜與誰看。"
    ], 
    "rhythmic": "浣溪沙"
  }, 
  {
    "author": "洪适", 
    "paragraphs": [
      "暮雨蕭蕭，飛敗葉、增添秋色。", 
      "登高會、癡風吹散，山居佳客。", 
      "人世難逢開口笑，老來便覺流年迫。", 
      "到如今、黃菊滿園開，無人摘。", 
      "珠履湊，銖衣窄。", 
      "縈翠袖，催牙拍。", 
      "索鬆兒添半，戰酣相嚇。", 
      "橘綠橙黃時節好，舞停歌罷門牆隔。", 
      "酒醒時、枕上一聲雞，東方白。"
    ], 
    "rhythmic": "滿江紅"
  }, 
  {
    "author": "洪适", 
    "paragraphs": [
      "累月愁霖，知今夕、是何天色。", 
      "秋老矣、芙蓉遮道，黃花留客。", 
      "長有霜螯來左右，誰言櫪馬能煎迫。", 
      "眄高穹、重疊起頑雲，星難摘。", 
      "羅綺盛，軒窗窄。", 
      "心已醉，肩須拍。", 
      "更十分行酒，再三相嚇。", 
      "鳳詔十行歸路近，桂華千里明年隔。", 
      "趁閒時、樓上共凝眸，蘆花白。"
    ], 
    "rhythmic": "滿江紅"
  }, 
  {
    "author": "洪适", 
    "paragraphs": [
      "兩載繡衣頻駐節，金蓮曾印青苔。", 
      "匆匆歸去壽瓊杯。", 
      "曲終揮別淚，江上片帆開。", 
      "記得秋宵山吐月，酒酣同上層臺。", 
      "杖藜何日解重來。", 
      "相思憑過雁，飛送一枝梅。"
    ], 
    "rhythmic": "臨江仙"
  }, 
  {
    "author": "洪适", 
    "paragraphs": [
      "舉目霜林葉葉黃。", 
      "使星歸騎未須忙。", 
      "煙鬟千疊弄殘妝。", 
      "內殿恩光承雨露，外颱風力挾冰霜。", 
      "應懷三徑雜花香。"
    ], 
    "rhythmic": "浣溪沙"
  }, 
  {
    "author": "洪适", 
    "paragraphs": [
      "不見丹丘三十年。", 
      "青山碧水想依然。", 
      "自驚綠鬢已蒼顏。", 
      "月在柳梢曾徑醉，雨荒院菊有誰憐。", 
      "繡衣歸與古人言。"
    ], 
    "rhythmic": "浣溪沙"
  }, 
  {
    "author": "洪适", 
    "paragraphs": [
      "碧澗有神龜，千歲遊蓮葉。", 
      "七十古來稀，壽母杯頻接。", 
      "繡衣牽彩衣，喜慶相重疊。", 
      "龜紫看孫曾，鶴髮何須鑷。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "貪看端木花，難辦銷金帳。", 
      "庭下舞瓊瑤，飛到鬚眉上。", 
      "衰病不禁寒，對景頻惆悵。", 
      "夢寐到凌風，倚著青藜杖。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "莫問甘醪濁與清。", 
      "試將一酌破愁城。", 
      "海棠過後荼蘼發，堪嘆人間不再生。", 
      "心已老，眼重明。", 
      "嫣然國色帶朝酲。", 
      "耳邊聽得蘭亭曲，一詠流觴已有名。"
    ], 
    "rhythmic": "鷓鴣天"
  }, 
  {
    "author": "洪适", 
    "paragraphs": [
      "兩塾絃歌日日春。", 
      "不容坐席更凝塵。", 
      "常思芳桂攀燕竇，未見童烏繼子云。", 
      "流慶澤，仰家尊。", 
      "救荒陰德過於門。", 
      "從師已是平原客，毛遂懷繃作弄孫。"
    ], 
    "rhythmic": "鷓鴣天"
  }, 
  {
    "author": "洪适", 
    "paragraphs": [
      "春意漸盈盈，窗外小桃堪折。", 
      "若問得人憐處，是輕顰時節。", 
      "主人特地出紅妝，不要雲心月。", 
      "三徑雖然冷淡，有采蓮舟楫。"
    ], 
    "rhythmic": "好事近"
  }, 
  {
    "author": "洪适", 
    "paragraphs": [
      "春色匆匆，三分過、二分光景。", 
      "吾老矣，坡輪西下，可堪弄影。", 
      "曲水流觴時節好，茂林修竹池臺永。", 
      "望前村、綠柳蔭茅檐，雲封嶺。", 
      "蜂蝶鬧，煙花整。", 
      "百年夢，如俄頃。", 
      "這回頭陳跡，漫勞深省。", 
      "吹竹彈絲誰不愛，焚琴煮鶴人何肯。", 
      "盡三觥、歌罷酒來時，風吹醒。"
    ], 
    "rhythmic": "滿江紅"
  }, 
  {
    "author": "洪适", 
    "paragraphs": [
      "雨過春深，溪水漲、綠波溶溢。", 
      "年年是、楊花吹絮，草茵凝碧。", 
      "駒隙光陰身易老，槐安夢幻醒難覓。", 
      "算六分、春色五分休，才留一。", 
      "雁鶩靜，文書畢。", 
      "塵外趣，壺中日。", 
      "喜蘭亭修禊，郊坰忺出。", 
      "合璧連珠同嘯詠，怒猊渴驥尤清逸。", 
      "酒酣時、樑上暗塵飛，無痕跡。"
    ], 
    "rhythmic": "滿江紅"
  }, 
  {
    "author": "洪适", 
    "paragraphs": [
      "衰老貪春，春又老、尊罍交溢。", 
      "凝目處、清漪拍岸，四山堆碧。", 
      "白也論文情最厚，維摩示病心難覓。", 
      "到盤洲、車騎太匆匆，觴浮一。", 
      "春再見，官期畢。", 
      "歸路近，長安日。", 
      "奉清時明詔，迭回更出。", 
      "上殿風霜生頰齒，元龜獻替圖無逸。", 
      "記而今、杖策過溪橋，留行跡。"
    ], 
    "rhythmic": "滿江紅"
  }, 
  {
    "author": "洪适", 
    "paragraphs": [
      "燕寢香凝，官事了、詩情充溢。", 
      "歸後院、花容爭媚，柳眉添碧。", 
      "老子胡牀常自嘆，輕裾長袖從何覓。", 
      "探城樓、此際夜如何，更籌一。", 
      "人已老，春將畢。", 
      "臨曲水，才旬日。", 
      "快朝來雨過，魚兒爭出。", 
      "淡酒一杯空酩酊，黃堂千騎真安逸。", 
      "問朱轓、何日到丘園，聯綦跡。"
    ], 
    "rhythmic": "滿江紅"
  }, 
  {
    "author": "洪适", 
    "paragraphs": [
      "百計留春，春不住、愁懷填溢。", 
      "爭如對、寶梳壓鬢，翠環鋪碧。", 
      "紫綬金章都是夢，雲廬花塢如何覓。", 
      "勸金盃、淺笑傍賓筵，須均一。", 
      "前夜月，新離畢。", 
      "收歰雨，呈紅日。", 
      "荷主人情厚，五雲齊出。", 
      "一顆櫻桃天付與，數聲水調人飄逸。", 
      "嘆荒園、三月百花殘，無蹤跡。"
    ], 
    "rhythmic": "滿江紅"
  }, 
  {
    "author": "洪适", 
    "paragraphs": [
      "閏歲饒光景，中旬始打春。", 
      "擁爐看雪酒催人。", 
      "樑上不曾飛落、去年塵。", 
      "未暇巾車出，何妨舉盞頻。", 
      "斜川日月已成陳。", 
      "想得前村仙子、晚妝勻。"
    ], 
    "rhythmic": "南歌子"
  }, 
  {
    "author": "洪适", 
    "paragraphs": [
      "多病都緣老，寒陰可惜春。", 
      "栽桃種竹怕因循。", 
      "移轉藍輿藤杖、未開門。", 
      "真率須如約，安排欲效顰。", 
      "莫將箏笛損精神。", 
      "自有啼鶯舞鶴、解隨人。"
    ], 
    "rhythmic": "南歌子"
  }, 
  {
    "author": "洪适", 
    "paragraphs": [
      "頑健輸村老，嬉遊付後生。", 
      "七旬纔有五清明。", 
      "須趁良辰美景、繞園行。", 
      "雲意將飛雪，天心未肯晴。", 
      "難將性命作人情。", 
      "只合擁爐清坐、閱醫經。"
    ], 
    "rhythmic": "南歌子"
  }, 
  {
    "author": "洪适", 
    "paragraphs": [
      "住得如篩雪，方欣有腳春。", 
      "誰雲三尺不須循。", 
      "若是詩僧月下、許敲門。", 
      "鉅竹多中斷，殘梅競小顰。", 
      "畦丁說與主林神。", 
      "掃灑板橋前徑、待吾人。"
    ], 
    "rhythmic": "南歌子"
  }, 
  {
    "author": "洪适", 
    "paragraphs": [
      "強作千年調，難逾五度春。", 
      "脊令繼踵漫相循。", 
      "休要關心藥裹、也扃門。", 
      "蕙帳銀盃化，紗窗翠黛顰。", 
      "燒香試問紫姑神。", 
      "一歲四並三樂、幾多人。"
    ], 
    "rhythmic": "南歌子"
  }, 
  {
    "author": "洪适", 
    "paragraphs": [
      "南浦山羅列，東湖水渺彌。", 
      "主人好客過當時。", 
      "斗轉參橫時候、醉如泥。", 
      "莫管鶯聲老，從它柳絮飛。", 
      "野園春色別無奇。", 
      "船上有花多酒、未須歸。"
    ], 
    "rhythmic": "南歌子"
  }, 
  {
    "author": "洪适", 
    "paragraphs": [
      "睡足淡梳妝，喜見詩人元白。", 
      "不學豔紅妖紫，環花仙標格。", 
      "須知玉骨本天然，不是借人力。", 
      "準擬小春重看，望秋灰無射。"
    ], 
    "rhythmic": "好事近"
  }, 
  {
    "author": "洪适", 
    "paragraphs": [
      "五鳳望中仙，五馬人間貴。", 
      "舞態歌聲盡出羣，烏鵲巡檐喜。", 
      "昨夜值狂風，痛飲全無味。", 
      "說與譙門漫打更，卻怕催歸騎。"
    ], 
    "rhythmic": "卜算子"
  }, 
  {
    "author": "洪适", 
    "paragraphs": [
      "華髮蒼頭，年年更變，白雪輕犯雙眉。", 
      "六旬過四，七十古來稀。", 
      "問柳尋花興懶，拈筇杖、閒繞園池。", 
      "尊中有，青州從事，無意喚瓊彝。", 
      "人生，何處樂，樓臺院落，吹竹彈絲。", 
      "奈壯懷銷鑠，病費醫治。", 
      "漫道琴絃綠綺，游魚聽、山水誰知。", 
      "盤洲怨，盟鷗閒闊，痍鶴立新碑。"
    ], 
    "rhythmic": "滿庭芳"
  }, 
  {
    "author": "洪适", 
    "paragraphs": [
      "風攪花間，雨慳柳下，人人懶拂愁眉。", 
      "年荒省事，投轄井中稀。", 
      "架上舞衣塵積，絃索斷、箏雁差池。", 
      "南柯夢，轉頭陳跡，飢鼠穴空彝。", 
      "新年，官事少，秋蛇春蚓，重疊烏絲。", 
      "更出奇花判，百病都治。", 
      "報道行廚辦也，烏鵲喜、龜鶴前知。", 
      "更書近，鵷行浸遠，長對去思碑。"
    ], 
    "rhythmic": "滿庭芳"
  }, 
  {
    "author": "洪适", 
    "paragraphs": [
      "殢酒銷愁，逢場作戲，何曾擇地伸眉。", 
      "詩筒來往，如我與君稀。", 
      "喜得青春有閏，添日月、款曲臨池。", 
      "洲盤有，山餚野蔌，安用設雞彝。", 
      "老來，空自笑，一頭梳雪，兩鬢吹絲。", 
      "便常逢社飲，聾不堪治。", 
      "曾就新年真率，花神報、蜂蝶皆知。", 
      "東風惡，江梅欲盡，薦福莫轟碑。"
    ], 
    "rhythmic": "滿庭芳"
  }, 
  {
    "author": "洪适", 
    "paragraphs": [
      "柳徑花臺，熙熙春動，遊人珥墮簪遺。", 
      "枯藤到處，綠刺惹冠衣。", 
      "雪後園林更好，瓊作佩、香滿橫枝。", 
      "巡檐久，留連一笑，不管午陰移。", 
      "盤洲，今雅集，皇華飛蓋，揮麈遲遲。", 
      "覺龜魚增價，草木生輝。", 
      "樑上不教塵落，談文字、酒散星稀。", 
      "明年好，玉津隨駕，回首記襟期。"
    ], 
    "rhythmic": "滿庭芳"
  }, 
  {
    "author": "洪适", 
    "paragraphs": [
      "同病相憐，凍吟誰伴，漫懷舉案齊眉。", 
      "槐安夢境，一笑自來稀。", 
      "未到斜川見雪，春欲半、尚壓銅池。", 
      "今思古，拊盆擊築，蠆鼎閒夔彝。", 
      "何時。", 
      "天意解，並遊花塢，旋掃蛛絲。", 
      "對壺中閒日，冗牘休治。", 
      "四坐同盟情話，飛玉麈、萬事多知。", 
      "杯盤省，淺斟隨意，真率視前碑。"
    ], 
    "rhythmic": "滿庭芳"
  }, 
  {
    "author": "洪适", 
    "paragraphs": [
      "蝴蝶夢魂，芭蕉身世，幾人得到龐眉。", 
      "十分如意，天賦古今稀。", 
      "晝日猥叨三接，摩鵬翼、曾化鯤池。", 
      "槐陰下，深慚房魏，那敢作封彝。", 
      "雁行，爭接翅，北門矩燭，西掖綸絲。", 
      "幸歸來半世，園路先治。", 
      "漁唱樵歌不到，鶯燕語、何畏人知。", 
      "編花史，修篁千畝，封植具穹碑。"
    ], 
    "rhythmic": "滿庭芳"
  }, 
  {
    "author": "洪适", 
    "paragraphs": [
      "春入花畦，雪迷筠塢，柳梢未肯低眉。", 
      "泥深路滑，車馬往來稀。", 
      "平地瓊琚盈尺，冰凍解、檐水如池。", 
      "皇華喜，增添泉貨，不鑄尚方彝。", 
      "光陰，駒過隙，髭髯如戟，容易成絲。", 
      "把詩盟長講，酒病休治。", 
      "兩兩垂螺舞徹，藏羌管、人已潛知。", 
      "檣烏轉，錢流地上，褒詔便刊碑。"
    ], 
    "rhythmic": "滿庭芳"
  }, 
  {
    "author": "洪适", 
    "paragraphs": [
      "當國無功，歸田有分，四山濃抹煙眉。", 
      "春雲多變，清晝惠風稀。", 
      "欲踵蘭亭故事，溪水漲、簪盍鵝池。", 
      "臨修竹，一觴一詠，考古到辛彝。", 
      "當時。", 
      "龍袞側，親聞臚句，天語如絲。", 
      "謾三年博士，局冗爭治。", 
      "底事繡衣留滯，青天瑞、奴隸皆知。", 
      "迎歸詔，鸞臺鳳閣，名記壁間碑。"
    ], 
    "rhythmic": "滿庭芳"
  }, 
  {
    "author": "洪适", 
    "paragraphs": [
      "草閣煙橫，花蹊雨潤，傷春誰畫鴉眉。", 
      "藥囊未減，尊酒自然稀。", 
      "堪嘆雲和掛壁，弦半絕、鼠齧龍池。", 
      "投壺罷，憑闌玩古，羅列父丁彝。", 
      "龜巢，添綠皺，殘梅片片，新柳絲絲。", 
      "恨風狂折竹，鶴病誰治。", 
      "自信年衰景短，甘冷淡、應也天知。", 
      "壎篪奏，清歌醉墨，一一上圭碑。"
    ], 
    "rhythmic": "滿庭芳"
  }, 
  {
    "author": "洪适", 
    "paragraphs": [
      "雨洗花林，春回柳岸，窗間列岫橫眉。", 
      "老來光景，生怕聚談稀。", 
      "何事扁舟西去，收杖屨、契闊魚池。", 
      "流觴近，詩筒暫歇，焉用虎文彝。", 
      "良辰，懷舊事，海棠花下，笑摘垂絲。", 
      "嘆五年一別，萬病難治。", 
      "幾處繡衣塵跡，歌舞地、烏鵲曾知。", 
      "君今去，珠簾暮卷，山雨拂崇碑。"
    ], 
    "rhythmic": "滿庭芳"
  }, 
  {
    "author": "洪适", 
    "paragraphs": [
      "舊日盤洲，藏鉤卜夜，鬆兒笑揀雙眉。", 
      "老人好靜，此樂數年稀。", 
      "尚記乘舟西溯，樓卷雪、曾到雷池。", 
      "今非惜，畏寒閉戶，棄擲夏商彝。", 
      "入春，逾兩月，輕煙非霧，細雨如絲。", 
      "任風頹花架，不憚裝治。", 
      "想得醉吟滕閣，家園事、爭解詳知。", 
      "歸來好，猿驚鶴怨，孤負輞川碑。"
    ], 
    "rhythmic": "滿庭芳"
  }, 
  {
    "author": "洪适", 
    "paragraphs": [
      "嗟故歲，夏旱復秋陽。", 
      "十雨五風皆定數，千方百計爲災傷。", 
      "小郡怎禁當。", 
      "勞拊字，惠露洽丁黃。", 
      "田舍炊煙常蔽野，居民安堵不離鄉。", 
      "祖道免齎糧。"
    ], 
    "rhythmic": "望江南・憶江南"
  }, 
  {
    "author": "洪适", 
    "paragraphs": [
      "傾蓋侶，古語誦鄒陽。", 
      "曲水一觴今意懶，陽關三疊重情傷。", 
      "離恨落花當。", 
      "人截鐙，歸騎莫倉黃。", 
      "誰肯甘心迷簿領，不如袖手傲家鄉。", 
      "高枕熟黃粱。"
    ], 
    "rhythmic": "望江南・憶江南"
  }, 
  {
    "author": "洪适", 
    "paragraphs": [
      "小室坐氈重疊，紅爐獸炭交加。", 
      "一卮村酒吸流霞。", 
      "窗外寒威可怕。", 
      "心在盤洲種柳，眼看密雪飛花。", 
      "銀盃縞帶不隨車。", 
      "江上漁蓑難畫。"
    ], 
    "rhythmic": "西江月"
  }, 
  {
    "author": "洪适", 
    "paragraphs": [
      "席上酒杯難減，鼎中藥味頻加。", 
      "老人爭得臉如霞。", 
      "鏡裏衰容人怕。", 
      "檐溜盡成冰柱，前村變卻梅花。", 
      "瓊瑤破碎爲行車。", 
      "凍雀盈枝堪畫。"
    ], 
    "rhythmic": "西江月"
  }, 
  {
    "author": "洪适", 
    "paragraphs": [
      "瀛仙好客過當時。", 
      "錦幌出蛾眉。", 
      "體輕飛燕，歌欺樊素，壓盡芳菲。", 
      "花前一盼嫣然媚，灩灩舉金卮。", 
      "斷腸狂客，只愁徑醉，銀漏催歸。"
    ], 
    "rhythmic": "眼兒媚"
  }, 
  {
    "author": "洪适", 
    "paragraphs": [
      "嚴更永，今夕是何年。", 
      "玉衡正，鉤陳燦，天字起祥煙。", 
      "協風應、江海安瀾。", 
      "重規仍疊矩，聖主乘乾。", 
      "堯授舜、盛事光前。", 
      "稱壽玉卮邊。", 
      "三年親祀，一陽回律，八鄉承宇，觚陛紫爲壇。", 
      "仰天顏。", 
      "齋居寂，誠心肅，禮容專。", 
      "存鍾石，約輿衛，五輅不求全。", 
      "聽金鑰、虎旅無眠。", 
      "儼千官。", 
      "須期顯。", 
      "相嘉籩。", 
      "一人儉德動天淵。", 
      "費減大農錢。", 
      "神示格，宗祧燕。", 
      "人民悅，祉福正綿綿。"
    ], 
    "rhythmic": "六州歌頭"
  }, 
  {
    "author": "洪适", 
    "paragraphs": [
      "庭有燎，疊鼓鳴鼉。", 
      "更問夜如何。", 
      "信星彪列，天象森羅。", 
      "虞旦閟宮畢，觴清廟，漿柘尊犧繼猗那。", 
      "嘉頌可同科。", 
      "卮聖萬肩摩。", 
      "飭躬三宿，泰畤縟儀多。", 
      "丘澤合，嶽瀆從曦娥。", 
      "神光燭、雲車風馬，芝作蓋，玉爲珂。", 
      "奉瑄成禮，燔柴竣事，休嘉砰，隱丹闕，湛恩波。", 
      "共願乾坤隤祉，邊鄙投戈。", 
      "覆盂連瀚海，洗甲挽天河。", 
      "欣欣喜色，長遇六龍過。", 
      "奏雲和。", 
      "三春薦嘉禾。"
    ], 
    "rhythmic": "十二時・憶少年"
  }, 
  {
    "author": "洪适", 
    "paragraphs": [
      "吹葭緹龠氣潛分。", 
      "雲採宜書壤效珍。", 
      "長日至，一陽新。", 
      "四時玉燭和勻。", 
      "物欣欣。", 
      "造化轉洪鈞。", 
      "郊之祭，孤竹管，六變舞雲門。", 
      "自古嚴禋。", 
      "犧牲具，粢盛潔，豆籩陳。", 
      "袞龍陟降，幣玉紛綸。", 
      "徹高閽。", 
      "靈之斿，神哉沛，排歷崑崙。", 
      "九歌畢，盈郊瞻槱燎，斗轉參橫將旦，天開地闢如春。", 
      "清蹕移輪。", 
      "闐然鼓吹相聞。", 
      "籋祥雲。", 
      "歡臚八陛，釐逆三神。", 
      "聖矣吾君。", 
      "華封祝、慈宮萬壽，椒掖多男，六合同文。"
    ], 
    "rhythmic": "奉禮歌"
  }, 
  {
    "author": "洪适", 
    "paragraphs": [
      "漏殘柝靜雞聲遠，到高燎。", 
      "入層霄。", 
      "雲裘蟠瑞靄，天步下嘉壇，旗旆飄搖。", 
      "黃麾列仗貔貅整，氣壓江潮。", 
      "導前從後盛官僚。", 
      "玉佩間金貂。", 
      "望扶桑，日漸高。", 
      "陰霾霜雪，底處不潛消。", 
      "輦路祥飆。", 
      "披拂絳紗袍。", 
      "雲間瑞闕仰岹嶢。", 
      "播春澤、喜浹黎苗。", 
      "禮成大慶，鰲三抃、受昕朝。"
    ], 
    "rhythmic": "降仙台"
  }, 
  {
    "author": "洪适", 
    "paragraphs": [
      "重華天子，長至奉神虞。", 
      "九奏會軒朱。", 
      "星暉雲潤東方曉，拜貺竹宮初。", 
      "歸來千乘護皇輿。", 
      "瑞景集金鋪。", 
      "雞竿高唱恩書下，惠露匝中區。"
    ], 
    "rhythmic": "導引"
  }, 
  {
    "author": "韓元吉", 
    "paragraphs": [
      "木落霜濃，探春只道梅花未。", 
      "嫩紅相倚。", 
      "灼灼新妝膩。", 
      "莫問仙源，且問花前事。", 
      "休辭醉。", 
      "想君園□。", 
      "總是生春地。"
    ], 
    "rhythmic": "點絳脣"
  }, 
  {
    "author": "韓元吉", 
    "paragraphs": [
      "莫惜清尊領客同。", 
      "已無花伴舞衣紅。", 
      "強歌歸去莫匆匆。", 
      "細雨弄煙煙弄日，斷雲黏水水黏空。", 
      "酴醿飛下晚來風。"
    ], 
    "rhythmic": "浣溪沙"
  }, 
  {
    "author": "韓元吉", 
    "paragraphs": [
      "倚天絕壁。", 
      "直下江千尺。", 
      "天際兩蛾凝黛，愁與恨、幾時極。", 
      "怒潮風正急。", 
      "酒醒聞塞笛。", 
      "試問謫仙何處，青天外、遠煙碧。"
    ], 
    "rhythmic": "霜天曉角"
  }, 
  {
    "author": "韓元吉", 
    "paragraphs": [
      "幾聲殘角。", 
      "月照梅花薄。", 
      "花下有人同醉，風滿檻、波明閣。", 
      "夜寂香透幕。", 
      "酒深寒未著。", 
      "莫把玉肌相映，愁花見、也羞落。"
    ], 
    "rhythmic": "霜天曉角"
  }, 
  {
    "author": "韓元吉", 
    "paragraphs": [
      "春殘日日風和雨。", 
      "煙江目斷春無處。", 
      "山路有黃鸝。", 
      "揹人相喚飛。", 
      "解鞍宿酒醒。", 
      "敧枕殘香冷。", 
      "夢想小亭東。", 
      "薔薇何似紅。"
    ], 
    "rhythmic": "菩薩蠻"
  }, 
  {
    "author": "韓元吉", 
    "paragraphs": [
      "江南雪裏花如玉。", 
      "風流越樣新裝束。", 
      "恰恰縷金裳。", 
      "濃薰百和香。", 
      "分明籬菊豔。", 
      "卻作妝梅面。", 
      "無處奈君何。", 
      "一枝春更多。"
    ], 
    "rhythmic": "菩薩蠻"
  }, 
  {
    "author": "韓元吉", 
    "paragraphs": [
      "薄雲卷雨涼成陣。", 
      "雨晴陡覺荷香潤。", 
      "波影澹寒星。", 
      "水邊鐙火明。", 
      "白蘋洲上路。", 
      "幾度來還去。", 
      "敧枕恨茫茫。", 
      "笛聲依夜長。"
    ], 
    "rhythmic": "菩薩蠻"
  }, 
  {
    "author": "韓元吉", 
    "paragraphs": [
      "詔書昨夜先春到。", 
      "留公一共梅花笑。", 
      "青瑣鳳凰池。", 
      "十年歸已遲。", 
      "靈溪霜後水。", 
      "的的清無比。", 
      "比似使君清。", 
      "要知清更明。"
    ], 
    "rhythmic": "菩薩蠻"
  }, 
  {
    "author": "韓元吉", 
    "paragraphs": [
      "牆根新筍看成竹。", 
      "青梅老盡櫻桃熟。", 
      "幽牆幾多花。", 
      "落紅成暮霞。", 
      "閉門風又雨。", 
      "只道春歸去。", 
      "媚臉笑持杯。", 
      "卻驚春思回。"
    ], 
    "rhythmic": "菩薩蠻"
  }, 
  {
    "author": "韓元吉", 
    "paragraphs": [
      "梧桐葉上秋蕭瑟。", 
      "畫闌桂樹攢金碧。", 
      "花底最風流。", 
      "相逢不上樓。", 
      "數枝添寶髻。", 
      "滴滴香沾袂。", 
      "杯到莫留殘。", 
      "霧窗疑廣寒。"
    ], 
    "rhythmic": "菩薩蠻"
  }, 
  {
    "author": "韓元吉", 
    "paragraphs": [
      "壺中春早。", 
      "翦刻工夫天自巧。", 
      "雨轉風斜。", 
      "吹作千林到處花。", 
      "瑤池清淺。", 
      "璧月瓊枝朝暮見。", 
      "莫上扁舟。", 
      "且醉仙家白玉樓。"
    ], 
    "rhythmic": "減字木蘭花"
  }, 
  {
    "author": "韓元吉", 
    "paragraphs": [
      "風梳雨洗。", 
      "玉闕瓊樓何處是。", 
      "萬里秋容。", 
      "喚起嫦娥酒未中。", 
      "相逢且醉。", 
      "忙裏偷閒知有幾。", 
      "況自豐年。", 
      "須信金華別是天。"
    ], 
    "rhythmic": "減字木蘭花"
  }, 
  {
    "author": "韓元吉", 
    "paragraphs": [
      "疏疏密密未開時。", 
      "裝點最繁枝。", 
      "分明占斷秋思，一任曉風吹。", 
      "金屢細，翠綃垂。", 
      "畫闌西。", 
      "嫦娥也道，一種幽香，幾處相宜。"
    ], 
    "rhythmic": "訴衷情"
  }, 
  {
    "author": "韓元吉", 
    "paragraphs": [
      "春尚淺。", 
      "誰把玉英裁翦。", 
      "盡道梅梢開未遍。", 
      "捲簾花滿院。", 
      "樓上酒融歌暖。", 
      "樓下水平煙遠。", 
      "卻似涌金門外見。", 
      "絮飛波影亂。"
    ], 
    "rhythmic": "謁金門"
  }, 
  {
    "author": "韓元吉", 
    "paragraphs": [
      "幽檻暑。", 
      "又是一年重午。", 
      "獵獵風蒲吹翠羽。", 
      "楚天梅熟雨。", 
      "往事瀟湘南浦。", 
      "魂斷畫船簫鼓。", 
      "雙葉石榴紅半吐。", 
      "倩君聊寄與。"
    ], 
    "rhythmic": "謁金門"
  }, 
  {
    "author": "韓元吉", 
    "paragraphs": [
      "華屋翠雲深，雲外晚山千疊。", 
      "眼底無窮春事，對楊枝桃葉。", 
      "老來沈醉爲花狂，霜鬢未須鑷。", 
      "幾許夜闌清夢，任翻成胡蝶。"
    ], 
    "rhythmic": "好事近"
  }, 
  {
    "author": "韓元吉", 
    "paragraphs": [
      "秋意滿芙蓉，紅映小園叢竹。", 
      "風裏鳳簫聲揚，有新妝明玉。", 
      "詩翁相對兩悠然，一醉繞黃菊。", 
      "目盡晚山橫處，共修眉爭綠。"
    ], 
    "rhythmic": "好事近"
  }, 
  {
    "author": "韓元吉", 
    "paragraphs": [
      "鶯聲寂。", 
      "春風欲去難蹤跡。", 
      "難蹤跡。", 
      "幾枝紅葉，萬金消得。", 
      "青銅鏡裏朱闌側。", 
      "照人也似傾城色。", 
      "傾城色。", 
      "一尊莫負，賞心良夕。"
    ], 
    "rhythmic": "秦樓月・憶秦娥"
  }, 
  {
    "author": "韓元吉", 
    "paragraphs": [
      "危亭崛起臥蒼龍。", 
      "絕景畫圖中。", 
      "便作龍山高會，千年樂事能同。", 
      "使君宴處，丹楓影澹，黃花香濃。", 
      "不惜歸鞍照月，直教破帽吹風。"
    ], 
    "rhythmic": "朝中措"
  }, 
  {
    "author": "韓元吉", 
    "paragraphs": [
      "斜陽只向花梢駐。", 
      "似愁君西去。", 
      "清歌也便做陽關，更朝來風雨。", 
      "佳人莫道，一杯須近，總眉峯偷聚。", 
      "明年歸詔上鸞臺，記別離難處。"
    ], 
    "rhythmic": "賀聖朝"
  }, 
  {
    "author": "韓元吉", 
    "paragraphs": [
      "一度難逢佳節，今年兩度重陽。", 
      "菊花猶折御衣黃。", 
      "莫惜危亭更上。", 
      "況有飛觴灩玉，從教醉帽吹香。", 
      "興來相與共清狂。", 
      "頻把新詞細唱。"
    ], 
    "rhythmic": "西江月"
  }, 
  {
    "author": "韓元吉", 
    "paragraphs": [
      "山路冥冥雨暗，溪橋陣陣花飛。", 
      "一年寂寂又春歸。", 
      "白髮自驚塵世。", 
      "不惜障泥渡水，且尋團扇題詩。", 
      "杜鵑休繞暮煙啼。", 
      "我欲風前重醉。"
    ], 
    "rhythmic": "西江月"
  }, 
  {
    "author": "韓元吉", 
    "paragraphs": [
      "涼月圓時翠帳深。", 
      "鎖非霧沈沈。", 
      "廣寒宮裏未歸人。", 
      "共結屋、住黃金。", 
      "繁枝未老秋光澹，好風露、總關心。", 
      "天香不奈遠相尋。", 
      "更翦巧、上瑤簪。"
    ], 
    "rhythmic": "燕歸樑"
  }, 
  {
    "author": "韓元吉", 
    "paragraphs": [
      "急雨朝來過，濃雲晚半收。", 
      "荷香便傍酒尊浮。", 
      "極目澹煙斜照、滿芳洲。", 
      "消盡人間暑，翻成一段秋。", 
      "使星南楚轉東甌。", 
      "只恐禁林歸詔、未容留。"
    ], 
    "rhythmic": "南柯子・南歌子"
  }, 
  {
    "author": "韓元吉", 
    "paragraphs": [
      "野杏摶枝熟，戎葵抱葉開。", 
      "村村簫鼓畫船回。", 
      "客裏不知時節、又相催。", 
      "角黍堆冰碗，兵符點翠釵。", 
      "去年今日共傳杯。", 
      "應拈榴花獨立、望歸來。"
    ], 
    "rhythmic": "南柯子・南歌子"
  }, 
  {
    "author": "韓元吉", 
    "paragraphs": [
      "席地賞殘紅。", 
      "少駐孤蓬。", 
      "一春不奈風和雨。", 
      "雨自無情風有恨，花片西東。", 
      "雲澹遠峯濃。", 
      "綠遍高桐。", 
      "神仙知在此山中。", 
      "萬古消凝多少事，目盡晴空。"
    ], 
    "rhythmic": "浪淘沙"
  }, 
  {
    "author": "韓元吉", 
    "paragraphs": [
      "倦客怕離歌。", 
      "春已無多。", 
      "閒愁須倩酒消磨。", 
      "風雨才晴今夜月，不醉如何。", 
      "玉筍灩金荷。", 
      "情在雙蛾。", 
      "二年能得幾經過。", 
      "花滿碧蹊歸棹遠，回首煙波。"
    ], 
    "rhythmic": "浪淘沙"
  }, 
  {
    "author": "韓元吉", 
    "paragraphs": [
      "鶗鴂怨花殘。", 
      "誰道春闌。", 
      "多情紅藥待君看。", 
      "濃澹曉妝新意態，獨佔西園。", 
      "風葉萬枝繁。", 
      "猶記平山。", 
      "五雲樓映玉成盤。", 
      "二十四橋明月下，誰憑朱闌。"
    ], 
    "rhythmic": "浪淘沙"
  }, 
  {
    "author": "韓元吉", 
    "paragraphs": [
      "山繞江城臘又殘。", 
      "朔風垂地雪成團。", 
      "莫將帶雨梨花認，且作臨風柳絮看。", 
      "煙杳渺，路瀰漫。", 
      "千林猶待月爭寒。", 
      "憑君細酌羔兒酒，倚遍瓊樓十二闌。"
    ], 
    "rhythmic": "鷓鴣天"
  }, 
  {
    "author": "韓元吉", 
    "paragraphs": [
      "不惜黃花插滿頭。", 
      "花應卻爲老人羞。", 
      "年年九日常拚醉，處處登高莫浪愁。", 
      "酬美景，駐清秋。", 
      "綠橙香嫩酒初浮。", 
      "多情雨後雙溪水，紅滿斜陽自在流。"
    ], 
    "rhythmic": "鷓鴣天"
  }, 
  {
    "author": "韓元吉", 
    "paragraphs": [
      "老去休驚節物催。", 
      "菊花端的爲君開。", 
      "攜壺幸有齊山客，懷古還如單父臺。", 
      "鬆掩映，水縈迴。", 
      "使君強健得重來。", 
      "不須細把茱萸看，且盡豐年酒一杯。"
    ], 
    "rhythmic": "鷓鴣天"
  }, 
  {
    "author": "韓元吉", 
    "paragraphs": [
      "西風斜日蘭皋路。", 
      "碧嶂連紅樹。", 
      "天公也有惜君行。", 
      "小雨霏霏特地、不成晴。", 
      "滿城桃李春來處。", 
      "我老君宜住。", 
      "莫驚華髮笑相扶。", 
      "記取他年同姓、兩尚書。"
    ], 
    "rhythmic": "虞美人"
  }, 
  {
    "author": "韓元吉", 
    "paragraphs": [
      "登臨自古騷人事。", 
      "慘慄天涯意。", 
      "金華峯頂做重陽。", 
      "月地千尋風裏、萬枝香。", 
      "相君攜客相應記。", 
      "幾處容狂醉。", 
      "雙溪明月亂山青。", 
      "飛夢時時猶在、最高亭。"
    ], 
    "rhythmic": "虞美人"
  }, 
  {
    "author": "韓元吉", 
    "paragraphs": [
      "煙霄脈脈停機杼。", 
      "雙鵲飛來語。", 
      "踏歌聲轉玉鉤斜。", 
      "好是滿天風露、一池花。", 
      "離多會少從來有。", 
      "不似人間久。", 
      "歡情誰道隔年遲。", 
      "須信仙家日月、未多時。"
    ], 
    "rhythmic": "虞美人"
  }, 
  {
    "author": "韓元吉", 
    "paragraphs": [
      "詔書昨夜催春到。", 
      "綠野花爭早。", 
      "幾枝先見海棠開。", 
      "全勝隴頭衝雪、寄江梅。", 
      "破寒滴滴嬌如醉。", 
      "不比春饒睡。", 
      "萬紅千紫莫嫌遲。", 
      "看取滿城花送、袞衣歸。"
    ], 
    "rhythmic": "虞美人"
  }, 
  {
    "author": "韓元吉", 
    "paragraphs": [
      "極目高亭橫遠岫。", 
      "拂新晴、黛蛾依舊。", 
      "策馬重來，秋光如畫，霜滿翠梧高柳。", 
      "菊美橙香還封酒。", 
      "歡情似、那時重九。", 
      "樓上清風，溪頭明月，不道沈郎消瘦。"
    ], 
    "rhythmic": "夜行船"
  }, 
  {
    "author": "韓元吉", 
    "paragraphs": [
      "江路木犀天。", 
      "梨棗吹風樹樹懸。", 
      "只道荔枝無驛使，依然。", 
      "贏得驪珠萬顆傳。", 
      "香露滴芳鮮。", 
      "並蒂連枝照綺筵。", 
      "驚走梧桐雙睡鵲，應憐。", 
      "腰底黃金作彈圓。"
    ], 
    "rhythmic": "南鄉子"
  }, 
  {
    "author": "韓元吉", 
    "paragraphs": [
      "細雨弄中秋。", 
      "雨歇煙霄玉鏡流。", 
      "喚起佳人橫玉笛，凝眸。", 
      "收拾風光上小樓。", 
      "爛醉拚扶頭。", 
      "明日陰晴且漫愁。", 
      "二十四橋何處是，悠悠。", 
      "忍對嫦娥說舊遊。"
    ], 
    "rhythmic": "南鄉子"
  }, 
  {
    "author": "韓元吉", 
    "paragraphs": [
      "樓頭晚鼓。", 
      "佳人莫唱黃金縷。", 
      "良宵鐙火還三五。", 
      "腸斷扁舟，明日江南去。", 
      "離觴欲醉誰能許。", 
      "風前蝶鬧蜂兒舞。", 
      "明年此夜知何處。", 
      "且插梅花，同聽畫檐雨。"
    ], 
    "rhythmic": "醉落魄・一斛珠"
  }, 
  {
    "author": "韓元吉", 
    "paragraphs": [
      "菊花又折。", 
      "今年真是龍山客。", 
      "杯行瀲灩新醅白。", 
      "一醉相歡，莫便話離惻。", 
      "從教破帽頻敧側。", 
      "樓頭霜樹明秋色。", 
      "憑高待把疏星摘。", 
      "天近風情，不怕暮雲隔。"
    ], 
    "rhythmic": "醉落魄・一斛珠"
  }, 
  {
    "author": "韓元吉", 
    "paragraphs": [
      "竹裏疏枝總是梅。", 
      "月白霜清，猶未全開。", 
      "相逢聊與著詩催。", 
      "要趁金波，滿泛金盃。", 
      "多病漸非作賦才。", 
      "醉到花前，探得春回。", 
      "明年公已在鸞臺。", 
      "看取春風，丹詔重來。"
    ], 
    "rhythmic": "一翦梅"
  }, 
  {
    "author": "韓元吉", 
    "paragraphs": [
      "記得年時離別夜，都門強半清秋。", 
      "今年想望只鄰州。", 
      "星連南極動，月滿大江流。", 
      "芸閣老仙多妙語，雲階清夢曾遊。", 
      "屐聲還認庾公樓。", 
      "金波搖酒面，河影墮簾鉤。"
    ], 
    "rhythmic": "臨江仙"
  }, 
  {
    "author": "韓元吉", 
    "paragraphs": [
      "自古文章賢太守，江南只數蘇州。", 
      "而今太守更風流。", 
      "薰香開畫閣，迎月上西樓。", 
      "見說宮妝高髻擁，司空卻是遨頭。", 
      "五湖莫便具扁舟。", 
      "玉堂紅蕊在，還勝百花洲。"
    ], 
    "rhythmic": "臨江仙"
  }, 
  {
    "author": "韓元吉", 
    "paragraphs": [
      "十年此地看花時。", 
      "醉題詩。", 
      "夜彈棋。", 
      "湖海相逢，曾共惜芳菲。", 
      "前度劉郎今度客，嗟老矣，鬢成絲。", 
      "江梅吹盡柳橋西。", 
      "雪紛飛。", 
      "畫船移。", 
      "滿眼青山，依舊帶寒溪。", 
      "往事如雲無處問，雲外月、也應知。"
    ], 
    "rhythmic": "江神子・江城子"
  }, 
  {
    "author": "韓元吉", 
    "paragraphs": [
      "金銀樓閣認蓬萊。", 
      "曉煙開。", 
      "上崔嵬。", 
      "風引孤帆，誰道卻船回。", 
      "鵬翼倚天鰲背穩，驚浪起，雪成堆。", 
      "翩翩黃鶴爲誰來。", 
      "醉持杯。", 
      "共徘徊。", 
      "四面江聲，腳底隱晴雷。", 
      "織女機頭憑藉問，何處更、有瓊臺。"
    ], 
    "rhythmic": "江神子・江城子"
  }, 
  {
    "author": "韓元吉", 
    "paragraphs": [
      "梅欲開時，君欲去、花誰同折。", 
      "應悵望、江津千樹，晚煙明雪。", 
      "花似故人相見好，人如塞雁多離別。", 
      "待留君、重看水邊花，花邊月。", 
      "臺城路，山如闕。", 
      "追往事，傷時節。", 
      "但春風春雨，古人愁絕。", 
      "多少揚州詩興在，直須清夢翻胡蝶。", 
      "問他年、誰記飲中仙，花應說。"
    ], 
    "rhythmic": "滿江紅"
  }, 
  {
    "author": "韓元吉", 
    "paragraphs": [
      "寂寞山城，春已半、好花都折。", 
      "無奈向、陰晴不定，冷煙寒食。", 
      "莫問花殘風又雨，且須爛醉酬春色。", 
      "嘆使君、華髮又重來，人應識。", 
      "丹井畔，山橋側。", 
      "空翠裏，煙如織。", 
      "便直教馬上，醉巾沾溼。", 
      "丞相車茵端未惜，孟公好客聊無客。", 
      "算明年、溪路海棠開，還應憶。"
    ], 
    "rhythmic": "滿江紅"
  }, 
  {
    "author": "韓元吉", 
    "paragraphs": [
      "江繞層城，重樓迥、依然山色。", 
      "□□有、佳人猶記，舊家離別。", 
      "把酒只如當日醉，揮毫剩欠尊前客。", 
      "算平林、有恨寄傷心，煙如織。", 
      "湖平樹，花連陌。", 
      "風景是，光陰易。", 
      "嘆新聲渾在，斷雲難覓。", 
      "暮雨不成巫峽夢，數峯還認湘波瑟。", 
      "但與君、同看小槽紅，真珠滴。"
    ], 
    "rhythmic": "滿江紅"
  }, 
  {
    "author": "韓元吉", 
    "paragraphs": [
      "世事不須問，我老但宜仙。", 
      "南溪一曲，獨對蒼翠與孱顏。", 
      "月白風清長夏。", 
      "醉裏相逢林下。", 
      "欲辯已忘言。", 
      "無客問生死，有竹報平安。", 
      "少年期，功名事，覓燕然。", 
      "如今憔悴，蕭蕭華髮抱塵編。", 
      "萬里蓬萊歸路。", 
      "一醉瑤臺風露。", 
      "因酒得天全。", 
      "笑指雲階夢，今夕是何年。"
    ], 
    "rhythmic": "水調歌頭"
  }, 
  {
    "author": "韓元吉", 
    "paragraphs": [
      "江路曉來雨，殘暑夜全消。", 
      "人言天上今夕，飛鵲漸成橋。", 
      "杳杳雲車何處。", 
      "脈脈紅蕖香度。", 
      "瓜果趁良宵。", 
      "推枕斷虹卷，撫檻白魚跳。", 
      "無湖客，臨風露，倚蘭苕。", 
      "雲濤四起，極目人世有煙霄。", 
      "我送君舟西渡。", 
      "君望我帆南浦。", 
      "明日恨迢迢。", 
      "且醉吳淞月，重聽浙江潮。"
    ], 
    "rhythmic": "水調歌頭"
  }, 
  {
    "author": "韓元吉", 
    "paragraphs": [
      "明月照多景，一話九經年。", 
      "故人何在，依約蜀道倚青天。", 
      "豪氣如今誰在。", 
      "剩對岷峨山水。", 
      "落紙起雲煙。", 
      "應有陽臺女，來壽隱中仙。", 
      "相如賦，王褒頌，子云玄。", 
      "蘭臺麟閣，早晚飛詔下甘泉。", 
      "夢繞神州歸路。", 
      "卻趁雞鳴起舞。", 
      "餘事勒燕然。", 
      "白首待君老，同泛五湖船。"
    ], 
    "rhythmic": "水調歌頭"
  }, 
  {
    "author": "韓元吉", 
    "paragraphs": [
      "瀲瀲桂華滿，搖落楚江秋。", 
      "去年今夜，相望千里一扁舟。", 
      "滿目都門風露。", 
      "離別淒涼幾度。", 
      "霜雪漸盈頭。", 
      "山水最佳處，常恨不同遊。", 
      "少年約，談笑事，取封侯。", 
      "田園歸晚，休問適不用吾謀。", 
      "身外功名何處。", 
      "屈指如今老去。", 
      "無夢到金甌。", 
      "剩買五湖月，吹笛下滄洲。"
    ], 
    "rhythmic": "水調歌頭"
  }, 
  {
    "author": "韓元吉", 
    "paragraphs": [
      "今日俄重九，莫負菊花開。", 
      "試尋高處，攜手躡屐上崔嵬。", 
      "放目蒼巖千仞。", 
      "雲護曉霜成陣。", 
      "知我與君來。", 
      "古寺倚修竹，飛檻絕纖埃。", 
      "笑談間，風滿座，酒盈杯。", 
      "仙人跨海，休問隨處是蓬萊。", 
      "落日平原西望。", 
      "鼓角秋深悲壯。", 
      "戲馬但荒臺。", 
      "細把茱萸看，一醉且徘徊。"
    ], 
    "rhythmic": "水調歌頭"
  }, 
  {
    "author": "韓元吉", 
    "paragraphs": [
      "澤國又秋晚，天際有飛鴻。", 
      "中原何在，極目千里暮雲重。", 
      "今古長幹橋下，遺恨都隨流水，西去幾時東。", 
      "斜日動歌管，萸菊舞西風。", 
      "江南岸，淮南渡，草連空。", 
      "石城潮落，寂寞煙樹鎖離宮。", 
      "且鬥尊前酒美，莫問樓頭佳麗，往事有無中。", 
      "卻笑東山老，擁鼻與誰同。"
    ], 
    "rhythmic": "水調歌頭"
  }, 
  {
    "author": "韓元吉", 
    "paragraphs": [
      "落日澹芳草，煙際一鷗浮。", 
      "西湖好處，君去千里爲誰留。", 
      "坐想敬亭山下，竹映一溪寒水，飛蓋共追遊。", 
      "況有尊前客，相對兩詩流。", 
      "笑談間，風滿座，氣橫秋。", 
      "平生壯志，長嘯起舞看吳鉤。", 
      "紅白山花開謝，半醉半醒時節，春去子規愁。", 
      "夢繞水西寺，回首謝公樓。"
    ], 
    "rhythmic": "水調歌頭", 
    "tags": [
      "西湖"
    ]
  }, 
  {
    "author": "韓元吉", 
    "paragraphs": [
      "聽清歌初轉，翠嶺雲橫，乍飛還駐。", 
      "水落秋明，正千巖呈露。", 
      "況有賓朋，飄然才調，盡凌空鵷鷺。", 
      "步繞西疇，同尋南澗，郊原新雨。", 
      "好客聲名，鄭莊風韻，鬆菊栽成，故侯瓜圃。", 
      "燕去鴻來，笑人生離聚。", 
      "老子偷閒，愛君三徑，共一尊芳醑。", 
      "待約梅仙，他年丹就，騎鯨飛去。"
    ], 
    "rhythmic": "醉蓬萊"
  }, 
  {
    "author": "韓元吉", 
    "paragraphs": [
      "去年秋半，正都門結束，相將離別。", 
      "瀲瀲雙溪新雁過，重見當時明月。", 
      "步轉高樓，淒涼看鏡，綠鬢紛成雪。", 
      "晚晴煙樹，傍人飛下洪葉。", 
      "還記江浦潮生，雲濤天際，涌金波一色。", 
      "千里相望渾似夢，極目空山圍碧。", 
      "醉拍朱闌，滿簪丹桂，細與姮娥說。", 
      "倚風孤嘯，恍然身在瑤闕。"
    ], 
    "rhythmic": "念奴嬌"
  }, 
  {
    "author": "韓元吉", 
    "paragraphs": [
      "定交最早，嘆西津幾度，匆匆論別。", 
      "世事浮雲山萬變，只有滄江橫月。", 
      "長憶追隨，湖山好處，醉帽敧風雪。", 
      "竹陰花徑，興來題盡桐葉。", 
      "誰憶此地相逢，鬢毛君未白，眉添黃色。", 
      "屈指煙霄歸詔近，路入龍樓金碧。", 
      "千載功名，一尊歡笑，會作他年說。", 
      "倚天長劍，夜寒光透銀闕。"
    ], 
    "rhythmic": "念奴嬌"
  }, 
  {
    "author": "韓元吉", 
    "paragraphs": [
      "湖山泥影，弄晴絲、目送天涯鴻鵠。", 
      "春水移船花似霧，醉裏題詩刻燭。", 
      "離別經年，相逢猶健，底恨光陰速。", 
      "壯懷渾在，浩然起舞相屬。", 
      "長記入洛聲名，風流觴詠，有蘭亭修竹。", 
      "絕唱人間知不知，零落金貂誰續。", 
      "北固煙鍾，西州雪岸，且共杯中綠。", 
      "紫臺青瑣，看君歸上羣玉。"
    ], 
    "rhythmic": "念奴嬌"
  }, 
  {
    "author": "韓元吉", 
    "paragraphs": [
      "春來離思，正樓臺燈火、香凝金戟。", 
      "揚子江頭嘶騎擁，楊柳花飛留客。", 
      "枚乘聲名，謫仙風韻，更賦長相憶。", 
      "酒闌相顧，起看月墮寒壁。", 
      "尊前誰唱新詞，平林真有恨、寒煙如織。", 
      "燕雁橫空梅蕊亂，醉裏隔江聞笛。", 
      "白髮逢春，湖山好在，一笑千金直。", 
      "待君歸詔，買船重話疇昔。"
    ], 
    "rhythmic": "念奴嬌"
  }, 
  {
    "author": "韓元吉", 
    "paragraphs": [
      "亂山深處逢春，斷魂更入桃源路。", 
      "雙雙翠羽，濺濺流水，濛濛香霧。", 
      "花裏鶯啼，水邊人去，落紅無數。", 
      "恨劉郎鬢點，星星華髮，空回首、傷春暮。", 
      "寂寞雲間洞戶。", 
      "問當年、佳期何處。", 
      "虹橋望斷，瓊樓深鎖，如今誰住。", 
      "綠滿千巖，浣衣石上，倚風凝佇。", 
      "料多情好在，也應笑我，卻匆匆去。"
    ], 
    "rhythmic": "水龍吟"
  }, 
  {
    "author": "韓元吉", 
    "paragraphs": [
      "五溪深鎖煙霞，定知不是人間世。", 
      "軒然九老，排雲一笑，蒼顏相對。", 
      "星斗垂空，月華隨步，酒醒無寐。", 
      "□廣寒已近，嫦娥起舞，天風動、搖丹桂。", 
      "極目層霄如洗。", 
      "正千巖、棱棱霜氣。", 
      "飛泉半落，蒼崖百仞，珠翻玉碎。", 
      "金衲鬆成，葛洪丹就，如今千載。", 
      "嘆謫仙詩在，騎驢未遠，且留君醉。"
    ], 
    "rhythmic": "水龍吟"
  }, 
  {
    "author": "韓元吉", 
    "paragraphs": [
      "西風吹暮雨。", 
      "正碧樹涼生，送君南浦。", 
      "蟬聲帶殘暑。", 
      "滿高林斜照，暝煙橫渚。", 
      "故鄉路阻。", 
      "更秋入、江城雁渡。", 
      "悵天涯、幾許閒愁，對酒共成羈旅。", 
      "休問功名何在，綠鬢吳霜，素衣塵土。", 
      "離觴緩舉。", 
      "收玉箸，聽金縷。", 
      "嘆凌雲才調，烏絲闌上，省把清詩漫與。", 
      "見洛陽、年少交遊，倩君寄語。"
    ], 
    "rhythmic": "瑞鶴仙"
  }, 
  {
    "author": "韓元吉", 
    "paragraphs": [
      "送君南浦。", 
      "對煙柳、青青萬縷。", 
      "更滿眼、殘紅吹盡，葉底黃鸝自語。", 
      "甚動人、多少離情，樓頭水闊山無數。", 
      "記竹裏題詩，花邊載酒，魂斷江干春暮。", 
      "都莫問、功名事，白髮漸、星星如許。", 
      "任雞鳴起舞，鄉關何在，憑高目盡孤鴻去。", 
      "漫留君住。", 
      "趁酴醿香暖，持杯且醉瑤臺露。", 
      "相思記取，愁絕西窗夜雨。"
    ], 
    "rhythmic": "薄倖"
  }, 
  {
    "author": "韓元吉", 
    "paragraphs": [
      "不恨綠陰桃李過，酴醿正向人開。", 
      "一尊清夜月徘徊。", 
      "花如人意好，月爲此花來。", 
      "未信人間香有許，卻疑同住瑤臺。", 
      "紛紛殘雪墮深杯。", 
      "直教攀折盡，猶勝酒醒回。"
    ], 
    "rhythmic": "臨江仙"
  }, 
  {
    "author": "韓元吉", 
    "paragraphs": [
      "五月炎州路，千重撲地開。", 
      "只疑標韻是江梅。", 
      "不道薰風庭院、雪成堆。", 
      "寶髻瓊瑤綴，仙衣翡翠裁。", 
      "一枝長伴荔枝來。", 
      "付與玉人和笑、插鸞釵。"
    ], 
    "rhythmic": "南柯子・南歌子"
  }, 
  {
    "author": "韓元吉", 
    "paragraphs": [
      "霓裳弄月。", 
      "冰肌不受人間熱。", 
      "分明密露枝枝結。", 
      "碧樹珊瑚，容易與君折。", 
      "玉環舊事誰能說。", 
      "迢迢驛路香風徹。", 
      "故人莫恨東南別。", 
      "不寄梅花，千里寄紅雪。"
    ], 
    "rhythmic": "醉落魄・一斛珠"
  }, 
  {
    "author": "韓元吉", 
    "paragraphs": [
      "雨餘疊巘浮空，望中秀色仙都是。", 
      "洞天未鎖，人間春老，玉妃曾墜。", 
      "錦瑟繁弦，鳳簫清響，九霄歌吹。", 
      "問分香舊事，劉郎去後，知誰伴、風前醉。", 
      "回首暝煙千里。", 
      "但紛紛、落紅如淚。", 
      "多情易老，青鸞何許，詩成誰寄。", 
      "斗轉參橫，半簾花影，一溪寒水。", 
      "悵飛鳧路杳，行雲夢斷，有三峯翠。"
    ], 
    "rhythmic": "水龍吟"
  }, 
  {
    "author": "韓元吉", 
    "paragraphs": [
      "凝碧舊池頭，一聽管絃悽切。", 
      "多少梨園聲在，總不堪華髮。", 
      "杏花無處避春愁，也傍野煙發。", 
      "惟有御溝聲斷，似知人嗚咽。"
    ], 
    "rhythmic": "好事近", 
    "tags": [
      "宋詞三百首"
    ]
  }, 
  {
    "author": "韓元吉", 
    "paragraphs": [
      "池館春歸，簾櫳晝靜，清漏移箭。", 
      "山下孤城，水邊翠竹，鶗鴂聲千轉。", 
      "記得年時，綺窗人去，尚有唾茸遺線。", 
      "照珠筵、歌檀舞扇，寂寞舊家排遍。", 
      "青雲賦客，多情多病，西掖桐陰滿院。", 
      "飛絮隨風，馬頭月在，翡翠帷空卷。", 
      "平湖煙遠，斜橋雨暗，欲寄短書雙燕。", 
      "算猶憶、蘭房畫燭，醉時共翦。"
    ], 
    "rhythmic": "永遇樂"
  }, 
  {
    "author": "韓元吉", 
    "paragraphs": [
      "東風著意。", 
      "先上小桃枝。", 
      "紅粉膩。", 
      "嬌如醉。", 
      "倚朱扉。", 
      "記年時。", 
      "隱映新妝，面臨水岸。", 
      "春將半。", 
      "雲日暖。", 
      "斜橋轉。", 
      "夾城西。", 
      "草軟莎平跋馬，垂楊渡、玉勒爭嘶。", 
      "認蛾眉凝笑，臉薄拂燕支。", 
      "繡戶曾窺。", 
      "恨依依。", 
      "共攜手處。", 
      "香如霧。", 
      "紅隨步。", 
      "怨春遲。", 
      "消瘦損。", 
      "憑誰問。", 
      "只花知。", 
      "淚空垂。", 
      "舊日堂前燕，和煙雨，又雙飛。", 
      "人自老。", 
      "春長好。", 
      "夢佳期。", 
      "前度劉郎，幾許風流地，花也應悲。", 
      "但茫茫暮靄，目斷武陵溪。", 
      "往事難追。"
    ], 
    "rhythmic": "六州歌頭", 
    "tags": [
      "宋詞三百首"
    ]
  }, 
  {
    "author": "韓元吉", 
    "paragraphs": [
      "南風五月江波，使君莫袖平戎手。", 
      "燕然未勒，渡滬聲在，宸衷懷舊。", 
      "臥佔湖山，樓橫百尺，詩成千首。", 
      "正菖蒲葉老，芙蕖香嫩，高門瑞、人知否。", 
      "涼夜光躔牛鬥。", 
      "夢初回、長庚如晝。", 
      "明年看取，鋒旗南下，六騾西走。", 
      "功畫凌煙，萬釘寶帶，百壺清酒。", 
      "便留公剩馥，蟠桃分我，作歸來壽。"
    ], 
    "rhythmic": "水龍吟"
  }, 
  {
    "author": "韓元吉", 
    "paragraphs": [
      "雙龍古洞，領略千巖秀。", 
      "福地有真仙，來一試、調元□手。", 
      "青春綠野，月轉最高峯，星斗潤，柳海新，五夜收燈後。", 
      "詔飛天上，人倚經綸舊。", 
      "重入輔昇平，更贏得、千齡眉壽。", 
      "功成未晚，歸伴赤松遊，金印重，羽衣輕，會見丹砂就。"
    ], 
    "rhythmic": "驀山溪"
  }, 
  {
    "author": "韓元吉", 
    "paragraphs": [
      "菊花黃後。", 
      "山茶紅透。", 
      "南國小春時候。", 
      "蓬山高處綠雲間，有一個、仙宮誕秀。", 
      "精神龜媚，骨毛鶴瘦。", 
      "落落人中星斗。", 
      "殷勤自折早梅芳，調一鼎、和羹爲壽。"
    ], 
    "rhythmic": "鵲橋仙"
  }, 
  {
    "author": "韓元吉", 
    "paragraphs": [
      "清霜著柳夜來寒。", 
      "新月印湖山。", 
      "共喜今年稱壽，一尊還在長安。", 
      "人間千載，從教鶴髮，且駐朱顏。", 
      "看取煙霄平步，何須九轉神丹。"
    ], 
    "rhythmic": "朝中措"
  }, 
  {
    "author": "韓元吉", 
    "paragraphs": [
      "新筍旋成林。", 
      "梅子枝頭雨更深。", 
      "織就彩絲猶十日，登臨。", 
      "人似江心百鍊金。", 
      "功業會相尋。", 
      "好挹薰風和舜琴。", 
      "鶴住千年丹九轉，如今。", 
      "門外梧桐長翠陰。"
    ], 
    "rhythmic": "南鄉子"
  }, 
  {
    "author": "韓元吉", 
    "paragraphs": [
      "甲子今年甫一週。", 
      "人間聊住八千秋。", 
      "依依梅蕊看如雪，恰恰蟾華未上鉤。", 
      "分玉節，共南州。", 
      "臺城輦路記重遊。", 
      "相期一品歸來健，兄弟華顛自獻酬。"
    ], 
    "rhythmic": "鷓鴣天"
  }, 
  {
    "author": "韓元吉", 
    "paragraphs": [
      "好山橫翠幕。", 
      "更一水流煙，嫩陰成幄。", 
      "薰風轉林薄。", 
      "笑勞生底事，漫嗟離索。", 
      "霞觴細酌。", 
      "盡流年、青鏡易覺。", 
      "算芙蓉、玉井香翻，不減舊階紅藥。", 
      "寂寞。", 
      "早玄空老，問字人稀，也勝投閣。", 
      "騎鯨後約。", 
      "追汗漫，記寥廓。", 
      "便風帆高掛，雲濤千里，誰道蓬壺水弱。", 
      "任蟠桃、滿路千花，自開自落。"
    ], 
    "rhythmic": "瑞鶴仙"
  }, 
  {
    "author": "韓元吉", 
    "paragraphs": [
      "紅蕖漾月。", 
      "薰風特地生梧葉。", 
      "一年風月今宵別。", 
      "隱隱笙鸞，何處有炎熱。", 
      "鳳凰山下榴花發。", 
      "一杯香露融春雪。", 
      "幔亭有路通瑤闕。", 
      "知我丹成，容我醉時節。"
    ], 
    "rhythmic": "醉落魄・一斛珠"
  }, 
  {
    "author": "韓元吉", 
    "paragraphs": [
      "相看半百。", 
      "勞生等是乾坤客。", 
      "功成一笑驚頭白。", 
      "惟有榴花，相對似顏色。", 
      "蓬萊水淺何曾隔。", 
      "也應待得蟠桃摘。", 
      "我歌欲和君須拍。", 
      "風月年年，常恨酒杯窄。"
    ], 
    "rhythmic": "醉落魄・一斛珠"
  }, 
  {
    "author": "黃宰", 
    "paragraphs": [
      "三光五嶽，孕乾坤英彩，非金非玉。", 
      "赫赫巖巖真相種，來駕橫空仙鵠。", 
      "十萬兒童，和豐堂下，齊指梅山祝。", 
      "黑頭難老，歲寒蒼檜修竹。", 
      "須信自家有傳，中庸一卷，是長生真籙。", 
      "借問洛陽歸去後，幾度桃開桃熟。", 
      "十九年間，夢迴天上，再見棠陰綠。", 
      "相將促覲，已聞沙路新築。"
    ], 
    "rhythmic": "酹江月・念奴嬌"
  }, 
  {
    "author": "朱淑真", 
    "paragraphs": [
      "彎彎曲。", 
      "新年新月鉤寒玉。", 
      "鉤寒玉。", 
      "鳳鞋兒小，翠眉兒蹙。", 
      "鬧蛾雪柳添妝束。", 
      "燭龍火樹爭馳逐。", 
      "爭馳逐。", 
      "元宵三五，不如初六。"
    ], 
    "rhythmic": "憶秦娥"
  }, 
  {
    "author": "朱淑真", 
    "paragraphs": [
      "春巷夭桃吐絳英。", 
      "春衣初試薄羅輕。", 
      "風和煙暖燕巢成。", 
      "小院湘簾閒不卷，曲房朱戶悶長扃。", 
      "惱人光景又清明。"
    ], 
    "rhythmic": "浣溪紗・浣溪沙"
  }, 
  {
    "author": "朱淑真", 
    "paragraphs": [
      "寒食不多時，幾日東風惡。", 
      "無緒倦尋芳，閒卻鞦韆索。", 
      "玉減翠裙交，病怯羅衣薄。", 
      "不忍捲簾看，寂寞梨花落。"
    ], 
    "rhythmic": "生查子"
  }, 
  {
    "author": "朱淑真", 
    "paragraphs": [
      "年年玉鏡臺，梅蕊宮妝困。", 
      "今歲未還家，怕見江南信。", 
      "酒從別後疏，淚向愁中盡。", 
      "遙想楚雲深，人遠天涯近。"
    ], 
    "rhythmic": "生查子"
  }, 
  {
    "author": "朱淑真", 
    "paragraphs": [
      "春已半。", 
      "觸目此情無限。", 
      "十二闌干閒倚遍。", 
      "愁來天不管。", 
      "好是風和日暖。", 
      "輸與鶯鶯燕燕。", 
      "滿院落花簾不卷。", 
      "斷腸芳草遠。"
    ], 
    "rhythmic": "謁金門"
  }, 
  {
    "author": "朱淑真", 
    "paragraphs": [
      "斜風細雨作春寒。", 
      "對尊前。", 
      "憶前歡。", 
      "曾把梨花，寂寞淚闌干。", 
      "芳草斷煙南浦路，和別淚，看青山。", 
      "昨宵結得夢夤緣。", 
      "水雲間。", 
      "悄無言。", 
      "爭奈醒來，愁恨又依然。", 
      "展轉衾裯空懊惱，天易見，見伊難。"
    ], 
    "rhythmic": "江城子"
  }, 
  {
    "author": "朱淑真", 
    "paragraphs": [
      "獨行獨坐。", 
      "獨倡獨酬還獨臥。", 
      "佇立傷神。", 
      "無奈輕寒著摸人。", 
      "此情誰見。", 
      "淚洗殘妝無一半。", 
      "愁病相仍。", 
      "剔盡寒燈夢不成。"
    ], 
    "rhythmic": "減字木蘭花"
  }, 
  {
    "author": "朱淑真", 
    "paragraphs": [
      "遲遲春日弄輕柔。", 
      "花徑暗香流。", 
      "清明過了，不堪回首，雲鎖朱樓。", 
      "午窗睡起鶯聲巧，何處喚春愁。", 
      "綠楊影裏，海棠亭畔，紅杏梢頭。"
    ], 
    "rhythmic": "眼兒媚"
  }, 
  {
    "author": "朱淑真", 
    "paragraphs": [
      "獨倚闌干晝日長。", 
      "紛紛蜂蝶鬥輕狂。", 
      "一天飛絮東風惡，滿路桃花春水香。", 
      "當此際，意偏長。", 
      "萋萋芳草傍池塘。", 
      "千鍾尚欲偕春醉，幸有荼蘼與海棠。"
    ], 
    "rhythmic": "鷓鴣天"
  }, 
  {
    "author": "朱淑真", 
    "paragraphs": [
      "風光緊急。", 
      "三月俄三十。", 
      "擬欲留連計無及。", 
      "綠野煙愁露泣。", 
      "倩誰寄語春宵。", 
      "城頭畫鼓輕敲。", 
      "繾綣臨歧囑付，來年早到梅梢。"
    ], 
    "rhythmic": "清平樂"
  }, 
  {
    "author": "朱淑真", 
    "paragraphs": [
      "黃鳥嚶嚶，曉來卻聽丁丁木。", 
      "芳心已逐。", 
      "淚眼傾珠斛。", 
      "見自無心，更調離情曲。", 
      "鴛幃獨。", 
      "望休窮目。", 
      "回首溪山綠。"
    ], 
    "rhythmic": "點絳脣"
  }, 
  {
    "author": "朱淑真", 
    "paragraphs": [
      "樓外垂楊千萬縷。", 
      "欲系青春，少住春還去。", 
      "獨自風前飄柳絮。", 
      "隨春且看歸何處。", 
      "綠滿山川聞杜宇。", 
      "便做無情，莫也愁人苦。", 
      "把酒送春春不語。", 
      "黃昏卻下瀟瀟雨。"
    ], 
    "rhythmic": "蝶戀花"
  }, 
  {
    "author": "朱淑真", 
    "paragraphs": [
      "惱煙撩露。", 
      "留我須臾住。", 
      "攜手藕花湖上路。", 
      "一霎黃梅細雨。", 
      "嬌癡不怕人猜。", 
      "隨羣暫遣愁懷。", 
      "最是分攜時候，歸來懶傍妝臺。"
    ], 
    "rhythmic": "清平樂"
  }, 
  {
    "author": "朱淑真", 
    "paragraphs": [
      "秋聲乍起梧桐落。", 
      "蛩吟唧唧添蕭索。", 
      "敧枕背燈眠。", 
      "月和殘夢圓。", 
      "起來鉤翠箔。", 
      "何處寒砧作。", 
      "獨倚小闌干。", 
      "逼人風露寒。"
    ], 
    "rhythmic": "菩薩蠻"
  }, 
  {
    "author": "朱淑真", 
    "paragraphs": [
      "山亭水榭秋方半。", 
      "鳳幃寂寞無人伴。", 
      "愁悶一番新。", 
      "雙蛾只舊顰。", 
      "起來臨繡戶。", 
      "時有疏螢度。", 
      "多謝月相憐。", 
      "今宵不忍圓。"
    ], 
    "rhythmic": "菩薩蠻"
  }, 
  {
    "author": "朱淑真", 
    "paragraphs": [
      "巧雲妝晚，西風罷暑，小雨翻空月墜。", 
      "牽牛織女幾經秋，尚多少、離腸恨淚。", 
      "微涼入袂，幽歡生座，天上人間滿意。", 
      "如何暮暮與朝朝，更改卻、年年歲歲。"
    ], 
    "rhythmic": "鵲橋仙"
  }, 
  {
    "author": "朱淑真", 
    "paragraphs": [
      "也無梅柳新標格。", 
      "也無桃李妖嬈色。", 
      "一味惱人香。", 
      "羣花爭敢當。", 
      "情知天上種。", 
      "飄落深巖洞。", 
      "不管月宮寒。", 
      "將枝比並看。"
    ], 
    "rhythmic": "菩薩蠻"
  }, 
  {
    "author": "朱淑真", 
    "paragraphs": [
      "風勁雲濃，暮寒無奈侵羅幕。", 
      "髻鬟斜掠。", 
      "呵手梅妝薄。", 
      "少飲清歡，銀燭花頻落。", 
      "恁蕭索。", 
      "青工已覺。", 
      "點破香梅萼。"
    ], 
    "rhythmic": "點絳脣"
  }, 
  {
    "author": "朱淑真", 
    "paragraphs": [
      "冬晴無雪。", 
      "是天心未肯，化工非拙。", 
      "不放玉花飛墮地，留在廣寒宮闕。", 
      "雲欲同時，霰將集處，紅日三竿揭。", 
      "六花翦就，不知何處施設。", 
      "應念隴首寒梅，花開無伴，對景真愁絕。", 
      "待出和羹金鼎手，爲把玉鹽飄撒。", 
      "溝壑皆平，乾坤如畫，更吐冰輪潔。", 
      "梁園燕客，夜明不怕燈滅。"
    ], 
    "rhythmic": "念奴嬌"
  }, 
  {
    "author": "朱淑真", 
    "paragraphs": [
      "鵝毛細翦，是瓊珠密灑，一時堆積。", 
      "斜倚東風渾漫漫，頃刻也須盈尺。", 
      "玉作樓臺，鉛熔天地，不見遙岑碧。", 
      "佳人作戲，碎揉些子拋擲。", 
      "爭奈好景難留，風﹀雨︽，打碎光凝色。", 
      "總有十分輕妙態，誰似舊時憐惜。", 
      "擔閣樑吟，寂寥楚舞，笑捏獅兒只。", 
      "梅花依舊，歲寒松竹三益。"
    ], 
    "rhythmic": "念奴嬌"
  }, 
  {
    "author": "朱淑真", 
    "paragraphs": [
      "竹裏一枝斜，映帶林逾靜。", 
      "雨後清奇畫不成，淺水橫疏影。", 
      "吹徹小單于，心事思重省。", 
      "拂拂風前度暗香，月色侵花冷。"
    ], 
    "rhythmic": "卜算子"
  }, 
  {
    "author": "朱淑真", 
    "paragraphs": [
      "溼雲不渡溪橋冷。", 
      "娥寒初破東風影。", 
      "溪下水聲長。", 
      "一枝和月香。", 
      "人憐花似舊，花不知人瘦。", 
      "獨自倚闌干，夜深花正寒。"
    ], 
    "rhythmic": "菩薩蠻"
  }, 
  {
    "author": "朱淑真", 
    "paragraphs": [
      "王孫去後無芳草。"
    ], 
    "rhythmic": "失調名"
  }, 
  {
    "author": "朱淑真", 
    "paragraphs": [
      "辦取舞裙歌扇，賞春只怕春寒。", 
      "捲簾無語對南山。", 
      "已覺綠肥紅淺。", 
      "去去惜花心懶，踏青閒步江干。", 
      "恰如飛鳥倦知還。", 
      "澹盪梨花深院。"
    ], 
    "rhythmic": "西江月"
  }, 
  {
    "author": "朱淑真", 
    "paragraphs": [
      "雪壓庭春，香浮花月，攬衣還怯單薄。", 
      "敧枕裴回，又聽一聲乾鵲。", 
      "粉淚共、宿雨闌干，清夢與、寒雲寂寞。", 
      "除卻。", 
      "是江梅曾許，詩人吟作。", 
      "長恨曉風漂泊。", 
      "且莫遣香肌，瘦減如削。", 
      "深杏夭桃，端的爲誰零落。", 
      "況天氣、妝點清明，對美景、不妨行樂。", 
      "拌著。", 
      "向花時取，一杯獨酌。"
    ], 
    "rhythmic": "月華清"
  }, 
  {
    "author": "張掄", 
    "paragraphs": [
      "柳色初勻。", 
      "輕寒似水，纖雨如塵。", 
      "一陣東風，縠絞微皺，碧沼鱗鱗。", 
      "仙娥花月精神。", 
      "奏鳳管、鸞絲鬥新。", 
      "萬歲聲中，九霞杯裏，長醉芳春。"
    ], 
    "rhythmic": "柳梢青"
  }, 
  {
    "author": "張掄", 
    "paragraphs": [
      "前日海棠猶未破。", 
      "點點胭脂，染就真珠顆。", 
      "今日重來花下坐。", 
      "亂鋪宮錦春無那。", 
      "剩摘繁枝簪幾朵。", 
      "痛惜深憐，只恐芳菲過。", 
      "醉倒何妨花底臥。", 
      "不須紅袖來扶我。"
    ], 
    "rhythmic": "蝶戀花"
  }, 
  {
    "author": "張掄", 
    "paragraphs": [
      "玉宇涼生清禁曉，丹葩色照晴空。", 
      "珊瑚敲碎小玲瓏。", 
      "人間無此種，來自廣寒宮。", 
      "雕玉闌干深院靜，嫣然凝笑西風。", 
      "曲屏須佔一枝紅。", 
      "且圖敧醉枕，香到夢魂中。"
    ], 
    "rhythmic": "臨江仙"
  }, 
  {
    "author": "張掄", 
    "paragraphs": [
      "聞道彤庭森寶仗，霜風逐雨驅雲。", 
      "六龍扶輦下青冥。", 
      "香隨鸞扇遠，日射赭袍明。", 
      "簾卷天街人隘路，滿城喜望清塵。", 
      "歡聲催起嶺梅春。", 
      "欲知天意好，昨夜月華新。"
    ], 
    "rhythmic": "臨江仙"
  }, 
  {
    "author": "張掄", 
    "paragraphs": [
      "翦就碧雲鬧葉，刻成紫玉芳心。", 
      "淺春不怕峭寒侵。", 
      "曖徹薰籠瑞錦。", 
      "花裏清芬獨步，尊前勝韻難禁。", 
      "飛香直到玉杯深。", 
      "消得厭厭痛飲。"
    ], 
    "rhythmic": "西江月"
  }, 
  {
    "author": "張掄", 
    "paragraphs": [
      "燈花挑盡夜將闌。", 
      "斜掩小屏山。", 
      "一點涼蟾窺慢，釧敲玉臂生寒。", 
      "起來無緒，爐薰燼冷，桐葉聲乾。", 
      "都把沈思幽恨，明朝分付眉端。"
    ], 
    "rhythmic": "朝中措"
  }, 
  {
    "author": "張掄", 
    "paragraphs": [
      "雙闕中天，鳳樓十二春寒淺。", 
      "去年元夜奉宸遊，曾侍瑤池宴。", 
      "玉殿珠簾盡卷。", 
      "擁羣仙、蓬壺閬苑。", 
      "五雲深處，萬燭光中，揭天絲管。", 
      "馳隙流年，恍如一瞬星霜換。", 
      "今宵誰念泣孤臣，回首長安遠。", 
      "可是塵緣未斷。", 
      "謾惆悵、華胥夢短。", 
      "滿懷幽恨，數點寒燈，幾聲歸雁。"
    ], 
    "rhythmic": "燭影搖紅", 
    "tags": [
      "宋詞三百首"
    ]
  }, 
  {
    "author": "張掄", 
    "paragraphs": [
      "築室崢嶸佔寶峯。", 
      "退朝燕坐萬緣空，出塵高志抗冥鴻。", 
      "何日嘉招陪一笑，看君豪飲釂千鍾。", 
      "試憑鄙句作先容。"
    ], 
    "rhythmic": "浣溪沙"
  }, 
  {
    "author": "張掄", 
    "paragraphs": [
      "曉風搖幕。", 
      "敧枕聞殘角。", 
      "霜月可窗寒影，金猊冷、翠衾薄。", 
      "舊恨無處著。", 
      "新愁還又作。", 
      "夜夜單于聲裏，燈花共、淚珠落。"
    ], 
    "rhythmic": "霜天曉角"
  }, 
  {
    "author": "張掄", 
    "paragraphs": [
      "何處春來，惠風初自東郊至。", 
      "柳條花蕊。", 
      "迤邐爭明媚。", 
      "造化難窮，誰曉幽微理。", 
      "都來是。", 
      "自然天地。", 
      "一點沖和氣。"
    ], 
    "rhythmic": "點絳脣"
  }, 
  {
    "author": "張掄", 
    "paragraphs": [
      "昨夜東風，又還吹遍閒花草。", 
      "翠輕紅小。", 
      "觸處驚春早。", 
      "草舍茅□，□□□□□。", 
      "誰□□。", 
      "□□丹竈。", 
      "別有陽和□。"
    ], 
    "rhythmic": "點絳脣"
  }, 
  {
    "author": "張掄", 
    "paragraphs": [
      "陽氣初生，萬花潛動根荄暖。", 
      "暗藏芳豔。", 
      "未許東君見。", 
      "恰似溫溫，鉛鼎丹初轉。", 
      "功猶淺。", 
      "九回烹煉。", 
      "日月光華滿。"
    ], 
    "rhythmic": "點絳脣"
  }, 
  {
    "author": "張掄", 
    "paragraphs": [
      "暖日遲遲，亂鶯聲在垂楊裏。", 
      "晝眠驚起。", 
      "花影間鋪地。", 
      "試問榮名，何似花前醉。", 
      "陶陶地。", 
      "任他門外。", 
      "車駕喧朝市。"
    ], 
    "rhythmic": "點絳脣"
  }, 
  {
    "author": "張掄", 
    "paragraphs": [
      "花滿名園，萬紅千翠交相映。", 
      "畫闌幽徑。", 
      "行樂迷芳景。", 
      "惟有幽人，不與浮華競。", 
      "便幽靜。", 
      "興來獨飲。", 
      "花下風吹醒。"
    ], 
    "rhythmic": "點絳脣"
  }, 
  {
    "author": "張掄", 
    "paragraphs": [
      "春入山家，杖藜獨步登嚴岫。", 
      "野花爭秀。", 
      "弄蕊香盈袖。", 
      "對景開懷，莫遣雙眉皺。", 
      "春難久。", 
      "亂紅飛後。", 
      "留得韶光否。"
    ], 
    "rhythmic": "點絳脣"
  }, 
  {
    "author": "張掄", 
    "paragraphs": [
      "氣體衝融，四時長在陽春裏。", 
      "玉田瓊蕊。", 
      "養就靈苗異。", 
      "堪笑□□，□□□□□。", 
      "□□□。", 
      "□□流水。", 
      "半落蒼□□。"
    ], 
    "rhythmic": "點絳脣"
  }, 
  {
    "author": "張掄", 
    "paragraphs": [
      "樂事難並，少年常恨春宵短。", 
      "萬花叢畔。", 
      "只恐金盃淺。", 
      "方喜春來，又嘆韶華晚。", 
      "頻相勸。", 
      "且聞強健。", 
      "莫厭花經眼。"
    ], 
    "rhythmic": "點絳脣"
  }, 
  {
    "author": "張掄", 
    "paragraphs": [
      "一瞬光陰，世人常被芳菲惱。", 
      "玉壺頻倒。", 
      "惟恨春歸早。", 
      "何似逍遙，物外尋三島。", 
      "春長好。", 
      "瑞芝瑤草。", 
      "春又何曾老。"
    ], 
    "rhythmic": "點絳脣"
  }, 
  {
    "author": "張掄", 
    "paragraphs": [
      "浮世如何，問花何事花無語。", 
      "夜來風雨。", 
      "已送韶華暮。", 
      "念此堪驚，得失休思慮。", 
      "從今去。", 
      "醉鄉深處。", 
      "莫管流年度。"
    ], 
    "rhythmic": "點絳脣"
  }, 
  {
    "author": "張掄", 
    "paragraphs": [
      "亭亭槐柳午陰圓。", 
      "薰風拂舜弦。", 
      "一輪紅日貼中天。", 
      "乾坤如火然。", 
      "觀上象，想丹田。", 
      "陽精色正鮮。", 
      "□從煉得體純全。", 
      "朱顏無歲年。"
    ], 
    "rhythmic": "阮郎歸"
  }, 
  {
    "author": "張掄", 
    "paragraphs": [
      "欲如臭腐化神奇。", 
      "當觀蟬蛻時。", 
      "脫然飛上綠槐枝。", 
      "炎炎晝景□。", 
      "□□□，□如斯。", 
      "□□□□迷。", 
      "靈軀一旦脫□□。", 
      "□□□□歸。"
    ], 
    "rhythmic": "阮郎歸"
  }, 
  {
    "author": "張掄", 
    "paragraphs": [
      "深亭邃館鎖清風。", 
      "榴花芳豔濃。", 
      "陽光染就欲燒空。", 
      "誰能窺化工。", 
      "觀物外，喻身中。", 
      "靈砂別有功。", 
      "若將一粒比花容。", 
      "金丹色又紅。"
    ], 
    "rhythmic": "阮郎歸"
  }, 
  {
    "author": "張掄", 
    "paragraphs": [
      "炎天何處可登臨。", 
      "須於物外尋。", 
      "松風澗水雜清音。", 
      "空山如弄琴。", 
      "宜散發，稱披襟。", 
      "都無煩暑侵。", 
      "莫將城市比山林。", 
      "山林興味深。"
    ], 
    "rhythmic": "阮郎歸"
  }, 
  {
    "author": "張掄", 
    "paragraphs": [
      "豪家大廈敞千楹。", 
      "風搖玉柄輕。", 
      "金盆弄水復敲冰。", 
      "熱從何處生。", 
      "低草舍，小茅亭。", 
      "如何安此身。", 
      "元來一念靜無塵。", 
      "蕭然心自清。"
    ], 
    "rhythmic": "阮郎歸"
  }, 
  {
    "author": "張掄", 
    "paragraphs": [
      "金烏玉兔最無情。", 
      "驅馳不暫停。", 
      "春光纔去又朱明。", 
      "年華只暗驚。", 
      "須省悟，莫勞神。", 
      "朱顏不再新。", 
      "滅除妄想養天真。", 
      "管無寒暑侵。"
    ], 
    "rhythmic": "阮郎歸"
  }, 
  {
    "author": "張掄", 
    "paragraphs": [
      "動時思靜暑思寒。", 
      "塵勞擾擾間。", 
      "翻雲覆雨百千般。", 
      "幾時心地閒。", 
      "□□□，□□難。", 
      "將□□□然。", 
      "自然寒暑不相□。", 
      "□□□地仙。"
    ], 
    "rhythmic": "阮郎歸"
  }, 
  {
    "author": "張掄", 
    "paragraphs": [
      "誰言無處避炎光。", 
      "山中有草堂。", 
      "安然一枕即仙鄉。", 
      "竹風穿戶涼。", 
      "名不戀，利都忘。", 
      "心閒日自長。", 
      "不須辛苦覓瓊漿。", 
      "華池神水香。"
    ], 
    "rhythmic": "阮郎歸"
  }, 
  {
    "author": "張掄", 
    "paragraphs": [
      "炎炎皦日正當中。", 
      "澄潭忽此逢。", 
      "金丹乍浴表深功。", 
      "通明照水紅。", 
      "丹浴罷，樂無窮。", 
      "怡然百體融。", 
      "人間何處不清風。", 
      "此懷誰與同。"
    ], 
    "rhythmic": "阮郎歸"
  }, 
  {
    "author": "張掄", 
    "paragraphs": [
      "寒來暑往幾時休。", 
      "光陰逐水流。", 
      "浮雲身世兩悠悠。", 
      "何勞身外求。", 
      "天上月，水邊樓。", 
      "須將一醉酬。", 
      "陶然無喜亦無憂。", 
      "人生且自由。"
    ], 
    "rhythmic": "阮郎歸"
  }, 
  {
    "author": "張掄", 
    "paragraphs": [
      "流光轉轂。", 
      "烏飛兔走爭相逐。", 
      "火雲方見奇峯簇。", 
      "颯颯西風，驚墮井梧綠。", 
      "隙駒莫嘆年華速。", 
      "新涼且喜消炎酷。", 
      "休將閒事縈心曲。", 
      "紅滴真珠，初醡玉醅熟。"
    ], 
    "rhythmic": "醉落魄・一斛珠"
  }, 
  {
    "author": "張掄", 
    "paragraphs": [
      "紅芳紫陌。", 
      "韶華□□□□□。", 
      "□花弄□□□色。", 
      "不比西風，吹落□□□。", 
      "乾坤造化□□□。", 
      "都緣一氣潛相易。", 
      "觀時感事成嗟惜。", 
      "惟有喬松，不改舊時碧。"
    ], 
    "rhythmic": "醉落魄・一斛珠"
  }, 
  {
    "author": "張掄", 
    "paragraphs": [
      "清秋夜寂。", 
      "圓蟾素影流空碧。", 
      "都無一點浮雲隔。", 
      "河漢光微，星斗淡無色。", 
      "日精欲煉須陰魄。", 
      "更深猶望清宵立。", 
      "坎離二物都收得。", 
      "獨步瀛洲，方表大丹力。"
    ], 
    "rhythmic": "醉落魄・一斛珠"
  }, 
  {
    "author": "張掄", 
    "paragraphs": [
      "秋高氣肅。", 
      "西風又拂盈盈菊。", 
      "挼金弄玉香芬馥。", 
      "桃李雖繁，其奈太粗俗。", 
      "淵明雅興誰能續。", 
      "東籬千古遺高躅。", 
      "人生所貴無拘束。", 
      "且採芳英，瀲灩泛醽醁。"
    ], 
    "rhythmic": "醉落魄・一斛珠"
  }, 
  {
    "author": "張掄", 
    "paragraphs": [
      "流年迅速。", 
      "君看敗葉初辭木。", 
      "若非壽有金丹續。", 
      "石火光中，難保鬢長綠。", 
      "區區何用爭榮辱。", 
      "百年一夢黃梁熟。", 
      "人生要足何時足。", 
      "贏取清閒，即是世間福。"
    ], 
    "rhythmic": "醉落魄・一斛珠"
  }, 
  {
    "author": "張掄", 
    "paragraphs": [
      "秋光瑩徹。", 
      "園林□□□□□。", 
      "如何宋玉□□切。", 
      "作賦悲涼，草木□□□。", 
      "□人自與□□□。", 
      "長歌清嘯無時節。", 
      "甕頭且飲□如雪。", 
      "不管春花，亦不管秋月。"
    ], 
    "rhythmic": "醉落魄・一斛珠"
  }, 
  {
    "author": "張掄", 
    "paragraphs": [
      "虛窗透月。", 
      "寒莎敗壁蛩吟切。", 
      "沈沈永漏燈明滅。", 
      "只爲愁人，不爲道人設。", 
      "愁人對此成愁絕。", 
      "道人終是心如鐵。", 
      "一般景趣情懷別。", 
      "笛裏西風，吹下滿庭葉。"
    ], 
    "rhythmic": "醉落魄・一斛珠"
  }, 
  {
    "author": "張掄", 
    "paragraphs": [
      "光輝皎潔。", 
      "古今但賞中秋月。", 
      "尋思豈是月華別。", 
      "都爲人間，天上氣清徹。", 
      "廣寒想望峨瓊闕。", 
      "琤琤玉杵聲奇絕。", 
      "何時賜我長生訣。", 
      "飛入蟾宮，折桂餌丹雪。"
    ], 
    "rhythmic": "醉落魄・一斛珠"
  }, 
  {
    "author": "張掄", 
    "paragraphs": [
      "湖光湛碧。", 
      "亭亭照水芙蕖拆。", 
      "綠羅蓋底爭紅白。", 
      "恍若凌波，仙子步羅襪。", 
      "如今霜落枯荷折。", 
      "清香無處重尋覓。", 
      "浮生似此初無別。", 
      "及取康強，一笑對風月。"
    ], 
    "rhythmic": "醉落魄・一斛珠"
  }, 
  {
    "author": "張掄", 
    "paragraphs": [
      "秋宵露結。", 
      "清晨□□□□□。", 
      "□□潤□□□冽。", 
      "名體才分，功用□□□。", 
      "□兒本是□□□。", 
      "養成方見仙凡隔。", 
      "神仙不肯分明說。", 
      "多少迷人，海上訪丹訣。"
    ], 
    "rhythmic": "醉落魄・一斛珠"
  }, 
  {
    "author": "張掄", 
    "paragraphs": [
      "有限光陰過隙，無情日月飛梭。", 
      "春花秋月暗消磨。", 
      "一歲相看又過。", 
      "逢酒須成痛飲，臨風莫厭高歌。", 
      "虛名微利兩如何。", 
      "識破方知恁麼。"
    ], 
    "rhythmic": "西江月"
  }, 
  {
    "author": "張掄", 
    "paragraphs": [
      "雪似瓊花鋪地，月如寶鑑當空。", 
      "光輝上下兩相通。", 
      "千古誰窺妙用。", 
      "若悟珠生蚌腹，方知非異非同。", 
      "陰陽相感有無中。", 
      "恍惚已萌真種。"
    ], 
    "rhythmic": "西江月"
  }, 
  {
    "author": "張掄", 
    "paragraphs": [
      "卷地朔風凜凜，漫天瑞雪霏霏。", 
      "園林萬木變枯枝。", 
      "因甚鬆篁獨翠。", 
      "只爲春花競發，卻教秋葉爭飛。", 
      "若無榮盛便無衰。", 
      "悟此方名達理。"
    ], 
    "rhythmic": "西江月"
  }, 
  {
    "author": "張掄", 
    "paragraphs": [
      "密佈同雲萬里，六飛玉糝瓊鋪。", 
      "清歌妙舞擁紅爐。", 
      "猶恨寒侵尊俎。", 
      "誰念山林路險，獨行跣足樵夫。", 
      "莫驚苦樂□殊途。", 
      "陽□皆由陰注。"
    ], 
    "rhythmic": "西江月"
  }, 
  {
    "author": "張掄", 
    "paragraphs": [
      "雅士常多雅□，□□□□□懷。", 
      "雪溪□□□舟來。", 
      "興盡何須見戴。", 
      "恰似□雲出岫，豈拘宇內形骸。", 
      "超然物外遠塵埃。", 
      "到此方爲自在。"
    ], 
    "rhythmic": "西江月"
  }, 
  {
    "author": "張掄", 
    "paragraphs": [
      "冬至一陽初動，鼎爐光滿簾幃。", 
      "五行造化太幽微。", 
      "顛倒難窮妙理。", 
      "遇此急須進火，速修猶恐遲遲。", 
      "茫茫何處問天機。", 
      "要悟須憑師指。"
    ], 
    "rhythmic": "西江月"
  }, 
  {
    "author": "張掄", 
    "paragraphs": [
      "一夢浮生未覺，三冬短晷堪驚。", 
      "天高誰解挽長繩。", 
      "繫住流年光景。", 
      "須信陰陽有定，非關歲月無情。", 
      "若教心地湛然清。", 
      "日在壺中自永。"
    ], 
    "rhythmic": "西江月"
  }, 
  {
    "author": "張掄", 
    "paragraphs": [
      "四序常如轉轂，百年須待春風。", 
      "江梅何事向嚴冬。", 
      "早有清香浮動。", 
      "只爲六陰極處，一陽已肇黃宮。", 
      "陰陽迭用事何窮。", 
      "此是乾坤妙用。"
    ], 
    "rhythmic": "西江月"
  }, 
  {
    "author": "張掄", 
    "paragraphs": [
      "獨坐閒觀瑞雪，方知造化無偏。", 
      "不論林木與山川。", 
      "白玉一時裝遍。", 
      "樑苑休尋賦客，山陰莫上溪船。", 
      "三杯醉□意陶然。", 
      "夢後瑤臺閬苑。"
    ], 
    "rhythmic": "西江月"
  }, 
  {
    "author": "張掄", 
    "paragraphs": [
      "仙道於人不□，□□□□□□。", 
      "坎離□□□無窮。", 
      "不信浮生若夢。", 
      "君看□□窨雪，尋常見睍消熔。", 
      "能令新舊再相逢。", 
      "此是如何作用。"
    ], 
    "rhythmic": "西江月"
  }, 
  {
    "author": "張掄", 
    "paragraphs": [
      "朝鎖煙霏，暮凝空翠。", 
      "千峯迥立層霄外。", 
      "陰睛變化百千般，丹青難寫天然態。", 
      "人住山中，年華頻改。", 
      "山花落盡山長在。", 
      "浮生一夢幾多時，有誰得似青山耐。"
    ], 
    "rhythmic": "踏莎行"
  }, 
  {
    "author": "張掄", 
    "paragraphs": [
      "一道飛泉，來從何許。", 
      "空山積翠無人處。", 
      "潺湲時和七絃琴，溟濛忽散千巖雨。", 
      "不問春秋，何拘今古。", 
      "清音一聽忘千慮。", 
      "纓塵濯盡百神間，飄然襟袖思輕舉。"
    ], 
    "rhythmic": "踏莎行"
  }, 
  {
    "author": "張掄", 
    "paragraphs": [
      "一片閒雲，山頭初起。", 
      "飄然直上虛空裏。", 
      "殘虹收雨聳奇峯，春晴鶴舞丹霄外。", 
      "出岫無心，爲霖何意。", 
      "都緣行止難拘繫。", 
      "幽人心已與雲閒，逍遙自在誰能累。"
    ], 
    "rhythmic": "踏莎行"
  }, 
  {
    "author": "張掄", 
    "paragraphs": [
      "人遠山深，草□□□。", 
      "□□□□天真性。", 
      "□□□長在山中，肯□□□□□□。", 
      "□似幽□，□□心盡。", 
      "超然心□□□隱。", 
      "□□□水作生涯，百年甘守空山靜。"
    ], 
    "rhythmic": "踏莎行"
  }, 
  {
    "author": "張掄", 
    "paragraphs": [
      "堪笑山中，春來風景。", 
      "一聲啼鳥煙林靜。", 
      "山泉風暖奏笙簧。", 
      "山花雨過開雲錦。", 
      "短棹桃溪，瘦藤蘭徑。", 
      "獨來獨往乘幽興。", 
      "韶光回首即成空，及時樂取逍遙性。"
    ], 
    "rhythmic": "踏莎行"
  }, 
  {
    "author": "張掄", 
    "paragraphs": [
      "人問山中，因何無暑。", 
      "山堂恰在山深處。", 
      "藤陰滿地走龍蛇，泉聲萬壑鳴風雨。", 
      "且弄青松，休揮白羽。", 
      "相逢況有煙霞侶。", 
      "長天一任火雲飛，夜涼踏月相將去。"
    ], 
    "rhythmic": "踏莎行"
  }, 
  {
    "author": "張掄", 
    "paragraphs": [
      "秋入雲山，物情瀟灑。", 
      "百般景物堪圖畫。", 
      "丹楓萬葉碧雲邊，黃花千點幽巖下。", 
      "已喜佳辰，更憐清夜。", 
      "一輪明月林梢掛。", 
      "鬆醪常與野人期，忘形共說清閒話。"
    ], 
    "rhythmic": "踏莎行"
  }, 
  {
    "author": "張掄", 
    "paragraphs": [
      "雪擁羣峯，靜□□□。", 
      "□□□□□居□。", 
      "□□破殼慄黃香，柴□□□□□□。", 
      "□□□□，□和衣倒。", 
      "寂寥氣□□君好。", 
      "□□□貴足人爭，山中恬淡能長保。"
    ], 
    "rhythmic": "踏莎行"
  }, 
  {
    "author": "張掄", 
    "paragraphs": [
      "割斷凡緣，心安神定。", 
      "山中採藥修身命。", 
      "青松林下茯苓多，白雲深處黃精盛。", 
      "百味甘香，一身清淨。", 
      "吾生可保長無病。", 
      "八珍五鼎不須貪，葷羶濁亂人情性。"
    ], 
    "rhythmic": "踏莎行"
  }, 
  {
    "author": "張掄", 
    "paragraphs": [
      "身世浮漚，利名繮鎖。", 
      "省來萬事都齊可。", 
      "尋花時傍碧溪行，看雲獨倚青松坐。", 
      "雲片飛飛，花枝朵朵。", 
      "光陰且向閒中過。", 
      "世間蕭散更何人，除非明月清風我。"
    ], 
    "rhythmic": "踏莎行"
  }, 
  {
    "author": "張掄", 
    "paragraphs": [
      "吳松江影漾清輝。", 
      "山遠翠光微。", 
      "楊柳風輕日永，桃花浪暖魚肥。", 
      "東來西往。", 
      "隨情任性，本自無機。", 
      "何事沙邊鷗鷺，一聲欸乃驚飛。"
    ], 
    "rhythmic": "朝中措"
  }, 
  {
    "author": "張掄", 
    "paragraphs": [
      "湖光染翠□□□。", 
      "□□□□□。", 
      "□愛江湖光景，不曾別做□□。", 
      "□□□□，□□□□，□□儂家。", 
      "醉臥水雲□□，□□□□□□。"
    ], 
    "rhythmic": "朝中措"
  }, 
  {
    "author": "張掄", 
    "paragraphs": [
      "碧波深處錦鱗游。", 
      "波面小漁舟。", 
      "不爲來貪香餌，如何賺得吞鉤。", 
      "緣蓑青箬，吾生自斷，終老汀洲。", 
      "買斷一江風月，勝如千戶封侯。"
    ], 
    "rhythmic": "朝中措"
  }, 
  {
    "author": "張掄", 
    "paragraphs": [
      "沙明波淨小汀洲。", 
      "楓落洞庭秋。", 
      "紅蓼白蘋深處，晚風吹轉船頭。", 
      "鱸魚釣得，銀絲旋鱠，白酒新篘。", 
      "一笑月寒煙暝，人間萬事都休。"
    ], 
    "rhythmic": "朝中措", 
    "tags": [
      "洞庭湖"
    ]
  }, 
  {
    "author": "張掄", 
    "paragraphs": [
      "松江西畔水連空。", 
      "霜葉舞丹楓。", 
      "謾道金章清貴，何如蓑笠從容。", 
      "有時獨醉，無人繫纜，一任斜風。", 
      "不是蘆花惹住，幾回吹過橋東。"
    ], 
    "rhythmic": "朝中措"
  }, 
  {
    "author": "張掄", 
    "paragraphs": [
      "鳴榔驚起鷺鷥飛。", 
      "山遠水瀰瀰。", 
      "米賤茅柴酒美，霜清螃蟹螯肥。", 
      "人生所貴，逍遙快意，此外皆非。", 
      "卻笑東山太傅，幾曾夢見蓑衣。"
    ], 
    "rhythmic": "朝中措"
  }, 
  {
    "author": "張掄", 
    "paragraphs": [
      "午陰多處□□□。", 
      "楊柳□□□。", 
      "翠羽無情飛去，紅蕖有意□□。", 
      "□□□□，□□□□，□□吾生。", 
      "爲報凌煙□□，□□□□□名。"
    ], 
    "rhythmic": "朝中措"
  }, 
  {
    "author": "張掄", 
    "paragraphs": [
      "紅塵光景事如何。", 
      "擾擾利名多。", 
      "若問儂家活計，扁舟小笠輕蓑。", 
      "一尊美酒，一輪皓月，一弄山歌。", 
      "選甚掀天白浪，未如人世風波。"
    ], 
    "rhythmic": "朝中措"
  }, 
  {
    "author": "張掄", 
    "paragraphs": [
      "蕭蕭蘆葉暮寒生。", 
      "雪厭凍雲平。", 
      "密灑一篷煙火，驚鴻飛起沙汀。", 
      "收綸罷釣，空江有浪，短棹無聲。", 
      "便是天然圖畫，何須妙手丹青。"
    ], 
    "rhythmic": "朝中措"
  }, 
  {
    "author": "張掄", 
    "paragraphs": [
      "慕名人似蟻貪羶。", 
      "擾擾幾時閒。", 
      "輸我吳松江上，一帆點破晴煙。", 
      "青莎臥月，紅鱗薦酒，一醉陶然。", 
      "此是人間蓬島，更於何處求仙。"
    ], 
    "rhythmic": "朝中措"
  }, 
  {
    "author": "張掄", 
    "paragraphs": [
      "人間何處難忘酒。", 
      "遲遲暖日羣花秀。", 
      "紅紫鬥芳菲。", 
      "滿園張錦機。", 
      "春光能幾許。", 
      "多少閒風雨。", 
      "一盞此時疏。", 
      "非癡即是愚。"
    ], 
    "rhythmic": "菩薩蠻"
  }, 
  {
    "author": "張掄", 
    "paragraphs": [
      "人間何處難忘酒。", 
      "小舟□□□楊柳。", 
      "柳影蘸湖光。", 
      "薰風拂□□。", 
      "□□□□□。", 
      "□□□□□。", 
      "一盞此時傾。", 
      "□□□□□。"
    ], 
    "rhythmic": "菩薩蠻"
  }, 
  {
    "author": "張掄", 
    "paragraphs": [
      "人間何處難忘酒。", 
      "中秋皓月明如晝。", 
      "銀漢洗晴空。", 
      "清輝萬古同。", 
      "涼風生玉宇。", 
      "只怕雲來去。", 
      "一盞此時遲。", 
      "陰晴未可知。"
    ], 
    "rhythmic": "菩薩蠻"
  }, 
  {
    "author": "張掄", 
    "paragraphs": [
      "人間何處難忘酒。", 
      "素秋令節逢重九。", 
      "步屧繞東籬。", 
      "金英爛漫時。", 
      "折來驚歲晚。", 
      "心與南山遠。", 
      "一盞此時休。", 
      "高懷何以酬。"
    ], 
    "rhythmic": "菩薩蠻"
  }, 
  {
    "author": "張掄", 
    "paragraphs": [
      "人間何處難忘酒。", 
      "六花投隙瓊瑤透。", 
      "火滿地爐紅。", 
      "蕭蕭屋角風。", 
      "飄搖飛絮亂。", 
      "浩蕩銀濤卷。", 
      "一盞此時乾。", 
      "清吟可那寒。"
    ], 
    "rhythmic": "菩薩蠻"
  }, 
  {
    "author": "張掄", 
    "paragraphs": [
      "人間何處難忘酒。", 
      "閉門永日無交友。", 
      "何以樂天真。", 
      "雲山發興新。", 
      "聽風松下坐。", 
      "趁蝶花邊過。", 
      "一盞此時空。", 
      "幽懷誰與同。"
    ], 
    "rhythmic": "菩薩蠻"
  }, 
  {
    "author": "張掄", 
    "paragraphs": [
      "人間何處難忘酒。", 
      "□□□□□□鬥。", 
      "不是慕榮華。", 
      "惟愁月□□。", 
      "□□□□□。", 
      "□□□□□。", 
      "一盞此時慳。", 
      "□□□□□。"
    ], 
    "rhythmic": "菩薩蠻"
  }, 
  {
    "author": "張掄", 
    "paragraphs": [
      "人間何處難忘酒。", 
      "山村野店清明後。", 
      "滿路野花紅。", 
      "一簾楊柳風。", 
      "田家春最好。", 
      "簫鼓村村鬧。", 
      "一盞此時辭。", 
      "將何樂聖時。"
    ], 
    "rhythmic": "菩薩蠻"
  }, 
  {
    "author": "張掄", 
    "paragraphs": [
      "人間何處難忘酒。", 
      "興來獨步登巖岫。", 
      "倚杖看雲生。", 
      "時聞流水聲。", 
      "山花明照眼。", 
      "更有提壺勸。", 
      "一盞此時斟。", 
      "都忘名利心。"
    ], 
    "rhythmic": "菩薩蠻"
  }, 
  {
    "author": "張掄", 
    "paragraphs": [
      "人間何處難忘酒。", 
      "水邊石上逢山友。", 
      "相約老山林。", 
      "幽居不怕深。", 
      "浮名心已盡。", 
      "傾倒都無隱。", 
      "一盞此時無。", 
      "交情何以舒。"
    ], 
    "rhythmic": "菩薩蠻"
  }, 
  {
    "author": "張掄", 
    "paragraphs": [
      "閒中一卷聖賢書。", 
      "耽玩意□□。", 
      "潛心要遊閫奧，須是下功夫。", 
      "今何異，古何殊。", 
      "本同途。", 
      "若明性理，一點靈臺，萬事都無。"
    ], 
    "rhythmic": "訴衷情"
  }, 
  {
    "author": "張掄", 
    "paragraphs": [
      "閒中一片□□□。", 
      "□□□□□。", 
      "□□□澄秋水，明月夜□□。", 
      "□□□，□□□。", 
      "□□□。", 
      "鶴長鳧短，前定難□，□□□□。"
    ], 
    "rhythmic": "訴衷情"
  }, 
  {
    "author": "張掄", 
    "paragraphs": [
      "閒中一畝小□□。", 
      "臨水對遙岑。", 
      "茅茨□□低小，竹徑要幽深。", 
      "逢酒醉，遇花吟。", 
      "日登臨。", 
      "四時無限，好景良辰，莫負光陰。"
    ], 
    "rhythmic": "訴衷情"
  }, 
  {
    "author": "張掄", 
    "paragraphs": [
      "閒中一篆百花香。", 
      "嫋嫋翠□□。", 
      "低迴宛轉何似，行路繞羊腸。", 
      "深竹戶，小山房。", 
      "雅相當。", 
      "清心默坐，燕寢無風，永日芬芳。"
    ], 
    "rhythmic": "訴衷情"
  }, 
  {
    "author": "張掄", 
    "paragraphs": [
      "閒中一戔甕頭春。", 
      "養氣又頤神。", 
      "莫教大段沈醉，只好帶微醺。", 
      "心自適，體還淳。", 
      "樂吾真。", 
      "此懷何似，兀兀陶陶，太古天民。"
    ], 
    "rhythmic": "訴衷情"
  }, 
  {
    "author": "張掄", 
    "paragraphs": [
      "閒中一盞建溪茶。", 
      "香嫩雨前芽。", 
      "磚爐最宜石銚，裝點野人家。", 
      "三昧手，不須誇。", 
      "滿甌花。", 
      "睡魔何處，兩腋清風，興滿煙霞。"
    ], 
    "rhythmic": "訴衷情"
  }, 
  {
    "author": "張掄", 
    "paragraphs": [
      "閒中一弄七絃琴。", 
      "此曲少知音。", 
      "多因淡然無味，不比鄭聲淫。", 
      "鬆院靜，竹林深。", 
      "夜沈沈。", 
      "清風拂軫，明月當軒，誰會幽心。"
    ], 
    "rhythmic": "訴衷情"
  }, 
  {
    "author": "張掄", 
    "paragraphs": [
      "閒中一葉小漁舟。", 
      "無線也無鉤。", 
      "□□□雲深處，適性自遨遊。", 
      "波渺渺，興悠悠。", 
      "意休休。", 
      "一船明月，一棹清風，換了封侯。"
    ], 
    "rhythmic": "訴衷情"
  }, 
  {
    "author": "張掄", 
    "paragraphs": [
      "閒中一覺日高眠。", 
      "都沒利□□。", 
      "黑甜自來無比，百計總輸先。", 
      "花轉影，篆凝煙。", 
      "意悠然。", 
      "華胥何處，蝶化逍遙，此意誰傳。"
    ], 
    "rhythmic": "訴衷情"
  }, 
  {
    "author": "張掄", 
    "paragraphs": [
      "閒中一首醉時歌。", 
      "此樂信無過。", 
      "陽春自來寡和，誰與樂和。", 
      "言不盡，意何多。", 
      "且蹉跎。", 
      "功名莫問，富貴休言，到底如何。"
    ], 
    "rhythmic": "訴衷情"
  }, 
  {
    "author": "張掄", 
    "paragraphs": [
      "五行顛倒。", 
      "火裏栽蓮君莫□。", 
      "□要東牽。", 
      "引取青龍來西邊。", 
      "一陽時候。", 
      "□□溫溫光已透。", 
      "消盡羣陰。", 
      "赫赤金丹色漸深。"
    ], 
    "rhythmic": "減字木蘭花"
  }, 
  {
    "author": "張掄", 
    "paragraphs": [
      "陰陽均配。", 
      "□□□□□□□。", 
      "□□□□。", 
      "爭得靈苗不解□。", 
      "□□□□。", 
      "□□□□□□□。", 
      "□是真鉛。", 
      "只□□□□□□。"
    ], 
    "rhythmic": "減字木蘭花"
  }, 
  {
    "author": "張掄", 
    "paragraphs": [
      "至言妙道。", 
      "□□□□□□□。", 
      "□□□□。", 
      "□是蓬萊頂上仙。", 
      "歸根□□。", 
      "□□□□方覆命。", 
      "覆命常存。", 
      "此事幽微好細論。"
    ], 
    "rhythmic": "減字木蘭花"
  }, 
  {
    "author": "張掄", 
    "paragraphs": [
      "神仙何處。", 
      "若有宿緣須□□。", 
      "□□□□。", 
      "不在山林及市朝。", 
      "丹爐休守。", 
      "須信人人皆自有。", 
      "此外非真。", 
      "莫認凡砂與水銀。"
    ], 
    "rhythmic": "減字木蘭花"
  }, 
  {
    "author": "張掄", 
    "paragraphs": [
      "天機深遠。", 
      "不遇真仙爭得見。", 
      "欲下工夫。", 
      "須是先尋偃月爐。", 
      "抽添運用。", 
      "火候不明□妄動。", 
      "毫髮才差。", 
      "只恐靈根□□芽。"
    ], 
    "rhythmic": "減字木蘭花"
  }, 
  {
    "author": "張掄", 
    "paragraphs": [
      "咽津納氣。", 
      "鼎內須□□□□。", 
      "□□□□。", 
      "□□空鐺枉誤人。", 
      "有真不□。", 
      "□□□□□□□。", 
      "□□修持。", 
      "超出□□□□□。"
    ], 
    "rhythmic": "減字木蘭花"
  }, 
  {
    "author": "張掄", 
    "paragraphs": [
      "冥冥窈窕。", 
      "□□□□□□□。", 
      "□□□□。", 
      "□□□□□□□。", 
      "□□□□。", 
      "□□□□□□□。", 
      "□□□□。", 
      "□□□□□□□。"
    ], 
    "rhythmic": "減字木蘭花"
  }, 
  {
    "author": "張掄", 
    "paragraphs": [
      "澄神靜慮。", 
      "□□□□□□□。", 
      "□□□□。", 
      "□□□崙水滿池。", 
      "無中養□。", 
      "□□□□□□□。", 
      "□□凡胎。", 
      "五彩雲生鶴駕來。"
    ], 
    "rhythmic": "減字木蘭花"
  }, 
  {
    "author": "張掄", 
    "paragraphs": [
      "乾坤入手。", 
      "談笑三關雲□□。", 
      "□□□□。", 
      "鬼駭神驚一黍光。", 
      "逍遙宇內。", 
      "□□□□□數外。", 
      "功滿三千。", 
      "獨跨斑麟入紫煙。"
    ], 
    "rhythmic": "減字木蘭花"
  }, 
  {
    "author": "張掄", 
    "paragraphs": [
      "還元返本。", 
      "作用難明須細論。", 
      "神氣□□。", 
      "窈窕之中復混成。", 
      "勤修不倦。", 
      "直到無爲功始見。", 
      "此是天機。", 
      "不遇真仙莫強知。"
    ], 
    "rhythmic": "減字木蘭花"
  }, 
  {
    "author": "張掄", 
    "paragraphs": [
      "碧海沈沈西極遠。", 
      "間訪□□，□□□□□。", 
      "恰值羣仙來閬苑。", 
      "相將□□□□□。", 
      "□□□□誰得見。", 
      "五彩□□，□□□□□。", 
      "□□□□□□□。", 
      "人間幾度□□□。"
    ], 
    "rhythmic": "蝶戀花"
  }, 
  {
    "author": "張掄", 
    "paragraphs": [
      "□□□□□□□。", 
      "□□□□，□□□□□。", 
      "□影□□□□□。", 
      "□□□□□□□。", 
      "□□□□長不老。", 
      "天□□□，□□□□□。", 
      "□□□□□物表。", 
      "廣寒宮殿□□□。"
    ], 
    "rhythmic": "蝶戀花"
  }, 
  {
    "author": "張掄", 
    "paragraphs": [
      "碧落浮黎光景異。", 
      "瓊□□□，□□□□□。", 
      "□有寶珠如黍米。", 
      "天真□□□□□。", 
      "□□□□憑玉幾。", 
      "花雨霏霏，散入諸天□。", 
      "□□□□傅妙旨。", 
      "至今流演無終紀。"
    ], 
    "rhythmic": "蝶戀花"
  }, 
  {
    "author": "張掄", 
    "paragraphs": [
      "弱水茫茫三萬裏。", 
      "遙望蓬萊，浮動煙霄外。", 
      "若問蓬萊何處是。", 
      "珠樓玉殿金鰲背。", 
      "惟是飛仙能馭氣。", 
      "霞袖飄搖，來往如平地。", 
      "除□飛仙誰得至。", 
      "只緣山在波濤底。"
    ], 
    "rhythmic": "蝶戀花"
  }, 
  {
    "author": "張掄", 
    "paragraphs": [
      "絕想凝真天地表。", 
      "九□□□，□□□□□。", 
      "行處旌幢參羽葆。", 
      "五雲隨□□□□。", 
      "□□神仙春不老。", 
      "煙□□□，□□□□□。", 
      "□□□□多與少。", 
      "下窺海□□□□。"
    ], 
    "rhythmic": "蝶戀花"
  }, 
  {
    "author": "張掄", 
    "paragraphs": [
      "□□□□□□□。", 
      "□□□□，□□□□□。", 
      "□□□□□□□。", 
      "□□□□□□□。", 
      "□□□□□露採。", 
      "□□□□，□□□□□。", 
      "□□□□□□□。", 
      "飄然直□□□□。"
    ], 
    "rhythmic": "蝶戀花"
  }, 
  {
    "author": "張掄", 
    "paragraphs": [
      "碧海靈桃花朵朵。", 
      "阿母□□，□□□□□。", 
      "作夜海風吹玉顆。", 
      "分明□□□□□。", 
      "□□□□苞已破。", 
      "散液流□，馥郁□□□。", 
      "□□三偷誰可那。", 
      "如今先手還輸我。"
    ], 
    "rhythmic": "蝶戀花"
  }, 
  {
    "author": "張掄", 
    "paragraphs": [
      "莫笑一瓢門戶隘。", 
      "任意遊行，出入俱無礙。", 
      "玉殿珠宮都不愛。", 
      "別藏大地非塵界。", 
      "東海揚塵瓢不壞。", 
      "寒暑□移，瑞日何曾改。", 
      "一住如今知幾載。", 
      "主人不老長春在。"
    ], 
    "rhythmic": "蝶戀花"
  }, 
  {
    "author": "張掄", 
    "paragraphs": [
      "清夜凝然□□□。", 
      "□□□□，□□□□□。", 
      "□界森羅星□□。", 
      "□□□□□□□。", 
      "□□□□縈碧霧。", 
      "上□□□，□□□□□。", 
      "□□□□□紫府。", 
      "歸來□□□□□。"
    ], 
    "rhythmic": "蝶戀花"
  }, 
  {
    "author": "張掄", 
    "paragraphs": [
      "不假□□□□□。", 
      "□□□□，□□□□□。", 
      "□□□□□□□。", 
      "□□□□□□□。", 
      "□□□□□□□。", 
      "□□□□，□□□□□。", 
      "□□□□□□□。", 
      "□□□□□□□。"
    ], 
    "rhythmic": "蝶戀花"
  }, 
  {
    "author": "張掄", 
    "paragraphs": [
      "遠公連社，流傳圖畫，千古聲名獨在。", 
      "後人多少繼遺蹤，到我便、失驚打怪。", 
      "西方未到，官方先到，冤我白衣吃菜。", 
      "龍華三會願相逢，怎敢學、他家二會。"
    ], 
    "rhythmic": "鵲橋仙"
  }, 
  {
    "author": "張掄", 
    "paragraphs": [
      "煙澹澹，雨濛濛。", 
      "水溶溶。", 
      "帖水落花飛不起，小橋東。", 
      "翩翩怨蝶愁蜂。", 
      "繞芳叢。", 
      "戀餘紅。", 
      "不恨無情橋下水，恨東風。"
    ], 
    "rhythmic": "春光好"
  }, 
  {
    "author": "張掄", 
    "paragraphs": [
      "洞天深處賞嬌紅，輕玉高張雲幕。", 
      "國豔天香相競秀，瓊苑風光如昨。", 
      "露洗妖妍，風傳馥郁，雲雨巫山約。", 
      "春濃如酒，五雲臺榭樓閣。", 
      "聖代道洽功成，一塵不動，四境無鳴柝。", 
      "屢有豐年天助順，基業增隆山嶽。", 
      "兩世明君，千秋萬歲，永享昇平樂。", 
      "東皇呈瑞，更無一片花落。"
    ], 
    "rhythmic": "壺中天慢・念奴嬌"
  }, 
  {
    "author": "侯置", 
    "paragraphs": [
      "曉霧散晴渚，秋色滿湘山。", 
      "青鞋黃帽，忺與名士共躋攀。", 
      "窈窕深林幽谷，詰曲危亭飛觀，俯首視塵寰。", 
      "長嘯望天末，餘響下雲端。", 
      "白鶴去，荒井在，汲清寒。", 
      "醒然毛骨，浮丘招我御風還。", 
      "拂拭蒼崖苔鮮，一寫胸中豪氣，渺渺洞庭寬。", 
      "山鬼善呵護，千載照層巒。"
    ], 
    "rhythmic": "水調歌頭", 
    "tags": [
      "洞庭湖"
    ]
  }, 
  {
    "author": "侯置", 
    "paragraphs": [
      "涼吹送溪雨，落日散汀鷗。", 
      "暮天空闊無際，層巘綠蛾浮。", 
      "上印初辭藩寄，拂袖欣還故里，歸騎及中秋。", 
      "倚杖飽山閣，回首翠微樓。", 
      "一區宅，千里客，舊從遊。", 
      "甘棠空有餘蔭，誰解挽公留。", 
      "翰墨文章獨步，富貴功名餘事，當代仰風流。", 
      "暫蠟登山屐，終作濟川舟。"
    ], 
    "rhythmic": "水調歌頭"
  }, 
  {
    "author": "侯置", 
    "paragraphs": [
      "湘水照秋碧，衡嶽際天高。", 
      "繡衣玉節，清曉歡頌擁旌旄。", 
      "本是紫庭樑棟，暫借雲臺耳目，驛傳小遊遨。", 
      "五管與三楚，醲愛勝春醪。", 
      "掃材槍，蘇耄倪，載弓櫜。", 
      "遠民流戀，須信寰海待甄陶。", 
      "坐享龜齡鶴算，穩佩金魚玉帶，常近赭黃袍。", 
      "歲歲秋月底，沈醉紫檀槽。"
    ], 
    "rhythmic": "水調歌頭"
  }, 
  {
    "author": "侯置", 
    "paragraphs": [
      "天地孕衝氣，霜雪實嘉平。", 
      "粹然經世材具，應爲聖時生。", 
      "妙處爲仁受用。", 
      "顛倒縱橫無壅。", 
      "一笑泮春冰。", 
      "袖手無一語，四海已傾情。", 
      "紫巖老，遊戲事，悟誠明。", 
      "當年夷夏高仰，玉振更金聲。", 
      "家有淵騫高第。", 
      "可但聞詩聞禮。", 
      "衣鉢要相承。", 
      "周扆絢餘彩，商鼎味新羹。"
    ], 
    "rhythmic": "水調歌頭"
  }
]