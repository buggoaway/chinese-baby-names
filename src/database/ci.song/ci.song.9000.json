[
  {
    "author": "侯置", 
    "paragraphs": [
      "楚山無際碧。", 
      "湛一溪晴綠，四郊寒色。", 
      "霜華弄初日。", 
      "看玉明遙草，金鋪平磧。", 
      "天涯倦翼。", 
      "更何堪、臨岐送客。", 
      "念飛蓬、斷梗無蹤，把酒後期難覓。", 
      "愁寂。", 
      "梅花憔悴，茅舍蕭疏，倍添悽惻。", 
      "維舟岸側。", 
      "留君飲，醉休惜。", 
      "想柯山春晚，還家應對，菊老鬆堅舊宅。", 
      "嘆宦遊、索寞情懷，甚時去得。"
    ], 
    "rhythmic": "瑞鶴仙"
  }, 
  {
    "author": "侯置", 
    "paragraphs": [
      "溥天氛祲廓。", 
      "看慶綿鴻祚，勳昭麟閣。", 
      "蕃宣換符鑰。", 
      "佔西南襟帶，遍□油幕。", 
      "湘流繞郭。", 
      "藹一城、和氣霧薄。", 
      "聽嘈嘈、比屋歡聲，共說吏閒民樂。", 
      "遙想薌霏鳧暖，翠擁屏深，曉風傳樂。", 
      "瓊腴緩酌。", 
      "花陰淡，柳絲弱。", 
      "任鬆凋鶴瘦，蓮敧龜老，丹頰常如舊渥。", 
      "趁天申、去押西班，奉觴御幄。"
    ], 
    "rhythmic": "瑞鶴仙"
  }, 
  {
    "author": "侯置", 
    "paragraphs": [
      "春風無檢束。", 
      "放倡條冶葉，恣情丹綠。", 
      "□鶯喧燕宿。", 
      "似東鄰北里，都無貞淑。", 
      "高情恨蹙。", 
      "歡何時、重見桂菊。", 
      "又誰知、天上黃姑，掃盡晚春餘俗。", 
      "幽獨。", 
      "鉛華不御，翡翠帷深，鬱金裙蔌。", 
      "長眉了目。", 
      "嫣然態，倚修竹。", 
      "縱青門瓜美，江陵橘老，怎比無窮剩馥。", 
      "最難禁、扇底橫枝，惱人睡足。"
    ], 
    "rhythmic": "瑞鶴仙"
  }, 
  {
    "author": "侯置", 
    "paragraphs": [
      "天闊江南，秋未老、空江澄碧。", 
      "江外月、飛來千丈，水天同色。", 
      "萬屋覆銀清不寐，一城踏雪寒無跡。", 
      "況楚風、連陌競張燈，如元夕。", 
      "山獠靜，棠陰寂。", 
      "秋稼盛，香醪直。", 
      "聽子城吹角，青樓橫笛。", 
      "君不見、蘇仙翻醉墨，一篇水調鏘金石。", 
      "念良辰美景賞心時，誠難得。"
    ], 
    "rhythmic": "滿江紅"
  }, 
  {
    "author": "侯置", 
    "paragraphs": [
      "困頓春眠，無情思、夢魂飄泊。", 
      "檐外雨、霏霏冉冉，乍睛還落。", 
      "山黛四圍頻入眼，柳絲一縷低縈閣。", 
      "念沈郎、多感更傷春，腰如削。", 
      "風入戶，香穿箔。", 
      "花似舊，人非昨。", 
      "任遊蜂雙燕，經營拂掠。", 
      "海闊錦魚傳不到，洞深紫鳳期難約。", 
      "謾彩箋、牙管倚西窗，題紅葉。"
    ], 
    "rhythmic": "滿江紅"
  }, 
  {
    "author": "侯置", 
    "paragraphs": [
      "重到西湖，春拆信、露花酥滴。", 
      "倚危欄、湖山佳處，短屏著色。", 
      "擬泛一舟蒼莽岸，恐傷萬里羈遊客。", 
      "賴款門、修竹有高人，留狂跡。", 
      "傾蓋意，真相得。", 
      "詩句裏，曾相識。", 
      "看戛然飛動，筆端金石。", 
      "照眼光浮瓊液滿，斷腸翠擁宮靴窄。", 
      "問多情、還肯借青鸞，通消息。"
    ], 
    "rhythmic": "滿江紅", 
    "tags": [
      "西湖"
    ]
  }, 
  {
    "author": "侯置", 
    "paragraphs": [
      "老矣何堪，隨處是、春衫酒滴。", 
      "醉狂時、一揮千字，貝光玉色。", 
      "失意險爲湘岸鬼，浩歌又作長安客。", 
      "且乘流、除卻五侯門，無車跡。", 
      "驚人句，天外得。", 
      "醫國手，塵中識。", 
      "問鼎槐何似，臥雲敧石。", 
      "夢裏略無軒冕念，眼前豈是江湖窄。", 
      "拚蠅頭、蝸角去來休，休姑息。"
    ], 
    "rhythmic": "滿江紅"
  }, 
  {
    "author": "侯置", 
    "paragraphs": [
      "甚矣吾衰，徒是苦、飢腸爲孽。", 
      "嗟寸祿、區區留戀，形疲心竭。", 
      "江海一生真可羨，塵埃永晝何堪說。", 
      "似鈍刀、終歲斫空山，寧無缺。", 
      "拚放浪，休豪傑。", 
      "秋水漲，歸期決。", 
      "盡鳧長鶴短，任渠分別。", 
      "芒屩夜尋溪上酒，葛巾曉掛鬆間月。", 
      "向丹霄、傳語舊交遊，慵非拙。"
    ], 
    "rhythmic": "滿江紅"
  }, 
  {
    "author": "侯置", 
    "paragraphs": [
      "夜來霜拂簾旌，淡雲麗日開清曉。", 
      "香猊金暖，冰壺玉嫩，佳辰寒早。", 
      "橘綠橙黃，袖紅裙翠，一堂歡笑。", 
      "正梅妃月姊，雪肌粉面，爭妝點、瀟湘好。", 
      "莫惜芳尊屢倒。", 
      "擁羣仙、醉遊蓬島。", 
      "東牀俊選，南溟歸信，一時俱到。", 
      "鬢影搖春，命書紆錦，子孫環繞。", 
      "看他時歸去，飛觴石澗，侍甘泉老。"
    ], 
    "rhythmic": "水龍吟"
  }, 
  {
    "author": "侯置", 
    "paragraphs": [
      "帝城春，玉堂深處飛煙。", 
      "想聖人、恩隆內職，左璫押賜傳宣。", 
      "綵衣明、瑤觴膝下，花晝永、錦瑟尊前。", 
      "富貴從來，功名餘事，鼎彝勒遍筆如椽。", 
      "向中禁、瑣窗偷覷，王母語當年。", 
      "清平世，衣冠是誰，三世甘泉。", 
      "記年時、翹才獻壽，小詩曾涴苔箋。", 
      "望三槐、雲霞交映，照五彩、袞繡相鮮。", 
      "當日非諛，如今方信，門人稱頌是師言。", 
      "況自有、兩宮醲眷，卜夢亦徒然。", 
      "看指日，鼎新化爐，一氣陶甄。"
    ], 
    "rhythmic": "多麗"
  }, 
  {
    "author": "侯置", 
    "paragraphs": [
      "滄浪萬頃，厭塵纓、手掬清流頻洗。", 
      "落日孤雲煙渚淨，鷗沒澄波心裏。", 
      "一舸橫秋，兩橈開浪，霜竹醒煩耳。", 
      "蕭蕭風露，夢迴月照船尾。", 
      "須信閒少忙多，壺觴並賦詠，莫辜雲水。", 
      "乘興前溪溪轉□，隱約歸帆天際。", 
      "紅蓼丹楓，黃蘆白竹，總勝春桃李。", 
      "浮丘何在，與君共跨琴鯉。"
    ], 
    "rhythmic": "念奴嬌"
  }, 
  {
    "author": "侯置", 
    "paragraphs": [
      "競春臺榭，媚東風、迤邐繁紅成簇。", 
      "方霽溪南簾繡卷，和氣充盈華屋。", 
      "金暖香彝，玉鳴舞佩，春筍調絲竹。", 
      "烏衣宴會，遠追王謝高躅。", 
      "籍甚四海聲名，林泉活計，未許翁知足。", 
      "日日江邊沙露靜，人徯東來雕轂。", 
      "八錦行持，五禽遊戲，已受長生籙。", 
      "袞衣蟬冕，最宜雙鬢凝綠。"
    ], 
    "rhythmic": "念奴嬌"
  }, 
  {
    "author": "侯置", 
    "paragraphs": [
      "衰翁憨甚，向尊前、手拈一枝寒玉。", 
      "想見梅臺花更好，一片瓊田棲綠。", 
      "短轡輕輿，大家同去，取酒償醲馥。", 
      "元來春晚，萬包空間黃竹。", 
      "休恨雪小云嬌，出羣風韻，已覺桃花俗。", 
      "羯鼓聲高回笑臉，怎得天公來促。", 
      "江上風平，嶺南人遠，誰度單于曲。", 
      "明朝酒醒，但餘詩興天北。"
    ], 
    "rhythmic": "念奴嬌"
  }, 
  {
    "author": "侯置", 
    "paragraphs": [
      "少年心醉杜韋娘。", 
      "曾格外疏狂。", 
      "錦箋預約西湖上，共幽深、竹院鬆窗。", 
      "愁夜黛眉顰翠，惜歸羅帕分香。", 
      "重來一夢覺黃梁。", 
      "空煙水微茫。", 
      "如今眼底無姚魏，記舊遊、凝佇淒涼。", 
      "入扇柳風殘酒，點衣花雨斜陽。"
    ], 
    "rhythmic": "風入松", 
    "tags": [
      "西湖"
    ]
  }, 
  {
    "author": "侯置", 
    "paragraphs": [
      "東樓煙重暗山光。", 
      "春意墮微茫。", 
      "小紅嫩綠勻如剪，黯無言、雲渡澄江。", 
      "沒處與人消遣，倚闌情寄斜陽。", 
      "共君今夜舉清觴。", 
      "投老各殊方。", 
      "癡兒官事何時了，恨花時、潘鬢先霜。", 
      "喚取客帆聊住，將予同下瀟湘。"
    ], 
    "rhythmic": "風入松"
  }, 
  {
    "author": "侯置", 
    "paragraphs": [
      "霏霏小雨惱春光。", 
      "煙水更彌茫。", 
      "昨宵把酒高歌處，任一聲、雞唱清江。", 
      "憔悴杏花如許，情懷應似東陽。", 
      "宿酲猶在莫傳觴。", 
      "消悶苦無方。", 
      "幾時玉杵藍橋路，約雲英、同搗玄霜。", 
      "冷落黃昏庭院，夢迴家在三湘。"
    ], 
    "rhythmic": "風入松"
  }, 
  {
    "author": "侯置", 
    "paragraphs": [
      "雪消樓外山。", 
      "正秦淮、翠溢回瀾。", 
      "香梢豆蔻，紅輕猶怕春寒。", 
      "曉光浮畫戟，卷繡簾、風暖玉鉤間。", 
      "紫府仙人，花園羽帔星冠。", 
      "蓬萊閬苑，意倦遊、常戲世間。", 
      "佩麟舊都，江左襦褲歌歡。", 
      "只恐催歸覲，剩宴都、休訴酒杯寬。", 
      "明歲應看，鈞容舞袖歌鬟。"
    ], 
    "rhythmic": "遙天奉翠華引"
  }, 
  {
    "author": "侯置", 
    "paragraphs": [
      "玉麟春晚，綠遍甘棠蔭。", 
      "可是惜花深，旋移得、翻階紅影。", 
      "朱簾卷處，如在古揚州，寶瓔珞，玉盤盂，嬌豔交相映。", 
      "蓬萊殿裏，幾樣春風鬢。", 
      "生怕逐朝雲，更羅幕、重重遮定。", 
      "多情絳蠟，常見醉時容，縈舞袖，蔌歌塵，莫負良宵永。"
    ], 
    "rhythmic": "驀山溪"
  }, 
  {
    "author": "侯置", 
    "paragraphs": [
      "玉管灰飛，雲臺珥筆，東君飈馭將還。", 
      "又正是、霜花□剪，梅粉初乾。", 
      "窈窕紅窗髻影，添一線、組繡工間。", 
      "瀟湘好，雪意尚遙，綠佔羣山。", 
      "應思少年壯氣，貪遊樂、追隨玉勒雕鞍。", 
      "更化日舒長，贏得覓醉謀歡。", 
      "老去桑榆趁暖，任從教、潘鬢先斑。", 
      "猶狂在，揮翰快寫春寒。"
    ], 
    "rhythmic": "鳳皇臺上憶吹簫・鳳凰臺上憶吹簫"
  }, 
  {
    "author": "侯置", 
    "paragraphs": [
      "塵暗雙鳧，菊明山徑，何妨倦羽知還。", 
      "最好是，詩翁醉後，瓶罄罍乾。", 
      "一笑東風打耳，心無競、遠與春間。", 
      "時時地，覓伴訪梅，尋勝登山。", 
      "清時俊材定用，看捧詔春郊，月露濡鞍。", 
      "況表識、買臣貴骨，琴瑟逾歡。", 
      "好向玉堂視草，金章映、萊子衣斑。", 
      "山人去，蕙帳夜雨空寒。"
    ], 
    "rhythmic": "鳳皇臺上憶吹簫・鳳凰臺上憶吹簫"
  }, 
  {
    "author": "侯置", 
    "paragraphs": [
      "浴雪精神，倚風情態，百端邀勒春還。", 
      "記舊隱、溪橋日暮，驛路泥乾。", 
      "曾伴先生蕙帳，香細細、粉瘦瓊間。", 
      "傷牢落，一夜夢迴，腸斷家山。", 
      "空教映溪帶月，供遊客無情，折滿雕鞍。", 
      "便忘了、明窗靜幾，筆研同歡。", 
      "莫向高樓噴笛，花似我、蓬鬢霜斑。", 
      "都休說，今夜倍覺清寒。"
    ], 
    "rhythmic": "鳳皇臺上憶吹簫・鳳凰臺上憶吹簫"
  }, 
  {
    "author": "侯置", 
    "paragraphs": [
      "淺染霓裳，輕勻漢額，巫山行雨方還。", 
      "最好是、肌香蠟瑩，萼嫩紅乾。", 
      "曾見金鐘在列，鈞天罷、筍簴都間。", 
      "妖饒似，曉鏡乍開，綠沁眉山。", 
      "休誇瘦枝疏影，湘裙窄、一鉤龍麝隨鞍。", 
      "便更做、山人倦賞，畏冷無歡。", 
      "爭奈冰甌彩筆，題詩處、珠琲斕斑。", 
      "清宵永，相對莫放杯寒。"
    ], 
    "rhythmic": "鳳皇臺上憶吹簫・鳳凰臺上憶吹簫"
  }, 
  {
    "author": "侯置", 
    "paragraphs": [
      "雪壓小橋溪路斷。", 
      "獨立無言，霧鬢風鬟亂。", 
      "拂拭冰霜君試看。", 
      "一枝堪寄天涯遠。", 
      "擬向南鄰尋酒伴。", 
      "折得花歸，醉著歌聲緩。", 
      "姑射夢迴星斗轉。", 
      "依然月下重相見。"
    ], 
    "rhythmic": "蝶戀花"
  }, 
  {
    "author": "侯置", 
    "paragraphs": [
      "縷金剪綵。", 
      "茸綰同心帶。", 
      "整整雲鬟宜簇戴。", 
      "雪柳鬧蛾難賽。", 
      "休誇結實炎州。", 
      "且看指面纖柔。", 
      "試問苦人滋味，何如插鬢風流。"
    ], 
    "rhythmic": "清平樂"
  }, 
  {
    "author": "侯置", 
    "paragraphs": [
      "忍寒情味。", 
      "枝染薔薇水。", 
      "攪照清溪花影碎。", 
      "笑殺小桃穠李。", 
      "一生占斷春妍。", 
      "偏宜月露娟娟。", 
      "欲寄江南春去，亂鴉點破雲箋。"
    ], 
    "rhythmic": "清平樂"
  }, 
  {
    "author": "侯置", 
    "paragraphs": [
      "市橋燈火春星碎。", 
      "街鼓催歸人未醉。", 
      "半嗔還笑眼回波，欲去更留眉斂翠。", 
      "歸來短燭餘紅淚。", 
      "月淡天高梅影細。", 
      "北風休遣雁南來，斷送不成今夜睡。"
    ], 
    "rhythmic": "玉樓春"
  }, 
  {
    "author": "侯置", 
    "paragraphs": [
      "今秋中月逢餘閏。", 
      "月姊重來風露靜。", 
      "未勞玉斧整蟾宮，又見冰輪浮桂影。", 
      "尋常經歲睽佳景。", 
      "閱月那知還賞詠。", 
      "庾樓江闊碧天高，遙想飛觴清夜永。"
    ], 
    "rhythmic": "玉樓春"
  }, 
  {
    "author": "侯置", 
    "paragraphs": [
      "天一色。", 
      "玉盤冷浸瀟湘碧。", 
      "瀟湘碧。", 
      "短亭繫纜，隔江聞笛。", 
      "胡牀對坐涼生腋。", 
      "通宵說盡狂蹤跡。", 
      "狂蹤跡。", 
      "少年心事，老來難得。"
    ], 
    "rhythmic": "秦樓月・憶秦娥"
  }, 
  {
    "author": "侯置", 
    "paragraphs": [
      "柳幄飛綿，風池暖泛新萍。", 
      "燕壘泥香，玉麟堂外春深。", 
      "晴雲麗日，花濃處、蜂蝶紛紛。", 
      "償春一醉，管絃聲裏歡聲。", 
      "況是清時，錦衣重到臺城。", 
      "故國江山，向人依舊多情。", 
      "趁閒行樂，休辜負、冶葉繁英。", 
      "彤庭歸覲，恁時難駐前旌。"
    ], 
    "rhythmic": "新荷葉"
  }, 
  {
    "author": "侯置", 
    "paragraphs": [
      "樓前曲浪歸橈急。", 
      "樓中細雨春風溼。", 
      "終日倚危闌。", 
      "故人湖上山。", 
      "高情渾似舊。", 
      "只枉東陽瘦。", 
      "薄晚去來休。", 
      "裝成一段愁。"
    ], 
    "rhythmic": "菩薩蠻"
  }, 
  {
    "author": "侯置", 
    "paragraphs": [
      "東風吹夢春酲惡。", 
      "瑣窗淡淡花陰薄。", 
      "一夜曲池平。", 
      "小窗雲樣明。", 
      "綠輕眉懶暈。", 
      "香淺羅衣潤。", 
      "未見海棠開。", 
      "捲簾雙燕來。"
    ], 
    "rhythmic": "菩薩蠻"
  }, 
  {
    "author": "侯置", 
    "paragraphs": [
      "江風漠漠寒山碧。", 
      "孤鴻聲裏霜花白。", 
      "畫舸且停橈。", 
      "有人魂欲銷。", 
      "相從能幾日。", 
      "總是天涯客。", 
      "尺素好頻裁。", 
      "休言無雁來。"
    ], 
    "rhythmic": "菩薩蠻"
  }, 
  {
    "author": "侯置", 
    "paragraphs": [
      "東君管盡閒花草。", 
      "紅紅白白知多少。", 
      "末後一奩香。", 
      "綠庭春晝長。", 
      "道人心似海。", 
      "夢冷屏山裏。", 
      "莫剪最長條。", 
      "從教玉步搖。"
    ], 
    "rhythmic": "菩薩蠻"
  }, 
  {
    "author": "侯置", 
    "paragraphs": [
      "東風捲盡欺花雨。", 
      "月明皎紙庭前路。", 
      "月底且論詩。", 
      "從教露溼衣。", 
      "明朝愁入緒。", 
      "各自東歸去。", 
      "後夜月明中。", 
      "綠尊誰與同。"
    ], 
    "rhythmic": "菩薩蠻"
  }, 
  {
    "author": "侯置", 
    "paragraphs": [
      "綠帷剪剪黃金碎。", 
      "西風庭院清如水。", 
      "月姊更多情。", 
      "與人無際明。", 
      "濃陰遮玉砌。", 
      "桂影冰壺裏。", 
      "滅燭且徜徉。", 
      "夜深應更香。"
    ], 
    "rhythmic": "菩薩蠻"
  }, 
  {
    "author": "侯置", 
    "paragraphs": [
      "靚妝金翠盈盈晚。", 
      "凝情有恨無人管。", 
      "何處一簾風。", 
      "故人天際逢。", 
      "從教香撲鬢。", 
      "只怕繁華盡。", 
      "牢落正悲秋。", 
      "非□誰解愁。"
    ], 
    "rhythmic": "菩薩蠻"
  }, 
  {
    "author": "侯置", 
    "paragraphs": [
      "江梅佔盡江頭雪。", 
      "忍寒玉骨誇清絕。", 
      "不似杜秋娘。", 
      "婆娑秋水傍。", 
      "波光涵晚日。", 
      "照影從教密。", 
      "隱隱認遙黃。", 
      "隔溪十里香。"
    ], 
    "rhythmic": "菩薩蠻"
  }, 
  {
    "author": "侯置", 
    "paragraphs": [
      "黃昏曾見凌波步。", 
      "無端暝色催人去。", 
      "一夜露華濃。", 
      "香銷蘭菊叢。", 
      "縷金衣易溼。", 
      "莫對西風泣。", 
      "洗盡夜來妝。", 
      "溫泉初賜湯。"
    ], 
    "rhythmic": "菩薩蠻"
  }, 
  {
    "author": "侯置", 
    "paragraphs": [
      "休文多病疏杯酌。", 
      "被花惱得心情惡。", 
      "碧樹又驚秋。", 
      "追歡懷舊遊。", 
      "與君聊一醉。", 
      "醉倒花陰裏。", 
      "斜日下闌干。", 
      "滿身金屑寒。"
    ], 
    "rhythmic": "菩薩蠻"
  }, 
  {
    "author": "侯置", 
    "paragraphs": [
      "交刀剪碎琉璃碧。", 
      "深黃一穗瓏鬆色。", 
      "玉蕊縱妖嬈。", 
      "恐無能樣嬌。", 
      "綠窗初睡起。", 
      "墮馬慵梳髻。", 
      "斜插紫鸞釵。", 
      "香從鬢底來。"
    ], 
    "rhythmic": "菩薩蠻"
  }, 
  {
    "author": "侯置", 
    "paragraphs": [
      "黃姑青女交相忌。", 
      "眼看塵土佔芳蕊。", 
      "急埽滿闌金。", 
      "小奩薰水沈。", 
      "博山銀葉透。", 
      "濃馥穿羅袖。", 
      "猶欲問鴻都。", 
      "太真安穩無。"
    ], 
    "rhythmic": "菩薩蠻"
  }, 
  {
    "author": "侯置", 
    "paragraphs": [
      "午庭栩栩花間蝶。", 
      "翅添金粉穿瓊葉。", 
      "曾見羽衣黃。", 
      "瑤臺淡薄妝。", 
      "醒來魂欲斷。", 
      "摻摻芳英滿。", 
      "夢裏尚偷香。", 
      "何堪秋夜長。"
    ], 
    "rhythmic": "菩薩蠻"
  }, 
  {
    "author": "侯置", 
    "paragraphs": [
      "霓裳舞罷難留住。", 
      "湘裙緩若輕煙去。", 
      "動是隔年期。", 
      "生綃傅豔姿。", 
      "精神渾似舊。", 
      "碧暗黃金瘦。", 
      "永夜對西窗。", 
      "何緣襟袖香。"
    ], 
    "rhythmic": "菩薩蠻"
  }, 
  {
    "author": "侯置", 
    "paragraphs": [
      "揉香嗅蕊朝還暮。", 
      "無端卻被西風誤。", 
      "底死欲留伊。", 
      "金塵蔌蔌飛。", 
      "茂陵頭已白。", 
      "新聘誰相得。", 
      "耐久莫相思。", 
      "年年秋與期。"
    ], 
    "rhythmic": "菩薩蠻"
  }, 
  {
    "author": "侯置", 
    "paragraphs": [
      "金鼎香銷沈麝，碧梧影轉闌干。", 
      "可庭明月綺窗閒。", 
      "簾幕低垂不卷。", 
      "一自高唐人去，秋風幾許摧殘。", 
      "拂檐修竹韻珊珊。", 
      "夢斷山長水遠。"
    ], 
    "rhythmic": "西江月"
  }, 
  {
    "author": "侯置", 
    "paragraphs": [
      "豆蔻梢頭年紀，芙蓉水上精神。", 
      "幼雲嬌玉兩眉春。", 
      "京洛當時風韻。", 
      "金縷深深勸客，雕樑蔌蔌飛塵。", 
      "主人從得董雙成。", 
      "應忘瑤池宴飲。"
    ], 
    "rhythmic": "西江月"
  }, 
  {
    "author": "侯置", 
    "paragraphs": [
      "東風一夜吹晴雨。", 
      "小園裏、春如許。", 
      "桃李無言情難訴。", 
      "陽關車馬，灞橋風月，移入江天暮。", 
      "雙旌明日留難住。", 
      "今夕清觴且頻舉。", 
      "咫尺清明三月暮。", 
      "尋芳賓客，對花杯酌，回首西江路。"
    ], 
    "rhythmic": "青玉案"
  }, 
  {
    "author": "侯置", 
    "paragraphs": [
      "年年寓屋稱觴處。", 
      "陪彩綬、尊前舞。", 
      "牢落瀟湘歸去未。", 
      "蠟梅開遍，冰蟾圓後，夢斷靈溪路。", 
      "長年厚福天分付。", 
      "算四海、今獨步。", 
      "澗竹巖花如舊否。", 
      "與翁相伴，歲寒庭戶，盡佔閒中趣。"
    ], 
    "rhythmic": "青玉案"
  }, 
  {
    "author": "侯置", 
    "paragraphs": [
      "三年牢落荒江路。", 
      "忍明日、輕帆去。", 
      "冉冉年光真暗度。", 
      "江山無助，風波有險，不是留君處。", 
      "梅花萬里傷遲暮。", 
      "驛使來時望佳句。", 
      "我拚歸休心已許。", 
      "短篷孤棹，綠蓑青笠，穩泛瀟湘雨。"
    ], 
    "rhythmic": "青玉案"
  }, 
  {
    "author": "侯置", 
    "paragraphs": [
      "晴日烘香花睡。", 
      "花豔浮杯人醉。", 
      "楊柳綠絲風。", 
      "水溶溶。", 
      "留戀芳叢深處。", 
      "懶上錦韉歸去。", 
      "待得牡丹開。", 
      "更同來。"
    ], 
    "rhythmic": "昭君怨"
  }, 
  {
    "author": "侯置", 
    "paragraphs": [
      "月破輕雲淡注。", 
      "夜悄花無語。", 
      "莫聽陽關牽離緒。", 
      "拚酩酊、花深處。", 
      "明日江郊芳草路。", 
      "春逐行人去。", 
      "不似酴醿開獨步。", 
      "能著意、留春住。"
    ], 
    "rhythmic": "四犯令"
  }, 
  {
    "author": "侯置", 
    "paragraphs": [
      "萬點胭脂落日烘。", 
      "坐間酒面散微紅。", 
      "誰教豔質撩潘鬢，生怕朝雲逐楚風。", 
      "尋畫燭，照芳容。", 
      "夜深兩行錦燈籠。", 
      "朱脣翠袖休凝佇，幾許春情睡思中。"
    ], 
    "rhythmic": "鷓鴣天"
  }, 
  {
    "author": "侯置", 
    "paragraphs": [
      "蜀錦吳綾剪染成。", 
      "東皇花令一番新。", 
      "風簾不礙尋巢燕，雨葉偏禁鬥草人。", 
      "非病酒，不關春。", 
      "恨如芳草思連雲。", 
      "西樓角畔雙桃樹，幾許濃苞等露勻。"
    ], 
    "rhythmic": "鷓鴣天"
  }, 
  {
    "author": "侯置", 
    "paragraphs": [
      "夢想當年姚魏家。", 
      "尊前重見舊時花。", 
      "雙檠分焰交紅影，四座春回粲晚霞。", 
      "杯瀲灩，帽敧斜。", 
      "夜深絕豔愈清佳。", 
      "天明恐逐行雲去，更著重重翠幕遮。"
    ], 
    "rhythmic": "鷓鴣天"
  }, 
  {
    "author": "侯置", 
    "paragraphs": [
      "只有梅花是故人。", 
      "歲寒情分更相親。", 
      "紅鸞跨碧江頭路，紫府分香月下身。", 
      "君既去，我離羣。", 
      "天涯白髮怕逢春。", 
      "西湖蒼莽煙波裏，來歲梅時痛憶君。"
    ], 
    "rhythmic": "鷓鴣天", 
    "tags": [
      "西湖"
    ]
  }, 
  {
    "author": "侯置", 
    "paragraphs": [
      "翻階紅藥競芬芳。", 
      "著意巧成雙。", 
      "須信揚州國豔，舊時曾在昭陽。", 
      "盈盈背立，同心對綰，聯萼飛香。", 
      "牢貯深沈金屋，任教蝶困蜂忙。"
    ], 
    "rhythmic": "朝中措"
  }, 
  {
    "author": "侯置", 
    "paragraphs": [
      "漏雲初見六花開。", 
      "驚巧妒江梅。", 
      "飄灑元戎小隊，玉妝旌旆歸來。", 
      "恩同化手，春回隴畝，歡到尊罍。", 
      "記取明朝登覽，綠漪惟有秦淮。"
    ], 
    "rhythmic": "朝中措"
  }, 
  {
    "author": "侯置", 
    "paragraphs": [
      "露英雲萼一般清。", 
      "揉雪更雕瓊。", 
      "預喜重陽登覽，大家插帽浮觥。", 
      "分香減翠，殷勤遠寄，珍重多情。", 
      "不似綺窗雙豔，向人解語傾城。"
    ], 
    "rhythmic": "朝中措"
  }, 
  {
    "author": "侯置", 
    "paragraphs": [
      "依微春綠遍江干。", 
      "煙水小屏寒。", 
      "惆悵雁行南北，新詞不忍拈看。", 
      "從今寄取，臨風把酒，役夢忘飧。", 
      "飛絮落花時候，扁舟也到孤山。"
    ], 
    "rhythmic": "朝中措"
  }, 
  {
    "author": "侯置", 
    "paragraphs": [
      "風簾交翠篆香飄。", 
      "卻暑卷輕綃。", 
      "最好佳辰相近，壽觴對飲連宵。", 
      "仙翁未老，雲中跨鳳，臺上吹簫。", 
      "看取他年榮事，魚軒入侍塗椒。"
    ], 
    "rhythmic": "朝中措"
  }, 
  {
    "author": "侯置", 
    "paragraphs": [
      "年來玉帳罷兵籌。", 
      "燈市小遲留。", 
      "花外香隨金勒，酒邊人倚紅樓。", 
      "沙堤此去，傳柑侍宴，天上風流。", 
      "還記月華小隊，春風十里潭州。"
    ], 
    "rhythmic": "朝中措"
  }, 
  {
    "author": "侯置", 
    "paragraphs": [
      "年年重午近佳辰。", 
      "符艾一番新。", 
      "滿酌九霞奇醞，壽君兩鬢長春。", 
      "閨中秀美，何如賦得，林下精神。", 
      "早辦荊釵布袖，共爲雲水閒人。"
    ], 
    "rhythmic": "朝中措"
  }, 
  {
    "author": "侯置", 
    "paragraphs": [
      "春日遲遲，柳絲金淡東風軟。", 
      "綠嬌紅淺。", 
      "簾幕飛新燕。", 
      "玉帳優遊，贏得花間宴。", 
      "香塵遠。", 
      "暫停歌扇。", 
      "□醉深深院。"
    ], 
    "rhythmic": "點絳脣"
  }, 
  {
    "author": "侯置", 
    "paragraphs": [
      "約莫香來，倚闌低瞰花如雪。", 
      "怨深愁絕。", 
      "瘦似年時節。", 
      "歲一相逢，常是匆匆別。", 
      "歌壺缺。", 
      "又還吹徹。", 
      "笛裏關山月。"
    ], 
    "rhythmic": "點絳脣"
  }, 
  {
    "author": "侯置", 
    "paragraphs": [
      "暗雨收梅，晴波搖柳，萬頃水精宮冷。", 
      "橋森畫棟，岸列紅樓，兩岸翠簾交映。", 
      "天上行舟，鑑中開戶，人在蕊珠仙境。", 
      "況吟煙嘯月，彈絲吹竹，太平歌詠。", 
      "人盡說、銅虎分賢，銀潢儲秀，鞏固行都藩屏。", 
      "棠陰散暑，鼎篆凝香，永日一庭虛靜。", 
      "紅袖持觴，彩箋揮翰，適意酒豪詩俊。", 
      "看飛雲丹詔，行沙金勒，待公歸覲。"
    ], 
    "rhythmic": "蘇武慢"
  }, 
  {
    "author": "侯置", 
    "paragraphs": [
      "莫欺騎省鬢邊華。", 
      "曾眠蘇小家。", 
      "彩絲縈腕剪輕霞。", 
      "菖蒲酒更嘉。", 
      "人別後，嘆飛花。", 
      "雲山和夢遮。", 
      "吳箋小字寫流沙。", 
      "幾行秋雁斜。"
    ], 
    "rhythmic": "阮郎歸"
  }, 
  {
    "author": "侯置", 
    "paragraphs": [
      "美人小字稱春嬌。", 
      "雲鬟玉步搖。", 
      "淡妝濃態楚宮腰。", 
      "梅枝雪未消。", 
      "拚惱亂，盡妖嬈。", 
      "微窩生臉潮。", 
      "算來虛度憐宵。", 
      "醉魂誰與招。"
    ], 
    "rhythmic": "阮郎歸"
  }, 
  {
    "author": "侯置", 
    "paragraphs": [
      "薰風吹盡不多雲。", 
      "曉天如水清。", 
      "哦鬆庭院忽聞笙。", 
      "簾疏香篆明。", 
      "蘭玉盛，鳳和鳴。", 
      "家聲留漢庭。", 
      "狨鞍長傍九重城。", 
      "年年雙鬢青。"
    ], 
    "rhythmic": "阮郎歸"
  }, 
  {
    "author": "侯置", 
    "paragraphs": [
      "曉日掠輕雲。", 
      "霜瓦鱗鱗。", 
      "六朝山色儼如新。", 
      "家在洞庭南畔住，身在江濱。", 
      "華髮照烏巾。", 
      "無意尋春。", 
      "空將兩袖拂飛塵。", 
      "可惜梅花開近路，惱盡行人。"
    ], 
    "rhythmic": "浪淘沙", 
    "tags": [
      "洞庭湖"
    ]
  }, 
  {
    "author": "侯置", 
    "paragraphs": [
      "元夕風光，中興時候。", 
      "東風著意催梅柳。", 
      "誰家銀字小笙簧，倚闌度曲黃昏後。", 
      "撥雪張燈，解衣貰酒。", 
      "觚稜金碧聞依舊。", 
      "明年何處看昇平，景龍門下燈如晝。"
    ], 
    "rhythmic": "踏莎行"
  }, 
  {
    "author": "侯置", 
    "paragraphs": [
      "雪意初濃，雲情已厚。", 
      "黃昏散盡扶頭酒。", 
      "不知牆外夜來梅，忍寒添得疏花否。", 
      "休更薰香，且同攜手。", 
      "從教策策輕寒透。", 
      "亭兒直下玉生煙，暗香歸去沾襟袖。"
    ], 
    "rhythmic": "踏莎行"
  }, 
  {
    "author": "侯置", 
    "paragraphs": [
      "客裏忽忽夢帝州。", 
      "故人相遇一杯休。", 
      "疏梅些子最清幽。", 
      "雙綰香螺春意淺，緩歌金縷楚雲留。", 
      "不知妝鏡若爲儔。"
    ], 
    "rhythmic": "浣溪沙"
  }, 
  {
    "author": "侯置", 
    "paragraphs": [
      "倚醉懷春翠黛長。", 
      "肉紅衫子半窺牆。", 
      "蘭湯浴困嫩勻妝。", 
      "應爲長年餐絳雪，故教丹頰耐清霜。", 
      "弄晴飛馥笑馮唐。"
    ], 
    "rhythmic": "浣溪沙"
  }, 
  {
    "author": "侯置", 
    "paragraphs": [
      "春夢驚回謝氏塘。", 
      "篋中消盡舊家香。", 
      "休文多病怯秋光。", 
      "空對金盤承瑞露，竟無玉杵碎玄霜。", 
      "醉魂飛度月宮涼。"
    ], 
    "rhythmic": "浣溪沙"
  }, 
  {
    "author": "侯置", 
    "paragraphs": [
      "花信風高雨又收。", 
      "風雨互遲留。", 
      "無端燕子，怯寒歸晚，閒損簾鉤。", 
      "彈棋打馬心都懶，攛掇上春愁。", 
      "推書就枕，鳧煙淡淡，蝶夢悠悠。"
    ], 
    "rhythmic": "眼兒媚"
  }, 
  {
    "author": "侯置", 
    "paragraphs": [
      "過盡百花芳草滿。", 
      "柳絲舞困闌干暖。", 
      "柳外鞦韆裙影亂。", 
      "人逐伴。", 
      "舊家心性如今懶。", 
      "斗帳寶香凝不散。", 
      "黃昏院落鶯聲晚。", 
      "紅葉不來音信斷。", 
      "疏酒盞。", 
      "東陽瘦損無人管。"
    ], 
    "rhythmic": "漁家傲"
  }, 
  {
    "author": "侯置", 
    "paragraphs": [
      "本是瀟湘漁艇客。", 
      "錢塘江上鋪帆席。", 
      "兩處煙波天一色。", 
      "雲冪冪。", 
      "吳山不似湘山碧。", 
      "休費精神勞夢役。", 
      "鷗鳧難上銅駝陌。", 
      "擾擾紅塵人似織。", 
      "山頭石。", 
      "潮生月落今如昔。"
    ], 
    "rhythmic": "漁家傲", 
    "tags": [
      "錢塘江"
    ]
  }, 
  {
    "author": "侯置", 
    "paragraphs": [
      "一抹煙林屏樣展，輕花岸柳無邊。", 
      "連朝春雨漲平川。", 
      "鼕鼕迎社鼓，渺渺下陂船。", 
      "同事多才饒我懶，乘閒縱飲郊園。", 
      "髻花敧側醉巾偏。", 
      "時丰容卒歲，遊樂更明年。"
    ], 
    "rhythmic": "臨江仙"
  }, 
  {
    "author": "侯置", 
    "paragraphs": [
      "失腳青雲何所往，故山松竹應秋。", 
      "癡兒官事幾時休。", 
      "可憐雙白鬢，鬥慄尚遲留。", 
      "尊酒偷閒聊放曠，夜涼河漢西流。", 
      "從教孤笛噴高樓。", 
      "與君同一醉，明日旋分愁。"
    ], 
    "rhythmic": "臨江仙"
  }, 
  {
    "author": "侯置", 
    "paragraphs": [
      "小院輕寒，酒濃香軟，深沈簾幕。", 
      "我輩相逢，歡然一笑，春在杯酌。", 
      "家山辜負猿鶴。", 
      "軒冕意、秋雲似薄。", 
      "我自西風，扁舟歸去，看君寥廓。"
    ], 
    "rhythmic": "柳梢青"
  }, 
  {
    "author": "侯置", 
    "paragraphs": [
      "楚天清絕。", 
      "葦岸蘭汀，素秋時節。", 
      "簾卷湘鬟，香飛雲篆，叵看輕別。", 
      "明朝底處關山，算總是、愁花恨月。", 
      "白馬江寒，黃牛峽靜，小梅初徹。"
    ], 
    "rhythmic": "柳梢青"
  }, 
  {
    "author": "侯置", 
    "paragraphs": [
      "寶釵整鬢雙鸞鬥。", 
      "睡未醒、薰風襟袖。", 
      "彩絲皓腕宜清晝。", 
      "更艾虎、衫兒新就。", 
      "玉杯共飲菖蒲酒。", 
      "願耐夏、宜春廝守。", 
      "榴花故意紅添皺。", 
      "映得人來越瘦。"
    ], 
    "rhythmic": "杏花天"
  }, 
  {
    "author": "侯置", 
    "paragraphs": [
      "萍蓬蹤跡幾時休。", 
      "盡飄浮。", 
      "爲君留。", 
      "共話當年，年少氣橫秋。", 
      "莫嘆兩翁俱白髮，今古事，盡悠悠。", 
      "西風吹夢入江樓。", 
      "故山幽。", 
      "謾回頭。", 
      "又是手遮，西日望皇州。", 
      "欲向西湖重載酒，君不去，與誰遊。"
    ], 
    "rhythmic": "江城子", 
    "tags": [
      "西湖"
    ]
  }, 
  {
    "author": "侯置", 
    "paragraphs": [
      "菊潤初經雨，橙香獨佔秋。", 
      "碧琳仙釀試新篘。", 
      "內集熙熙休試、蟻浮甌。", 
      "家世傳黃閣，功名起黑頭。", 
      "雙鳧聊傍故人舟。", 
      "咫尺青雲岐路、看英遊。"
    ], 
    "rhythmic": "南歌子"
  }, 
  {
    "author": "侯置", 
    "paragraphs": [
      "遙天拍水共空明。", 
      "玉鏡開奩特地晴。", 
      "極目秋容無限好，舉頭醉眼暫須醒。", 
      "白眉公子催行急，碧落仙人著句清。", 
      "後夜蕭蕭葭葦岸，一尊獨酌見離情。"
    ], 
    "rhythmic": "瑞鷓鴣"
  }, 
  {
    "author": "侯置", 
    "paragraphs": [
      "暖日麗晴春正好。", 
      "楊柳池塘風弄曉。", 
      "露桃雲杏一番新，花窈窕。", 
      "香飄緲。", 
      "玉帳靚深聞語笑。", 
      "新賜繡韉花映照。", 
      "須信濃恩春共到。", 
      "漢家飛將久宣勞，迎禁詔。", 
      "瞻天表。", 
      "入衛帝庭常不老。"
    ], 
    "rhythmic": "天仙子"
  }, 
  {
    "author": "侯置", 
    "paragraphs": [
      "銅壺漏歇。", 
      "紗窗倒掛梅梢月。", 
      "玉人酒暈消香雪。", 
      "促軫調絃，彈個古離別。", 
      "雛鶯小鳳交飛說。", 
      "嘈嘈軟語丁寧切。", 
      "相如敧枕推紅氎。", 
      "脈脈無言，還記舊時節。"
    ], 
    "rhythmic": "醉落魄・一斛珠"
  }, 
  {
    "author": "侯置", 
    "paragraphs": [
      "梅花似雪。", 
      "雪花卻似梅清絕。", 
      "小窗低映梅梢月。", 
      "常記良宵，吹酒共攀折。", 
      "如今客裏都休說。", 
      "瀟瀟灑灑情懷別。", 
      "夜闌火冷孤燈滅。", 
      "雪意梅情，分付漆園蝶。"
    ], 
    "rhythmic": "醉落魄・一斛珠"
  }, 
  {
    "author": "侯置", 
    "paragraphs": [
      "玉鉤珠箔。", 
      "夜涼庭院天垂幕。", 
      "好風吹動綸巾角。", 
      "羽扇休揮，已怯絺衣薄。", 
      "扁舟明日清溪泊。", 
      "歸來依舊情懷惡。", 
      "爲君喚月驂鸞鶴。", 
      "天近多寒，滿引金鑿落。"
    ], 
    "rhythmic": "醉落魄・一斛珠"
  }, 
  {
    "author": "侯置", 
    "paragraphs": [
      "春酲拚卻。", 
      "鶗鴂一聲花雨落。", 
      "密炬紅殘。", 
      "人在青羅步障間。", 
      "天公薄相。", 
      "慣得柳綿高百丈。", 
      "彩筆題詩。", 
      "休誦騷人九辨詞。"
    ], 
    "rhythmic": "減字木蘭花"
  }, 
  {
    "author": "侯置", 
    "paragraphs": [
      "鶴髮蕭森，玉顏腴潤，養就黃芽金鼎。", 
      "一區鬆菊老湘濱，但心遠、何妨人境。", 
      "袞衣家世，鳴鸞歌舞，到了春冰消盡。", 
      "不須惆悵夢中身，這彩選、輸贏誰省。"
    ], 
    "rhythmic": "鵲橋仙"
  }, 
  {
    "author": "趙彥端", 
    "paragraphs": [
      "向蓬萊雲渺。", 
      "姑射山深，有春長好。", 
      "香滿枝南，笑人間驚早。", 
      "試問寒柯，鏤冰裁玉，費化工多少。", 
      "東閣詩成，西湖夢覺，幾番清曉。", 
      "好是羅幃，麝溫屏暖，卻恨煙村，雨愁風惱。", 
      "一一清芬，爲東君傾倒。", 
      "待得明年，翠陰青子，蔭鳳皇池沼。", 
      "更把陽和，從頭付與，繁花芳草。"
    ], 
    "rhythmic": "醉蓬萊", 
    "tags": [
      "西湖"
    ]
  }, 
  {
    "author": "趙彥端", 
    "paragraphs": [
      "千種繁春，春已去、翩然無跡。", 
      "誰信道、荼䕷枝上，靜中留得。", 
      "曉鏡洗妝非粉白，晚衣弄舞餘衫碧。", 
      "粲寶鈿、珠珥不勝持，濃陰夕。", 
      "金翦度，還堪惜。", 
      "霜蝶睡，無從覓。", 
      "知多少、好詞清夢，釀成冰骨。", 
      "天女散花無酒聖，仙人種玉慚香德。", 
      "悵攀條、記得鬢絲青，東風客。"
    ], 
    "rhythmic": "滿江紅"
  }, 
  {
    "author": "趙彥端", 
    "paragraphs": [
      "津鼓鼕鼕，三老醉、知誰留得。", 
      "都不記、琵琵洲畔，草青江碧。", 
      "桃李春風吹不斷，煙霞秋興清無極。", 
      "悵樽前、桂子有餘香，曾相識。", 
      "殘雨晝，初涼夕。", 
      "高燭爛，新醅白。", 
      "長歌斷，歡意不如愁色。", 
      "父老能尋循吏傳，關河暫枉諸侯客。", 
      "待日邊、一紙詔黃飛，勝相憶。"
    ], 
    "rhythmic": "滿江紅"
  }, 
  {
    "author": "趙彥端", 
    "paragraphs": [
      "賜被薰爐，曾同見、官槐重綠。", 
      "時歸看、綺疏疊嶂，楚腰翻曲。", 
      "君過蓬山輕歲月，我懷廬阜分符竹。", 
      "道別離、待得再歸來，人應俗。", 
      "春欲動，醅初熟。", 
      "追一笑，森三玉。", 
      "且相對青眼，共裁紅燭。", 
      "小語人家閒意態，淺寒都下新裝束。", 
      "念平生、和雨醉東風，從今足。"
    ], 
    "rhythmic": "滿江紅"
  }, 
  {
    "author": "趙彥端", 
    "paragraphs": [
      "秋色忽如許，風露皎如空。", 
      "平生青鬢餘地，老與故人同。", 
      "憶得鱸魚來後，雜以洞庭新橘，月墮酒杯中。", 
      "賓客可人意，歌舞轉春風。", 
      "坐間玉，花底扇，又從容。", 
      "從容更好，無奈多病已衰翁。", 
      "賴有主人風味，識我少年狂態，乞與酒顏紅。", 
      "一醉曉鴉起，流水任西東。"
    ], 
    "rhythmic": "水調歌頭", 
    "tags": [
      "洞庭湖"
    ]
  }, 
  {
    "author": "趙彥端", 
    "paragraphs": [
      "淦水定何許，樓外滿晴嵐。", 
      "落霞蜚鳥無際，新酒爲誰甘。", 
      "聞道居鄰玉笥，下有芝田琳苑，光景照江南。", 
      "已轉丹砂九，應降素雲三。", 
      "憶疇昔，翻舞袖，縱劇談。", 
      "玉壺傾倒，香務黃菊釀紅柑。", 
      "好在當時明月，只有爐薰一縷，緘寄可同參。", 
      "剩肯南遊不，蓬海試窮探。"
    ], 
    "rhythmic": "水調歌頭"
  }, 
  {
    "author": "趙彥端", 
    "paragraphs": [
      "記河梁折柳。", 
      "問畫堂樂事，燕鴻難偶。", 
      "十年謾回首。", 
      "但亭亭紫蓋，差差南鬥。", 
      "傳聞小有。", 
      "種桃花、親煩素手。", 
      "怪歸來、道骨仙風縹緲，迥然非舊。", 
      "清晝。", 
      "江南如畫，紫菊冬前，翠橙霜後。", 
      "扁舟渡口。", 
      "佳客至，奉名酒。", 
      "喚青鸞起舞，雲窗月檻，一曲山明水秀。", 
      "笑相看、玉海別來，淺如故否。"
    ], 
    "rhythmic": "瑞鶴仙"
  }, 
  {
    "author": "趙彥端", 
    "paragraphs": [
      "攬垂楊細折。", 
      "有別情遺愛，與君都說。", 
      "文茵帶雕軛。", 
      "是行春來處，去年阡陌。", 
      "柔桑半葉。", 
      "轉光風、輕揚秀麥。", 
      "正人家共約，耕相借牛，社相留客。", 
      "清絕。", 
      "溪山猶記，脫帽吟風，倚樓招月。", 
      "東君何事，將春至，放春歇。", 
      "道從今江上，一花一柳，皆想油幢瑞節。", 
      "縱離愁、瘦減腰圍，帶金正曄。"
    ], 
    "rhythmic": "瑞鶴仙"
  }, 
  {
    "author": "趙彥端", 
    "paragraphs": [
      "山礬風味更梨花。", 
      "清白競春華。", 
      "試問西園清夜，何如山崦人家。", 
      "楚東千嶂，吳江一棹，雲路非賒。", 
      "惟有相思兩地，可憐淡月朝霞。"
    ], 
    "rhythmic": "朝中措"
  }, 
  {
    "author": "趙彥端", 
    "paragraphs": [
      "燒燈已過禁菸前。", 
      "春信遞相傳。", 
      "柳暗乍迷津路，花暄欲照江天。", 
      "天涯賓主，相逢老矣，一笑歡然。", 
      "晚歲許同廬社，西風不買吳船。"
    ], 
    "rhythmic": "朝中措"
  }, 
  {
    "author": "趙彥端", 
    "paragraphs": [
      "長鬆擎月與天通。", 
      "霜葉亂驚鴻。", 
      "露炯乍疑杯灩，雲生似覺衣重。", 
      "江南勝處，青環楚嶂，紅半溪楓。", 
      "倦客會應歸去，一亭長枕寒空。"
    ], 
    "rhythmic": "朝中措"
  }, 
  {
    "author": "趙彥端", 
    "paragraphs": [
      "幾枝筇竹半煙雲。", 
      "鐘鼓醉中聞。", 
      "千點好山餘思，一灣流水能分。", 
      "多情皓月，輪棲夜午，光動風文。", 
      "看取清閒賓主，猶勝富貴封君。"
    ], 
    "rhythmic": "朝中措"
  }, 
  {
    "author": "趙彥端", 
    "paragraphs": [
      "新涼溪閣暮山重。", 
      "水月共空濛。", 
      "九轉不須塵外，三峯只在壺中。", 
      "他年盛業，雲間可望，林下難逢。", 
      "記取薌林巖洞，何如於越秋風。"
    ], 
    "rhythmic": "朝中措"
  }, 
  {
    "author": "趙彥端", 
    "paragraphs": [
      "西城煙霧一重重。", 
      "瀟灑便秋風。", 
      "巧妒玉人裝髻，無如禁鑰難通。", 
      "新聲窈眇，怨傳楚些，嬌並吳宮。", 
      "夜久三星爲粲，皓娥寧爲君容。"
    ], 
    "rhythmic": "朝中措"
  }, 
  {
    "author": "趙彥端", 
    "paragraphs": [
      "欲暑還涼，如春有意重歸。", 
      "春若歸來，任他鶯老花飛。", 
      "輕雷澹雨，似晚風、欺得單衣。", 
      "檐聲驚醉，起來新緣成圍。", 
      "回首分攜。", 
      "光風冉冉菲菲。", 
      "曾幾何時，故山疑夢還非。", 
      "鳴琴再撫，將清恨、都入金徽。", 
      "永懷橋下，系船溪柳依依。"
    ], 
    "rhythmic": "新荷葉"
  }, 
  {
    "author": "趙彥端", 
    "paragraphs": [
      "雨細梅黃，去年雙燕還歸。", 
      "多少繁紅，盡隨蝶舞蜂飛。", 
      "陰濃綠暗，正麥秋、猶衣羅衣。", 
      "香凝瀋水，雅宜簾幕重圍。", 
      "繡扇仍攜。", 
      "花枝塵染芳菲。", 
      "遙想當時，故交往往人非。", 
      "天涯再見，悅情話、景仰清徽。", 
      "可人懷抱，晚期蓮社相依。"
    ], 
    "rhythmic": "新荷葉"
  }, 
  {
    "author": "趙彥端", 
    "paragraphs": [
      "玉井冰壺，人間有此清秋。", 
      "笑語雍雍，從今庭戶初修。", 
      "迎風待月，香凝處、四捲簾鉤。", 
      "月波奇觀，未饒當日南樓。", 
      "聞說三吳，江湖勝、從古風流。", 
      "況有雙轓，舊諳黃閣青油。", 
      "金甌屢啓，應難解、久爲人留。", 
      "天池波灩，可憐蘋滿汀洲。"
    ], 
    "rhythmic": "新荷葉"
  }, 
  {
    "author": "趙彥端", 
    "paragraphs": [
      "注目。", 
      "正江湖浩蕩，煙雲離屬。", 
      "美人衣蘭佩玉。", 
      "澹秋水凝神，陽春翻曲。", 
      "烹鮮坐嘯，清淨五千言自足。", 
      "橫劍氣、南鬥光中，浩然一醉引雙鹿。", 
      "回雁到、歸書未續。", 
      "夢草處、舊芳重綠。", 
      "誰憶瀟湘歲晚，爲喚起長風，吹飛黃鵠。", 
      "功名異時，圮上家傳謝榮辱。", 
      "待封留，拜公堂下，授我長生籙。"
    ], 
    "rhythmic": "看花回"
  }, 
  {
    "author": "趙彥端", 
    "paragraphs": [
      "愛日。", 
      "報疏梅動意，春前呼得。", 
      "畫棟曉開壽城。", 
      "度百和溫馨，霜華無力。", 
      "斑衣翠袖，人面年年照酒色。", 
      "環四座、璧月瓊枝，恍然江縣擬鄉國。", 
      "聞道撫、東巖舊跡。", 
      "又殊勝、謝家清逸。", 
      "知與桃花笑了，定何似青鳥，層城消息。", 
      "他年妙高峯上，優曇會堪折。", 
      "擁輕軒、未妨遊戲，看取朱輪十。"
    ], 
    "rhythmic": "看花回"
  }, 
  {
    "author": "趙彥端", 
    "paragraphs": [
      "燕初歸。", 
      "正春陰暗淡，客意悽迷。", 
      "玉觴無味，晚花雨退凝脂。", 
      "多情細柳，對沈腰、渾不勝垂。", 
      "別袖忍見離披。", 
      "江南陌上，強半紅飛。", 
      "樂事從今一夢散，縱錦囊空在，金碗誰揮。", 
      "舞裙歌扇，故應間瑣幽閨。", 
      "練江詩就，算檥舟、寧不相思。", 
      "腸斷莫訴離杯。", 
      "青雲路穩，白首心期。"
    ], 
    "rhythmic": "芰荷香"
  }, 
  {
    "author": "趙彥端", 
    "paragraphs": [
      "短篷醉艤。", 
      "江南秋意如水。", 
      "露草星明，風柳絲委。", 
      "危檻倚。", 
      "爲故人宴喜。", 
      "歡無幾。", 
      "念青鞋紫綺。", 
      "論詩載酒，猶勝心寄雙鯉。", 
      "倦遊晚矣。", 
      "雲路非吾事。", 
      "湖海從君意。", 
      "沙雁起。", 
      "記夜闌隱几。"
    ], 
    "rhythmic": "垂絲釣"
  }, 
  {
    "author": "趙彥端", 
    "paragraphs": [
      "莫愁有信。", 
      "全勝春夢無準。", 
      "篆縷欲銷，衣粉堪認。", 
      "殘夢醒。", 
      "枕夜涼滿鬢。", 
      "想香逕。", 
      "正垂垂美蔭。", 
      "晚花在否，朱闌誰與同憑。", 
      "斷雲怨冷。", 
      "青鳥無憑問。", 
      "紅葉翻成恨。", 
      "三五近。", 
      "試預佔破鏡。"
    ], 
    "rhythmic": "垂絲釣"
  }, 
  {
    "author": "趙彥端", 
    "paragraphs": [
      "朱檻曲。", 
      "妝淺鬢雲吹綠。", 
      "半尺鵝溪涼意足。", 
      "手香沾柄玉。", 
      "午夢已驚難續。", 
      "說與翠梧修竹。", 
      "蓬海路遙天六六。", 
      "乘鸞何處逐。"
    ], 
    "rhythmic": "謁金門"
  }, 
  {
    "author": "趙彥端", 
    "paragraphs": [
      "勞顧曲。", 
      "燕貢雅羞衣綠。", 
      "魯酒不能春味足。", 
      "小杯空薦玉。", 
      "只願此歡常續。", 
      "莫序水邊絲竹。", 
      "明日朝參同趁六。", 
      "猶期歸騎逐。"
    ], 
    "rhythmic": "謁金門"
  }, 
  {
    "author": "趙彥端", 
    "paragraphs": [
      "休相憶。", 
      "明夜遠如今日。", 
      "樓外綠煙村冪冪。", 
      "花飛如許急。", 
      "柳岸晚來船集。", 
      "波底斜陽紅溼。", 
      "送盡去雲成獨立。", 
      "酒醒愁又入。"
    ], 
    "rhythmic": "謁金門"
  }, 
  {
    "author": "趙彥端", 
    "paragraphs": [
      "春已半。", 
      "繡綠新紅如換。", 
      "燕子還來簾幕畔。", 
      "閒愁天不管。", 
      "翠被曲屏香滿。", 
      "花葉彩箋人遠。", 
      "鵲喜蛛絲都未判。", 
      "連環空約腕。"
    ], 
    "rhythmic": "謁金門"
  }, 
  {
    "author": "趙彥端", 
    "paragraphs": [
      "春不盡。", 
      "處處與情相趁。", 
      "誰道劉郎家恁近。", 
      "一年花不問。", 
      "雙剪畫羅春勝。", 
      "今夜月圓如鏡。", 
      "怎得酒闌心易定。", 
      "試將金液鎮。"
    ], 
    "rhythmic": "謁金門"
  }, 
  {
    "author": "趙彥端", 
    "paragraphs": [
      "春似繡。", 
      "不是別離時候。", 
      "滴盡黃昏殘刻漏。", 
      "月高花影晝。", 
      "好在畫屏金獸。", 
      "深瑣粉窗蘭牖。", 
      "溪水南來堪問否。", 
      "幾時離渡口。"
    ], 
    "rhythmic": "謁金門"
  }, 
  {
    "author": "趙彥端", 
    "paragraphs": [
      "朱戶密。", 
      "鎮鎖一庭春日。", 
      "畫幕黃簾芳草碧。", 
      "遊蜂初未識。", 
      "脆管麼弦無力。", 
      "青子綠陰如織。", 
      "花滿深宮無路入。", 
      "舊遊渾記得。"
    ], 
    "rhythmic": "謁金門"
  }, 
  {
    "author": "趙彥端", 
    "paragraphs": [
      "春意密。", 
      "不受人間風日。", 
      "一曲清歌雲暮碧。", 
      "尊前今夜識。", 
      "醉客倦吟無力。", 
      "滯夢停愁相織。", 
      "只道桃源難再入。", 
      "有人還問得。"
    ], 
    "rhythmic": "謁金門"
  }, 
  {
    "author": "趙彥端", 
    "paragraphs": [
      "衰翁自謫。", 
      "堪笑忘了，山林閒適。", 
      "一歲花黃，一秋酒綠，一番頭白。", 
      "浮生似醉如客。", 
      "問底事、歸來未得。", 
      "但願長年，故人相與，春朝秋夕。"
    ], 
    "rhythmic": "柳梢青"
  }, 
  {
    "author": "趙彥端", 
    "paragraphs": [
      "卮言日出。", 
      "天上漫試，人間無術。", 
      "一笑歸來，身如蟬蛻，首如龜縮。", 
      "年年白酒黃花，共願我、光風霽月。", 
      "不道道人，駸駸老去，如何消得。"
    ], 
    "rhythmic": "柳梢青"
  }, 
  {
    "author": "趙彥端", 
    "paragraphs": [
      "酴醿過也，酴醿過後，無花堪折。", 
      "只有垂楊，垂楊卻作，絮驚行色。", 
      "海棠半在如無，又爭倩、薔薇戀得。", 
      "除是東風，隨君歸問，玉堂消息。"
    ], 
    "rhythmic": "柳梢青"
  }, 
  {
    "author": "趙彥端", 
    "paragraphs": [
      "君莫厭江鄉，也有茂林修竹。", 
      "竹外有些亭榭，置酒尊棋局。", 
      "棋神酒聖各成歡，歡長更燒燭。", 
      "寄語故人鵬鷃，任傾金圍玉。"
    ], 
    "rhythmic": "好事近"
  }, 
  {
    "author": "趙彥端", 
    "paragraphs": [
      "君到共黃花，君去早梅將發。", 
      "君不待梅歸去，問與誰同折。", 
      "白頭潘令一年秋，有酒恨無客。", 
      "莫忘道山堂上，話清音風月。"
    ], 
    "rhythmic": "好事近"
  }, 
  {
    "author": "趙彥端", 
    "paragraphs": [
      "草草復匆匆，相見也還相憶。", 
      "記取夢魂詩思，似水光山色。", 
      "清音堂下一扁舟，誰主又誰客。", 
      "休厭一杯相勸，看梅梢將白。"
    ], 
    "rhythmic": "好事近"
  }, 
  {
    "author": "趙彥端", 
    "paragraphs": [
      "尋得一枝春，驚動小園花月。", 
      "把酒放歌添燭，看連林爭發。", 
      "從今日日有花開，野水釀春碧。", 
      "舊日愛閒陶令，作江南狂客。"
    ], 
    "rhythmic": "好事近"
  }, 
  {
    "author": "趙彥端", 
    "paragraphs": [
      "風露入新亭，看盡楚天秋色。", 
      "行到暮霞明處，有金華仙刻。", 
      "孤城喬木墮荒涼，白雲帶溪碧。", 
      "喚取小舟同醉，話江湖歸日。"
    ], 
    "rhythmic": "好事近"
  }, 
  {
    "author": "趙彥端", 
    "paragraphs": [
      "一種歲前春，誰辨額黃腮白。", 
      "風意只吟羣木，與此花修別。", 
      "此花佳處似佳人，高情帶詩格。", 
      "君與歲寒相許，有芳心難結。"
    ], 
    "rhythmic": "好事近"
  }, 
  {
    "author": "趙彥端", 
    "paragraphs": [
      "朱戶閉東風，春在小紅纖雪。", 
      "門外未寒猶暖，怪有花堪折。", 
      "梨花菊蕊不相饒，嬌黃帶輕白。", 
      "莫厭醉歌相惱，是中原鄉客。"
    ], 
    "rhythmic": "好事近"
  }, 
  {
    "author": "趙彥端", 
    "paragraphs": [
      "日日念江東，何有舊人重說。", 
      "二妙一時相遇，怪尊前頭白。", 
      "山城無物爲君歡，薄酒待寒月。", 
      "草草數歌休笑，似主人衰拙。"
    ], 
    "rhythmic": "好事近"
  }, 
  {
    "author": "趙彥端", 
    "paragraphs": [
      "山水鄉中，豈知還有中原笑。", 
      "醉歌傾倒。", 
      "記得昇平調。", 
      "舊日年光，試把華燈照。", 
      "心情好。", 
      "有些懷抱。", 
      "擬向梅花道。"
    ], 
    "rhythmic": "點絳脣"
  }, 
  {
    "author": "趙彥端", 
    "paragraphs": [
      "一點青陽，早梅初識春風面。", 
      "暖回瓊管。", 
      "鬥自東方轉。", 
      "白馬青袍，莫作銅駝戀。", 
      "看宮線。", 
      "但長相見。", 
      "愛日如人願。"
    ], 
    "rhythmic": "點絳脣"
  }, 
  {
    "author": "趙彥端", 
    "paragraphs": [
      "護雨烘晴，紫雲縹緲來深院。", 
      "晚寒誰見。", 
      "紅杏梢頭怨。", 
      "絕代佳人。", 
      "萬里沈香殿。", 
      "光風轉。", 
      "夢餘千片。", 
      "猶恨相逢淺。"
    ], 
    "rhythmic": "點絳脣"
  }, 
  {
    "author": "趙彥端", 
    "paragraphs": [
      "秋入闌干，亭亭波面虹千丈。", 
      "一聲魚唱。", 
      "畫個三高樣。", 
      "江上風波，更泛吳鬆浪。", 
      "寒潮漲。", 
      "石魚酒舫。", 
      "漫叟知何向。"
    ], 
    "rhythmic": "點絳脣"
  }, 
  {
    "author": "趙彥端", 
    "paragraphs": [
      "好在蒼苔，摩挲遺恨風還雨。", 
      "一涼相與。", 
      "片月生新浦。", 
      "天外離居，爲我蓀橈舉。", 
      "山如許。", 
      "故人來否。", 
      "歲晚鱸堪煮。"
    ], 
    "rhythmic": "點絳脣"
  }, 
  {
    "author": "趙彥端", 
    "paragraphs": [
      "香蔌蔌。", 
      "小山叢桂烘溫玉。", 
      "烘溫玉。", 
      "酒愁花暗，沈腰如束。", 
      "煩君剩與陽春曲。", 
      "爲君細拂衾羅馥。", 
      "衾羅馥。", 
      "一春幽夢，與君相續。"
    ], 
    "rhythmic": "秦樓月・憶秦娥"
  }, 
  {
    "author": "趙彥端", 
    "paragraphs": [
      "梅綴雪。", 
      "雪綴梅花肌膚愜。", 
      "肌膚愜。", 
      "丰姿濃態，瑩如玉色。", 
      "歲寒期約無相缺。", 
      "祥花不減晴空月。", 
      "晴空月。", 
      "依前消瘦，還共清絕。"
    ], 
    "rhythmic": "秦樓月・憶秦娥"
  }, 
  {
    "author": "趙彥端", 
    "paragraphs": [
      "歲寒堂下兩株梅。", 
      "商量先後開。", 
      "春前日繞一千回。", 
      "花來春未來。", 
      "冰可斷，玉堪裁。", 
      "寒空無暖埃。", 
      "爲君翻動臘前醅。", 
      "酒醒香滿懷。"
    ], 
    "rhythmic": "阮郎歸"
  }, 
  {
    "author": "趙彥端", 
    "paragraphs": [
      "一春種得牡丹成。", 
      "那知君遽行。", 
      "東君也自沒心情。", 
      "夜來風雨聲。", 
      "追間闊，數清明。", 
      "不應歌渭城。", 
      "只愁河畔草青青。", 
      "卻須離緒生。"
    ], 
    "rhythmic": "阮郎歸"
  }, 
  {
    "author": "趙彥端", 
    "paragraphs": [
      "三年何許競芳辰。", 
      "君家千樹春。", 
      "如今欲去復逡巡。", 
      "好花留住人。", 
      "紅蕊亂，綠陰勻。", 
      "彩雲新又新。", 
      "只應小闋記情親。", 
      "動君樑上塵。"
    ], 
    "rhythmic": "阮郎歸"
  }, 
  {
    "author": "趙彥端", 
    "paragraphs": [
      "四弦續續。", 
      "山水依然關塞足。", 
      "天上新聲。", 
      "謫墮人間得自名。", 
      "清歌宛轉。", 
      "彈向指間依舊見。", 
      "滿眼春風。", 
      "不覺黃梅細雨中。"
    ], 
    "rhythmic": "減字木蘭花"
  }, 
  {
    "author": "趙彥端", 
    "paragraphs": [
      "綠陰紅雨。", 
      "黯淡衣裳花下舞。", 
      "花月佳時。", 
      "舞破東風第幾枝。", 
      "一杯相屬。", 
      "從炧尊前三四燭。", 
      "酒盡花闌。", 
      "京洛風流仔細看。"
    ], 
    "rhythmic": "減字木蘭花"
  }, 
  {
    "author": "趙彥端", 
    "paragraphs": [
      "一年歌舞。", 
      "還是花黃尊綠處。", 
      "雨橫風多。", 
      "比似年時恨若何。", 
      "簾深酒暖。", 
      "細雨斜風渾不管。", 
      "只有黃花。", 
      "欲近佳人鬢畔鴉。"
    ], 
    "rhythmic": "減字木蘭花"
  }, 
  {
    "author": "趙彥端", 
    "paragraphs": [
      "送人南浦。", 
      "日日客亭風又雨。", 
      "相見如何。", 
      "梅子枝頭春已多。", 
      "真成別去。", 
      "酒病明朝知幾許。", 
      "淋損宮袍。", 
      "都是人人醉後嬌。"
    ], 
    "rhythmic": "減字木蘭花"
  }, 
  {
    "author": "趙彥端", 
    "paragraphs": [
      "屈亭湘浦。", 
      "怨盡朝雲還暮雨。", 
      "知是誰何。", 
      "賦得清愁爾許多。", 
      "愛來慵去。", 
      "此意平生成浪許。", 
      "著盡茸袍。", 
      "想像江梅雪後嬌。"
    ], 
    "rhythmic": "減字木蘭花"
  }, 
  {
    "author": "趙彥端", 
    "paragraphs": [
      "亂雲縈浦。", 
      "做雪不成還是雨。", 
      "知我爲何。", 
      "一笑仍添一恨多。", 
      "不須歸去。", 
      "琥珀杯深能幾許。", 
      "草色如袍。", 
      "記取從今舞處嬌。"
    ], 
    "rhythmic": "減字木蘭花"
  }, 
  {
    "author": "趙彥端", 
    "paragraphs": [
      "來時夾道，紅羅步障，已換青絲翠羽。", 
      "春愁元自逐春來，卻不肯、隨春歸去。", 
      "千觴美酒，十分幽事，歸到只愁風雨。", 
      "憑誰傳語牡丹花，爲做取、東君些主。"
    ], 
    "rhythmic": "鵲橋仙"
  }, 
  {
    "author": "趙彥端", 
    "paragraphs": [
      "江梅仙去，蠟梅蜂化，只有緗梅呈秀。", 
      "不知春在阿誰邊，試與問、青青楊柳。", 
      "小園幽事，中都風味，鬥草分香依舊。", 
      "東風莫謾送扁舟，爲管取、輕寒羅袖。"
    ], 
    "rhythmic": "鵲橋仙"
  }, 
  {
    "author": "趙彥端", 
    "paragraphs": [
      "留花翠幕，添香紅袖，常恨情長春淺。", 
      "南風吹酒玉虹翻，便忍聽、離弦聲斷。", 
      "乘鸞寶扇，凌波微步，好在清池涼館。", 
      "直饒書與荔枝來，問纖手、誰傳冰碗。"
    ], 
    "rhythmic": "鵲橋仙"
  }, 
  {
    "author": "趙彥端", 
    "paragraphs": [
      "藕花亭上，無塵無暑，灩灩一池秋韻。", 
      "綠羅寶蓋碧瓊竿，翠浪裏、亭亭月影。", 
      "一家姊妹，兩般梳洗，濃淡施朱傅粉。", 
      "夜深風露逼人懷，問誰在、牙牀酒醒。"
    ], 
    "rhythmic": "鵲橋仙"
  }, 
  {
    "author": "趙彥端", 
    "paragraphs": [
      "雪中梅豔風前竹。", 
      "詩緣漸與情緣熟。", 
      "醉眼眩成花。", 
      "惱人生臉霞。", 
      "巫雲將楚雨。", 
      "只恐翩然去。", 
      "我有合歡杯。", 
      "爲君聊挽回。"
    ], 
    "rhythmic": "菩薩蠻"
  }, 
  {
    "author": "趙彥端", 
    "paragraphs": [
      "雨聲不斷垂檐竹。", 
      "清歌喚起清眠熟。", 
      "洞戶有餘花。", 
      "同傾細細霞。", 
      "酒行如過雨。", 
      "雨盡風吹去。", 
      "吹去復盈杯。", 
      "一春能幾回。"
    ], 
    "rhythmic": "菩薩蠻"
  }, 
  {
    "author": "趙彥端", 
    "paragraphs": [
      "繡羅裙上雙鴛帶。", 
      "年年長系春心在。", 
      "梅子別時青。", 
      "如今渾已成。", 
      "美人書幅幅。", 
      "中有連環玉。", 
      "不是隻催歸。", 
      "要情無斷時。"
    ], 
    "rhythmic": "菩薩蠻"
  }, 
  {
    "author": "趙彥端", 
    "paragraphs": [
      "倚闌閒拈生綃扇。", 
      "新涼庭戶微風轉。", 
      "疏雨斷檐聲。", 
      "淡雲開晚晴。", 
      "蔗漿寒浸齒。", 
      "枕簟清如水。", 
      "相憶不勝愁。", 
      "月來簾上鉤。"
    ], 
    "rhythmic": "菩薩蠻"
  }, 
  {
    "author": "趙彥端", 
    "paragraphs": [
      "青春揹我堂堂去。", 
      "桃花亂落如紅雨。", 
      "是妾斷腸時。", 
      "芳心空自持。", 
      "相思君助取。", 
      "脈脈如牛女。", 
      "天遠暮江遲。", 
      "今宵歸不歸。"
    ], 
    "rhythmic": "菩薩蠻"
  }, 
  {
    "author": "趙彥端", 
    "paragraphs": [
      "堂外溪橋楊柳畔。", 
      "滿樹東風，更著流鶯喚。", 
      "時節清明寒暖半。", 
      "秦箏欲妒歌珠貫。", 
      "一寸離腸無可斷。", 
      "舊管新收，盡記雙帷卷。", 
      "賴得今年春較晚。", 
      "送人猶有餘紅亂。"
    ], 
    "rhythmic": "蝶戀花"
  }, 
  {
    "author": "趙彥端", 
    "paragraphs": [
      "雪裏珠衣寒未動。", 
      "雪後清寒，驚損幽帷夢。", 
      "風撼海牛簾幕重。", 
      "畫檐冰箸如流汞。", 
      "一穗香雲佳客共。", 
      "溜溜金槽，政爾新詞送。", 
      "酒戲詩鬮忘百中。", 
      "燭間有個人非衆。"
    ], 
    "rhythmic": "蝶戀花"
  }, 
  {
    "author": "趙彥端", 
    "paragraphs": [
      "拂拂輕陰雨麴塵。", 
      "小庭深幕墮嬌雲。", 
      "好花無幾，猶是洛陽春。", 
      "燕語似知懷舊主，水生只解送行人。", 
      "可堪詩墨，和淚漬羅巾。"
    ], 
    "rhythmic": "相思引・琴調"
  }, 
  {
    "author": "趙彥端", 
    "paragraphs": [
      "曾躡姑蘇城上臺。", 
      "好山知有好人來。", 
      "幾回徙倚，月裏暮雲開。", 
      "閒倚和風千步柳，倦臨殘雪一枝梅。", 
      "暖香高燭，翻動道人灰。"
    ], 
    "rhythmic": "相思引・琴調"
  }, 
  {
    "author": "趙彥端", 
    "paragraphs": [
      "風韶雨潤催花候。", 
      "歡春恨、年年常有。", 
      "桃蹊杏陌相期久。", 
      "一爲東君試手。", 
      "匆匆去、那人信否。", 
      "襟淚漬、粉香依舊。", 
      "單衣煮酒重來後。", 
      "好與看承人瘦。"
    ], 
    "rhythmic": "杏花天"
  }, 
  {
    "author": "趙彥端", 
    "paragraphs": [
      "當時衆裏聞新曲。", 
      "拚一醉、移舟換燭。", 
      "清波快送仙帆幅。", 
      "十里披煙泛玉。", 
      "誰知度、春寒夜獨。", 
      "常記恨、花闌漏促。", 
      "西風渡口蓮堪束。", 
      "一枕新涼會足。"
    ], 
    "rhythmic": "杏花天"
  }, 
  {
    "author": "趙彥端", 
    "paragraphs": [
      "冰練新裁月見羞。", 
      "墨花飛作淡雲浮。", 
      "宜歌宜笑不妨秋。", 
      "約腕半籠衫草碧，洗妝初失黛蛾愁。", 
      "嫩涼輕暑奈風流。"
    ], 
    "rhythmic": "浣溪沙"
  }, 
  {
    "author": "趙彥端", 
    "paragraphs": [
      "過雨園林綠漸濃。", 
      "晚霞明處暮雲重。", 
      "小橋東畔再相逢。", 
      "睡起未添雙鬢綠，汗融微退小妝紅。", 
      "幾多心事不言中。"
    ], 
    "rhythmic": "浣溪沙"
  }, 
  {
    "author": "趙彥端", 
    "paragraphs": [
      "菊已開時梅未通。", 
      "似寒如暖意融融。", 
      "情親語妙一杯中。", 
      "歌舞欲來須更理，林泉有樂政須同。", 
      "好詩多味酒無功。"
    ], 
    "rhythmic": "浣溪沙"
  }, 
  {
    "author": "趙彥端", 
    "paragraphs": [
      "渺渺東風泛酒船。", 
      "月華爲地玉爲川。", 
      "春於紅藥更留連。", 
      "雲路功名方步步，草廬松竹自年年。", 
      "他時人說二疏賢。"
    ], 
    "rhythmic": "浣溪沙"
  }, 
  {
    "author": "趙彥端", 
    "paragraphs": [
      "花下憑肩月下迎。", 
      "避人私語臉霞生。", 
      "畫堂紅燭意盈盈。", 
      "病酒一春愁與睡，倚闌終日雨還晴。", 
      "強移心緒作清明。"
    ], 
    "rhythmic": "浣溪沙"
  }, 
  {
    "author": "趙彥端", 
    "paragraphs": [
      "人意歌聲欲度春。", 
      "春容溫暖勝於人。", 
      "勸君一醉酒如澠。", 
      "梅子枝頭應有恨，柳花風底不堪嚬。", 
      "蓋公堂下淨無塵。"
    ], 
    "rhythmic": "浣溪沙"
  }, 
  {
    "author": "趙彥端", 
    "paragraphs": [
      "煙空磴盡長鬆語。", 
      "佳處遺基古。", 
      "道人乘月又乘風。", 
      "未用秋衣瀋水、換薰籠。", 
      "兩峯千澗依稀是。", 
      "想像詩翁醉。", 
      "莫驚青蕊後時開。", 
      "笑倒江南陶令、未歸來。"
    ], 
    "rhythmic": "虞美人"
  }, 
  {
    "author": "趙彥端", 
    "paragraphs": [
      "凌虛風馬來無跡。", 
      "水淨山光出。", 
      "鬆間孤鶴睡殘更。", 
      "喚起緱簫飛去、與雲平。", 
      "新亭聊共豐年悅。", 
      "一醉中秋月。", 
      "江山擬作畫圖臨。", 
      "樂府翻成終勝、寫無聲。"
    ], 
    "rhythmic": "虞美人"
  }, 
  {
    "author": "趙彥端", 
    "paragraphs": [
      "蘭畦梅逕香雲繞。", 
      "長恨相從少。", 
      "相從雖少卻情親。", 
      "不道相從頻後、是行人。", 
      "行人未去猶清瘦。", 
      "想見相分後。", 
      "書來梅子定嘗新。", 
      "記取江東日暮、雨還雲。"
    ], 
    "rhythmic": "虞美人"
  }, 
  {
    "author": "趙彥端", 
    "paragraphs": [
      "風露晚珊珊。", 
      "洛下湘中接佩環。", 
      "急把一杯相勞苦，雲端。", 
      "只恐冰肌亦自寒。", 
      "二客共闌干。", 
      "瀲瀲鯨波吸未乾。", 
      "待得月華移十丈，乘歡。", 
      "更上層樓極處看。"
    ], 
    "rhythmic": "南鄉子"
  }, 
  {
    "author": "趙彥端", 
    "paragraphs": [
      "濃綠暗芳洲。", 
      "春事都隨芍藥休。", 
      "風雨只貪梅子熟，颼颼。", 
      "卻送行人一夜秋。", 
      "新月幸如鉤。", 
      "三五還催玉鑑浮。", 
      "一段離愁溪樣遠，悠悠。", 
      "只是溪流淺似愁。"
    ], 
    "rhythmic": "南鄉子"
  }, 
  {
    "author": "趙彥端", 
    "paragraphs": [
      "窗戶映朝光。", 
      "花氣渾如百和香。", 
      "即遣花飛深造次，茫茫。", 
      "曲渚飄成錦一張。", 
      "相憶莫相忘。", 
      "並蒂芙蓉本自雙。", 
      "草色連雲人去住，堪傷。", 
      "海上尖峯似劍鋩。"
    ], 
    "rhythmic": "南鄉子"
  }, 
  {
    "author": "趙彥端", 
    "paragraphs": [
      "倡條繁蒂綠層層。", 
      "解衫扶醉同登。", 
      "暝雲無樹亦崚嶒。", 
      "紅袖深憑。", 
      "病思去春饒睡，醉魂因酒思冰。", 
      "夜涼星斗掛修甍。", 
      "歌盡香凝。"
    ], 
    "rhythmic": "畫堂春"
  }, 
  {
    "author": "趙彥端", 
    "paragraphs": [
      "滿城風雨近重陽。", 
      "夾衫清潤生香。", 
      "好辭賡盡楚天長。", 
      "喚得花黃。", 
      "客勝不知門陋，酒新如趁春狂。", 
      "故人相見等相忘。", 
      "一語千觴。"
    ], 
    "rhythmic": "畫堂春"
  }, 
  {
    "author": "趙彥端", 
    "paragraphs": [
      "澄溪暝度輕澌白。", 
      "對平湖、澹煙隔。", 
      "我與徵鴻共行人，更張燈留客。", 
      "東園半是餘花跡。", 
      "料仙帆、到時發。", 
      "若倚江樓望清淮，爲殷勤鄉國。"
    ], 
    "rhythmic": "滴滴金"
  }, 
  {
    "author": "趙彥端", 
    "paragraphs": [
      "當年萬里龍沙路。", 
      "載多少、離愁去。", 
      "冷壓層簾雲不度。", 
      "芙蓉雙帶，垂楊嬌髻，絃索初調處。", 
      "花凝玉立東風暮。", 
      "曾記江邊麗人句。", 
      "異縣相逢能幾許。", 
      "多情誰料，琵琶洲畔，同醉清明雨。"
    ], 
    "rhythmic": "青玉案"
  }, 
  {
    "author": "趙彥端", 
    "paragraphs": [
      "春水綠波南浦。", 
      "漸理棹、行人慾去。", 
      "黯消魂、柳上輕煙，花梢微雨。", 
      "長亭放𧣴無計住。", 
      "但芳草、迷人去路。", 
      "忍回頭、斷雲殘日，長安何處。"
    ], 
    "rhythmic": "沙塞子"
  }, 
  {
    "author": "趙彥端", 
    "paragraphs": [
      "憶著舊山歸去樂，鬆筠歲晚參天。", 
      "老來慵似柳三眠。", 
      "從教官府冷，甘作地行仙。", 
      "青瑣紫微追昨夢，扁舟已具猶憐。", 
      "有情如酒月如川。", 
      "爲君忘飲病，更擬索茶煎。"
    ], 
    "rhythmic": "臨江仙"
  }, 
  {
    "author": "趙彥端", 
    "paragraphs": [
      "潦水似譏酒淺，秋雲如妒蟾明。", 
      "幽人聞雁若聞鶯。", 
      "更長端有意，菊晚近無情。", 
      "詩學笑中偷換，燭花醉裏頻傾。", 
      "羅衣迥立可憐生。", 
      "五湖雖好在，客意欲登瀛。"
    ], 
    "rhythmic": "臨江仙"
  }, 
  {
    "author": "趙彥端", 
    "paragraphs": [
      "天外秋雲四散飛。", 
      "波間風艇一時歸。", 
      "他年淮水東邊月，猶爲登臨替落暉。", 
      "誇客勝，數星稀。", 
      "晚寒拂拂動秋衣。", 
      "酒行不盡清光意，輸與漁舟睡釣磯。"
    ], 
    "rhythmic": "鷓鴣天"
  }, 
  {
    "author": "趙彥端", 
    "paragraphs": [
      "渺渺東風拂畫船。", 
      "不堪臨雨落花前。", 
      "清歌只擬留春住，好語頻聞有詔傳。", 
      "秦望月，鏡湖天。", 
      "養成英氣自當年。", 
      "兩山總是經行處，獻納雍容定幾篇。"
    ], 
    "rhythmic": "鷓鴣天"
  }, 
  {
    "author": "趙彥端", 
    "paragraphs": [
      "憶醉君家倚翠屏。", 
      "年年相喜鬢毛青。", 
      "誰知緩步從天下，猶許清彈此地聽。", 
      "揮羽扇，寫鵝經。", 
      "使星何似老人星。", 
      "幾時一試薰風手，今日桐陰又滿庭。"
    ], 
    "rhythmic": "鷓鴣天"
  }, 
  {
    "author": "趙彥端", 
    "paragraphs": [
      "拂拂深幃起暗塵。", 
      "清歌緩響自回春。", 
      "月知燈市雲間墮，人對梅花雪後新。", 
      "杯掌露，舞衣雲。", 
      "酒慵微覺翠鬟傾。", 
      "洞房不壓陽臺雨，乞與遊人弄晚晴。"
    ], 
    "rhythmic": "鷓鴣天"
  }, 
  {
    "author": "趙彥端", 
    "paragraphs": [
      "新寒一段。", 
      "變盡人間暖。", 
      "說與羣花花不管。", 
      "只有江梅情亂。", 
      "江梅也似山人。", 
      "山人到老梅親。", 
      "斗藪衣冠氣象，百般歸去精神。"
    ], 
    "rhythmic": "清平樂"
  }, 
  {
    "author": "趙彥端", 
    "paragraphs": [
      "桃根桃葉。", 
      "一樹芳相接。", 
      "春到江南三二月。", 
      "迷損東家蝴蝶。", 
      "殷勤踏取青陽。", 
      "風前花正低昂。", 
      "與我同心梔子，報君百結丁香。"
    ], 
    "rhythmic": "清平樂"
  }, 
  {
    "author": "趙彥端", 
    "paragraphs": [
      "儂家風物似山家。", 
      "梅老鬢絲華。", 
      "幾回記得，攀翻琪樹，醉帽敧斜。", 
      "冷香不斷春千里，歸路本非賒。", 
      "有人卻道，使君猶健，看遍餘花。"
    ], 
    "rhythmic": "眼兒媚"
  }, 
  {
    "author": "趙彥端", 
    "paragraphs": [
      "杜曲桑麻，灞橋風雪，歸夢無路。", 
      "馬健凌秋，人間玩日，聊用寬遲暮。", 
      "搖搖羽扇，翩翩鳧舄，勝處恍疑仙去。", 
      "笑相看，風林露草，古來有誰知趣。", 
      "黃公壚下，山陰亭畔，歲月著鞭如騖。", 
      "出塞功名，入關遊說，紙上俱難據。", 
      "論詩說劍，尊前風味，天巧卻容人覷。", 
      "問少陵，酣歌拓戟，爲誰獻賦。"
    ], 
    "rhythmic": "永遇樂"
  }, 
  {
    "author": "趙彥端", 
    "paragraphs": [
      "洗妝僛舞傍清尊。", 
      "霏雨澹黃昏。", 
      "殷勤與花爲地，燒燭助微溫。", 
      "鬆半嶺，竹當門。", 
      "意如村。", 
      "明朝酒醒，桃李漫山，心事誰論。"
    ], 
    "rhythmic": "訴衷情"
  }, 
  {
    "author": "趙彥端", 
    "paragraphs": [
      "江梅初試兩三花。", 
      "人意競年華。", 
      "春工未敢輕放，深院擁吳娃。", 
      "翻酒戲，醉人家。", 
      "舊生涯。", 
      "而今且趁，便面斜陽，莫照紅紗。"
    ], 
    "rhythmic": "訴衷情"
  }, 
  {
    "author": "趙彥端", 
    "paragraphs": [
      "杏花風下。", 
      "獨立春寒夜。", 
      "微雨度，疏星掛。", 
      "暉暉濃豔出，嫋嫋繁枝亞。", 
      "朱檻倚，輕羅醉裏添還卸。", 
      "寂寞情猶乍。", 
      "悵望驂鸞駕。", 
      "衣褪玉，香欺麝。", 
      "一花拚一醉，杯重憑誰把。", 
      "春去也，重簾翠幕人如畫。"
    ], 
    "rhythmic": "千秋歲"
  }, 
  {
    "author": "趙彥端", 
    "paragraphs": [
      "傳聞天上有星榆。", 
      "歷歷誰居。", 
      "淡煙暮擁紅雲暖，春寒乍有還無。", 
      "作態似深又淺，多情要密還疏。", 
      "移尊環坐足相娛。", 
      "醉影憑扶。", 
      "江南歸到雖憐晚，猶勝不見踟躇。", 
      "盡拚綠陰青子，憑肩攜手如初。"
    ], 
    "rhythmic": "風入松"
  }, 
  {
    "author": "趙彥端", 
    "paragraphs": [
      "澹月華燈春夜。", 
      "送東風、柳煙梅麝。", 
      "寶釵宮髻連嬌馬。", 
      "似記得、帝鄉遊冶。", 
      "悅親戚之情話。", 
      "況溪山、坐中如畫。", 
      "凌波微步人歸也。", 
      "看酒醒、鳳鸞誰跨。"
    ], 
    "rhythmic": "茶瓶兒"
  }, 
  {
    "author": "趙彥端", 
    "paragraphs": [
      "獸金寒，簾玉潤，梅雪印苔絮。", 
      "春意如人，易散苦難聚。", 
      "幾多絲竹深情，池塘幽夢，猶倚賴、與君同住。", 
      "舊遊處。", 
      "誰喚別浦仙帆，風前問徵路。", 
      "煙雨連江，吹恨正無數。", 
      "莫教紫燕歸來，紅雲開後，空悵望、主人輕去。"
    ], 
    "rhythmic": "祝英臺・祝英臺近"
  }, 
  {
    "author": "趙彥端", 
    "paragraphs": [
      "人間塵斷，雨處風回，涼波自泛仙槎。", 
      "非郭還非野，閒鶯燕、時傍笑語清佳。", 
      "銅壺花漏長如線，金鋪碎、香暖檐牙。", 
      "誰知道、東園五畝，種成國豔天葩。", 
      "主人漢家龍種，正翩翩迥立，雪紵烏紗。", 
      "歌舞承平舊，圍紅袖、詩興自寫春華。", 
      "未知三鬥朝天去，定何似、鴻寶丹砂。", 
      "且一醉、朱顏相慶，共看玉井浮花。"
    ], 
    "rhythmic": "五彩結同心"
  }, 
  {
    "author": "趙彥端", 
    "paragraphs": [
      "芙蓉池館一重重。", 
      "留得黃花壽斝中。", 
      "春到小春如有信，月臨良月正相同。", 
      "芝蘭美應瑤階瑞，蘋藻香吹翠沼風。", 
      "此夜隔牆聞鳳管，人間元自勝蟾宮。"
    ], 
    "rhythmic": "瑞鷓鴣"
  }, 
  {
    "author": "趙彥端", 
    "paragraphs": [
      "露醑無情，送長歌未終，已醉離別。", 
      "何如暮雨，釀一襟涼潤，來留佳客。", 
      "好山侵座碧。", 
      "勝作夜、疏星淡月。", 
      "君欲翩然去，人間底許，員嶠問帆席。", 
      "詩情酒病非疇昔。", 
      "賴親朋對影，且慰良夕。", 
      "風流雨散，定幾回腸斷，能禁頭白。", 
      "爲君煩素手，薦碧藕、輕絲細雪。", 
      "去去江南路，猶應水雲秋共色。"
    ], 
    "rhythmic": "月中桂"
  }, 
  {
    "author": "趙彥端", 
    "paragraphs": [
      "雲暖萍漪，雨香蘭逕，西湖二月初時。", 
      "兩山十里，錦繡照金羈。", 
      "柳外闌干相望，弄東風、倚遍斜暉。", 
      "朋遊好，亂紅堆裏，一飲百篇詩。", 
      "三年，江上夢，青衫風日，白紵塵泥。", 
      "聽幾聲黃鳥，粵樹閩溪。", 
      "長是春朝多病，今年更、添得相思。", 
      "須歸去，倦遊滋味，猶有個人知。"
    ], 
    "rhythmic": "滿庭芳", 
    "tags": [
      "西湖"
    ]
  }, 
  {
    "author": "趙彥端", 
    "paragraphs": [
      "春溪漠漠如空，望中只與新愁去。", 
      "何知尚有，煙間餘怨，洛津閒賦。", 
      "已瘦難豐，久離重見，好春如許。", 
      "念海棠未老，荼䕷欲吐。", 
      "且莫恨、風兼雨。", 
      "休問無情水驛，載幽懷、小橈輕櫓。", 
      "君看睡起，平階柳絮，入門花霧。", 
      "才盡無奇，客殘如掃，一尊誰舉。", 
      "悵行雲斷後，祗應夢裏，有澄江句。"
    ], 
    "rhythmic": "水龍吟"
  }, 
  {
    "author": "趙彥端", 
    "paragraphs": [
      "鴛瓦初凝霜粟。", 
      "冰筍旋裁春玉。", 
      "巧思化東風，喚省蕊紅枝綠。", 
      "清淑。", 
      "清淑。", 
      "會有蜂棲蝶宿。"
    ], 
    "rhythmic": "如夢令"
  }, 
  {
    "author": "趙彥端", 
    "paragraphs": [
      "嫩柳眉梢輕蹙。", 
      "細草煙凝堪掬。", 
      "爭似小桃穠，酒入香肌紅玉。", 
      "清馥。", 
      "清馥。", 
      "不覺花闌漏促。"
    ], 
    "rhythmic": "如夢令"
  }, 
  {
    "author": "趙彥端", 
    "paragraphs": [
      "浦雲融，梅風斷，碧水無情輕度。", 
      "有嬌黃上林梢，向春欲舞。", 
      "綠煙迷晝，淺寒欺暮。", 
      "不勝小樓凝佇。", 
      "倦遊處。", 
      "故人相見易阻。", 
      "花事從今堪數。", 
      "片帆無恙，好在一篙新雨。", 
      "醉袍宮錦，畫羅金縷。", 
      "莫教恨傳幽句。"
    ], 
    "rhythmic": "蕊珠閒"
  }, 
  {
    "author": "趙彥端", 
    "paragraphs": [
      "雨斜風橫，正詩人閒倦，淮山清絕。", 
      "彈壓秋光江萬頃，只欠凌波羅襪。", 
      "好事幽人，憐予止酒，著意溫瓊雪。", 
      "翠帷低卷，怪來飛墮初月。", 
      "涼夜華字無塵，舞裙香漸暖，錦茵聲闋。", 
      "不分金蓮隨步步，誰遣芙蓉爭發。", 
      "賴得高情，湘歌洛賦，稱作西風客。", 
      "爲君留住，不然飄去雲闕。"
    ], 
    "rhythmic": "念奴嬌"
  }, 
  {
    "author": "趙彥端", 
    "paragraphs": [
      "逢春如酒，逢花如露，逢人如玉。", 
      "東風送寒去，蔚溫溫香縠。", 
      "海上三山元似粟。", 
      "試招來、共藏金屋。", 
      "與君醉千歲，看人間新綠。"
    ], 
    "rhythmic": "憶少年"
  }, 
  {
    "author": "趙彥端", 
    "paragraphs": [
      "天似水。", 
      "秋到芙蓉如亂綺。", 
      "芙蓉意與黃花倚。", 
      "歷歷黃花矜酒美。", 
      "清露委。", 
      "山間有個閒人喜。"
    ], 
    "rhythmic": "思佳客令・思佳客"
  }, 
  {
    "author": "趙彥端", 
    "paragraphs": [
      "相與十年親且舊。", 
      "一笑天涯攜手。", 
      "霜際寒雲逗。", 
      "去年情味君思否。", 
      "遠水無情冰不就。", 
      "好在尊前眉岫。", 
      "腸斷東南秀。", 
      "淡煙疏月梅時候。"
    ], 
    "rhythmic": "惜分飛"
  }, 
  {
    "author": "趙彥端", 
    "paragraphs": [
      "平生相遇。", 
      "算未有、笑語閩山佳處。", 
      "舊日文章，如今風味渾如許。", 
      "眼前都是蓬萊路。", 
      "但莫道、有人曾住。", 
      "異時天上，種種風流，待君如故。", 
      "此自君家舊物，看九萬清風，爲君掀舉。", 
      "舉上青雲，卻憶梅花如舊否。", 
      "故人衰病今無緒。", 
      "只種得、梅花盈圃。", 
      "待君一過山家，共斟露醑。"
    ], 
    "rhythmic": "絳都春"
  }, 
  {
    "author": "趙彥端", 
    "paragraphs": [
      "春日歸來如許長。", 
      "不知償此意，幾何觴。", 
      "老人臨酒興猶狂。", 
      "溪山主，終不道山王。", 
      "一雨罷耕桑。", 
      "平生歡喜處，是吾鄉。", 
      "與君花底共風光。", 
      "春莫笑，花不似人香。"
    ], 
    "rhythmic": "小重山"
  }, 
  {
    "author": "趙彥端", 
    "paragraphs": [
      "西風吹斷夢草。", 
      "來度芙蓉老。", 
      "座上人誰在，晨參疏影相照。", 
      "幽館寒意早。", 
      "檐聲小。", 
      "醉語秋屏曉。", 
      "記年少。", 
      "相攜勝處，黃花香滿烏帽。", 
      "如今將見，璧月瓊枝空好。", 
      "準擬新歌待見了。", 
      "不道。", 
      "些兒心事還惱。"
    ], 
    "rhythmic": "隔浦蓮・隔浦蓮近拍"
  }, 
  {
    "author": "趙彥端", 
    "paragraphs": [
      "一江風月同君住。", 
      "了不知秋去。", 
      "賞心亭下，過帆如馬，墮楓如雨。", 
      "相將莫問，興亡舊事，舉離觴誰訴。", 
      "垂楊指點，但歸來、有溫柔佳處。"
    ], 
    "rhythmic": "賀聖朝"
  }, 
  {
    "author": "趙彥端", 
    "paragraphs": [
      "棠陰綠遍，正金菊芙蓉，爭放時節。", 
      "滿路歌謠民五褲，底事逢車催發。", 
      "結綵成門，攀轅臥轍，何計留連得。", 
      "故園花柳，盡成憔悴難說。", 
      "今夜祖席郵亭，主人來日，已是朝天客。", 
      "旌旆匆匆從此去，□賞□湖風月。", 
      "眷戀無因，笑啼不敢，那忍傷輕別。", 
      "清□難駐，一杯聊送行色。"
    ], 
    "rhythmic": "念奴嬌"
  }, 
  {
    "author": "趙彥端", 
    "paragraphs": [
      "憔悴天涯，故人相遇情如故。", 
      "別離何遽。", 
      "忍唱陽關句。", 
      "我是行人，更送行人去。", 
      "愁無據。", 
      "寒蟬鳴處。", 
      "回首斜陽暮。"
    ], 
    "rhythmic": "點絳脣"
  }, 
  {
    "author": "趙彥端", 
    "paragraphs": [
      "宿雨才收，餘寒尚力。", 
      "牡丹將綻也、近寒食。", 
      "人間好景，算仙家也惜。", 
      "因循盡掃斷、蓬萊跡。", 
      "舊日天涯，如今咫尺。", 
      "一月五番價、共歡集。", 
      "些兒壽酒，且莫留半滴。", 
      "一百二十個、好生日。"
    ], 
    "rhythmic": "轉調踏莎行・踏莎行"
  }, 
  {
    "author": "趙彥端", 
    "paragraphs": [
      "氣佳哉壽域。", 
      "正曉鬆呈翠，早梅施白。", 
      "良辰值良月。", 
      "看景星朝睹，洗空霜潔。", 
      "珍圖瑞牒。", 
      "仰天心、鍾在俊傑。", 
      "向人間，化作如膏甘雨，莫放春歇。", 
      "堪憶。", 
      "三吳樂事，畫戟凝香，舞衣迴雪。", 
      "風流勝絕。", 
      "尊中酒，坐中客。", 
      "問今年何事，騎鯨南去，久矣湘楓下葉。", 
      "早歸來，應取千齡，鳳池舊列。"
    ], 
    "rhythmic": "瑞鶴仙"
  }, 
  {
    "author": "趙彥端", 
    "paragraphs": [
      "端有恨，留春無計，花飛何速。", 
      "檻外青青翠竹。", 
      "鎮高節凌雲，清陰常足。", 
      "春寒風袂，帶雨穿窗如利鏃。", 
      "催處處、燕巧鶯慵，幾聲鉤輈叫雲木。", 
      "看波面、垂楊蘸綠。", 
      "最好是、風梳煙沐。", 
      "陰重薰簾未卷，正泛乳新芽，香飄清馥。", 
      "新詩惠我，開卷醒然欣再讀。", 
      "嘆詞章、過人華麗，擲地勝如金玉。"
    ], 
    "rhythmic": "看花回"
  }, 
  {
    "author": "趙彥端", 
    "paragraphs": [
      "一沮寄江干，十載山青水碧。", 
      "山水大無餘意，有故情難識。", 
      "故情難識有誰知，衣殘更頭白。", 
      "別後是人安穩，只楚吳行客。"
    ], 
    "rhythmic": "好事近"
  }, 
  {
    "author": "趙彥端", 
    "paragraphs": [
      "河陽桃李開無數。", 
      "待成春歸去。", 
      "小園幾月忽驚飛，恨主人難駐。", 
      "雛鶯乳燕愁悲語。", 
      "道留君不住。", 
      "願君隨處作東風，與羣花爲主。"
    ], 
    "rhythmic": "賀聖朝"
  }, 
  {
    "author": "趙彥端", 
    "paragraphs": [
      "花縣雙鳧縹緲仙。", 
      "家庭椿樹正蒼然。", 
      "斑衣舉酒大人前。", 
      "嫋嫋涼風供扇枕，悠悠飛露溼叢萱。", 
      "醉扶黃髮弄曾玄。"
    ], 
    "rhythmic": "浣沙溪・浣溪沙"
  }, 
  {
    "author": "趙彥端", 
    "paragraphs": [
      "水到桐江鏡樣清。", 
      "有人還似水清明。", 
      "尊前無語更盈盈。", 
      "翠袖舞衫何日了，白頭歸去幾時成。", 
      "老來猶有惜花情。"
    ], 
    "rhythmic": "浣沙溪・浣溪沙"
  }, 
  {
    "author": "趙彥端", 
    "paragraphs": [
      "佩環解處妝初了。", 
      "翠娥玉面金鈿小。", 
      "萼綠本仙家。", 
      "天香誰似他。", 
      "芳心真耐久。", 
      "度月長相守。", 
      "歲晚未能忘。", 
      "相期雲水鄉。"
    ], 
    "rhythmic": "菩薩蠻"
  }, 
  {
    "author": "趙彥端", 
    "paragraphs": [
      "黃昏小宴史君家。", 
      "梅粉試春華。", 
      "暗香素蕊，橫枝疏影，月淡風斜。", 
      "更饒紅燭枝頭掛，粉蠟斗香奢。", 
      "元宵近也，小園先試，火樹銀花。"
    ], 
    "rhythmic": "眼兒媚"
  }, 
  {
    "author": "趙彥端", 
    "paragraphs": [
      "春風旗鼓石頭城。", 
      "急麾兵。", 
      "斬長鯨。", 
      "緩帶輕裘，乘勝討蠻荊。", 
      "蟻聚蜂屯三十萬，爭面縛，向行營。", 
      "舳艫千里大江橫。", 
      "凱歌聲。", 
      "犬羊驚。", 
      "尊俎風流，談笑酒徐傾。", 
      "北望旄頭今已滅，河漢淡，兩臺星。"
    ], 
    "rhythmic": "江城子"
  }, 
  {
    "author": "趙彥端", 
    "paragraphs": [
      "搗玉揚珠萬戶，膴眉高髻千峯。", 
      "佳辰請壽黑頭公。", 
      "老稚扶攜歡動。", 
      "借問優遊黃綺，何如強健夔龍。", 
      "觥船一棹百分空。", 
      "澆潑胸中雲夢。"
    ], 
    "rhythmic": "西江月"
  }, 
  {
    "author": "趙彥端", 
    "paragraphs": [
      "柏舟高躅。", 
      "晚歲宜遐福。", 
      "門戶壯，疏湯沐。", 
      "青袍圍白髮，瑞錦纏犀軸。", 
      "仙桂長，交柯卻映蟠桃熟。", 
      "縹緲長生曲。", 
      "入破笙簫逐。", 
      "香霧薄，菲華屋。", 
      "玉鉤涼月掛，水麝秋蕖馥。", 
      "千萬壽，酒中倒臥南山綠。"
    ], 
    "rhythmic": "千秋歲"
  }, 
  {
    "author": "趙彥端", 
    "paragraphs": [
      "斷蟬高柳斜陽處。", 
      "池閣絲絲雨。", 
      "綠檀珍簟卷猩紅。", 
      "屈曲杏花蝴蝶、小屏風。", 
      "春山疊疊秋波慢。", 
      "收拾殘針線。", 
      "又成嬌困倚檀郎。", 
      "無事更拋蓮子、打鴛鴦。"
    ], 
    "rhythmic": "虞美人"
  }, 
  {
    "author": "趙彥端", 
    "paragraphs": [
      "疏梅淡月年年好。", 
      "春意今年早。", 
      "迎長時節近佳辰。", 
      "看取袞衣黃髮、畫麒麟。", 
      "酒中倒臥南山綠。", 
      "起舞人如玉。", 
      "風流椿樹可憐生。", 
      "長與柳枝桃葉、共青青。"
    ], 
    "rhythmic": "虞美人"
  }, 
  {
    "author": "趙彥端", 
    "paragraphs": [
      "榴花五月眼邊明。", 
      "角簟流冰午夢清。", 
      "江上扁舟停畫槳，雲間一笑濯塵纓。", 
      "主人杯酒留連意，倦客關河去住情。", 
      "都付驛亭今日水，伴人東去到江城。"
    ], 
    "rhythmic": "瑞鷓鴣"
  }, 
  {
    "author": "趙彥端", 
    "paragraphs": [
      "粉牆丹柱柳絲中。", 
      "簾箔輕明花影重。", 
      "午醉醒來一面風。", 
      "綠蔥蔥。", 
      "幾顆櫻桃葉底紅。"
    ], 
    "rhythmic": "豆葉黃・憶王孫"
  }, 
  {
    "author": "趙彥端", 
    "paragraphs": [
      "姮娥萬古，算清光常共、水清山綠。", 
      "我欲蓬萊風露頂，眇視寰瀛一粟。", 
      "攜手羣仙，廣寒遊戲，玉砌琉璃屋。", 
      "歸來一笑，葛陂還訪騎竹。", 
      "此夕縱飲清歡，吸寒輝萬丈、快如飛瀑。", 
      "傾倒銀河斟斗杓，莫問人間榮辱。", 
      "獨倚闌干，浩歌長嘯，驚墮雲飛鵠。", 
      "亂呼蟾兔，搗霜爲駐顏玉。"
    ], 
    "rhythmic": "念奴嬌"
  }, 
  {
    "author": "趙彥端", 
    "paragraphs": [
      "山色望中好，□□□□清。", 
      "連峯疊巘極目，高下與雲平。", 
      "玉洞沈沈何處。", 
      "隱映一溪煙樹。", 
      "倒影碧波□。", 
      "喚起驂鸞客，丹竈夜光橫。", 
      "□霞卷，風露滴，月華明。", 
      "佳人爲我，垂手悽怨理秦箏。", 
      "千載虹橋新路。", 
      "依約幔亭歌舞。", 
      "一醉話浮生。", 
      "但得尊盈酒，莫問世間名。"
    ], 
    "rhythmic": "水調歌頭"
  }, 
  {
    "author": "趙彥端", 
    "paragraphs": [
      "悠悠漾漾。", 
      "做盡輕模樣。", 
      "昨夜瀟瀟窗外響。", 
      "多在梅梢柳上。", 
      "畫樓拂曉簾開。", 
      "六花一片飛來。", 
      "卻被金爐香霧，騰騰扶上瓊釵。"
    ], 
    "rhythmic": "清平樂"
  }, 
  {
    "author": "趙彥端", 
    "paragraphs": [
      "十載長安桃李夢，年來鏡淨塵空。", 
      "忽傳彩筆小箋紅。", 
      "滿懷秋思，傾倒爲芙蓉。", 
      "莫恨霜濃開較晚，尊前元有春風。", 
      "酣嬌肯爲別人容。", 
      "試攜銀燭，斜照綠波中。"
    ], 
    "rhythmic": "臨江仙"
  }, 
  {
    "author": "趙彥端", 
    "paragraphs": [
      "一□青春正及笄。", 
      "蕊珠仙子下瑤池。", 
      "簫吹弄玉登樓月，弦撥昭君未嫁時。", 
      "雲體態，柳腰肢。", 
      "綺羅活計強相隨。", 
      "天教謫入羣花苑，佔得東風第一枝。"
    ], 
    "rhythmic": "鷓鴣天"
  }, 
  {
    "author": "趙彥端", 
    "paragraphs": [
      "花動儀容玉潤顏。", 
      "溫柔嫋娜趁清閒。", 
      "盈盈醉眼橫秋水，淡淡蛾眉抹遠山。", 
      "膏雨霽，曉風寒。", 
      "一枝紅杏拆朱闌。", 
      "天台迥失劉郎路，因憶前緣到世間。"
    ], 
    "rhythmic": "鷓鴣天"
  }, 
  {
    "author": "趙彥端", 
    "paragraphs": [
      "月□金□□□□。", 
      "素娥何事下天衢。", 
      "翩翩舞袖穿花蝶，宛轉歌喉貫索珠。", 
      "簾翡翠，枕珊瑚。", 
      "錦衾冰簟象牀鋪。", 
      "春光九十羊城景，百紫千紅總不如。"
    ], 
    "rhythmic": "鷓鴣天"
  }, 
  {
    "author": "趙彥端", 
    "paragraphs": [
      "雲暗青絲玉瑩冠。", 
      "笑生百媚入眉端。", 
      "春深芍藥和煙拆，秋曉芙蓉破露看。", 
      "星眼俊，月眉彎。", 
      "舞狂花影上欄干。", 
      "醉來直駕仙鸞去，不到銀河到廣寒。"
    ], 
    "rhythmic": "鷓鴣天"
  }, 
  {
    "author": "趙彥端", 
    "paragraphs": [
      "醉拈花枝舞翠翹。", 
      "十分春色賦妖嬈。", 
      "千金笑裏爭檀板，一搦纖圍間舞腰。", 
      "行也媚，坐也嬌。", 
      "乍離銀闕下青霄。", 
      "檀郎若問芳笄記，二月和風弄柳條。"
    ], 
    "rhythmic": "鷓鴣天"
  }, 
  {
    "author": "趙彥端", 
    "paragraphs": [
      "梅粉新妝間玉容。", 
      "壽陽人在水晶宮。", 
      "浴殘雨洗梨花白，舞轉風搖菡萏紅。", 
      "雲枕蓆，月簾櫳。", 
      "金爐香噴鳳幃中。", 
      "凡材縱有凌雲格，肯學文君一旦從。"
    ], 
    "rhythmic": "鷓鴣天"
  }, 
  {
    "author": "趙彥端", 
    "paragraphs": [
      "綽約嬌波二八春。", 
      "幾時飄謫下紅塵。", 
      "桃源寂寂啼春鳥，蓬島沈沈銷暮雲。", 
      "丹臉嫩，黛眉新。", 
      "肯將朱粉污天真。", 
      "楊妃不似才卿貌，也得君王寵愛勤。"
    ], 
    "rhythmic": "鷓鴣天"
  }, 
  {
    "author": "趙彥端", 
    "paragraphs": [
      "未有年光好破瓜。", 
      "綠珠嬌小翠鬟丫。", 
      "清肌瑩骨能香玉，豔質英姿解語花。", 
      "釵插鳳，鬢堆鴉。", 
      "舞腰春柳受風斜。", 
      "有時馬上人爭看，擘破紅窗新絳紗。"
    ], 
    "rhythmic": "鷓鴣天"
  }, 
  {
    "author": "趙彥端", 
    "paragraphs": [
      "兩兩青螺綰額傍。", 
      "彩雲齊會下巫陽。", 
      "俱飛蛺蝶尤相逐，並蒂芙蓉本自雙。", 
      "翻彩袖，舞霓裳。", 
      "點風飛絮恣輕狂。", 
      "花神只恐留難住，早晚承恩入未央。"
    ], 
    "rhythmic": "鷓鴣天"
  }, 
  {
    "author": "趙彥端", 
    "paragraphs": [
      "一簇神仙會見奇。", 
      "誓誇蘇小與西施。", 
      "憐輕鏤月爲歌扇，喜薄裁雲作舞衣。", 
      "牙板脆，玉音齊。", 
      "落霞天外雁行低。", 
      "看看各得風流侶，回首乘鸞舊路歸。"
    ], 
    "rhythmic": "鷓鴣天"
  }, 
  {
    "author": "趙彥端", 
    "paragraphs": [
      "修檐墮玉欺窗竹。", 
      "獨坐冷雲堆屋。", 
      "此味與誰同宿。", 
      "幾寸東齋燭。", 
      "煙鬟霧鬢春山曲。", 
      "好夢淺愁相續。", 
      "那慰沈腰如束。", 
      "歌意燈前足。"
    ], 
    "rhythmic": "桃源憶故人"
  }, 
  {
    "author": "趙彥端", 
    "paragraphs": [
      "翻翻別袖風，醉眼迷殘日。", 
      "春色蕩人魂，楊柳渾無力。", 
      "不知長短亭，何處逢寒食。", 
      "多少向來情，門掩梨花夕。"
    ], 
    "rhythmic": "生查子"
  }, 
  {
    "author": "趙彥端", 
    "paragraphs": [
      "脈脈萬重心，相望何時見。", 
      "強半春寒去卻來，野水差新燕。", 
      "遠負白頭吟，坐惜紅顏變。", 
      "欲問平安無使來，日落庭花轉。"
    ], 
    "rhythmic": "卜算子"
  }, 
  {
    "author": "趙彥端", 
    "paragraphs": [
      "新月曲如眉，未有團圓意。", 
      "紅豆不堪看，滿眼相思淚。", 
      "終日擘桃穰，人在心兒裏。", 
      "兩朵隔牆花，早晚成連理。"
    ], 
    "rhythmic": "生查子"
  }, 
  {
    "author": "王千秋", 
    "paragraphs": [
      "弔古城頭去。", 
      "正高秋、霜晴木落，路通洲渚。", 
      "欲問紫髯分鼎事，只有荒祠煙樹。", 
      "巫覡去、久無簫鼓。", 
      "霸業荒涼遺堞墜，但蒼崖、日閱征帆渡。", 
      "興與廢，幾今古。", 
      "夕陽細草空凝佇。", 
      "試追思、當時子敬，用心良誤。", 
      "要約劉郎銅雀醉，底事遽爭荊楚。", 
      "遂但見、吳蜀烽舉。", 
      "致使五官伸腳睡，喚諸兒、晝取長陵土。", 
      "遺此恨，欲誰語。"
    ], 
    "rhythmic": "賀新郎"
  }, 
  {
    "author": "王千秋", 
    "paragraphs": [
      "豆蔻嬌春，煙花羞暖，物華漸嘉。", 
      "也不須鶯怨，桃封絳萼，也不須蜂恨，蘭鬱金芽。", 
      "料是東君，都將和氣，分付清豐詩禮家。", 
      "充閭慶，有青氈事業，丹鳳才華。", 
      "乘槎。", 
      "早上雲霞。", 
      "侍祠甘泉瞻羽車。", 
      "試笑憑熊軾，嘉禾合穗，進思魚鑰，菡萏駢花。", 
      "蕭寇勳名，龔黃模樣，入拜行趨堤上沙。", 
      "今宵裏，且觥船滿棹，醉帽敧斜。"
    ], 
    "rhythmic": "沁園春"
  }, 
  {
    "author": "王千秋", 
    "paragraphs": [
      "夜久燭花暗，仙翁醉、豐頰縷紅霞。", 
      "正三行鈿袖，一聲金縷，卷茵停舞，側火分茶。", 
      "笑盈盈，濺湯溫翠碗，折印啓緗紗。", 
      "玉筍緩搖，雲頭初起，竹龍停戰，雨腳微斜。", 
      "清風生兩腋，塵埃盡，留白雪、長黃芽。", 
      "解使芝眉長秀，潘鬢休華。", 
      "想竹宮異日，袞衣寒夜，小團分賜，新樣金花。", 
      "還記玉麟春色，曾在仙家。"
    ], 
    "rhythmic": "風流子"
  }, 
  {
    "author": "王千秋", 
    "paragraphs": [
      "正歌塵驚夜，鬥乳回甘，暫醒還醉。", 
      "再煮銀瓶，試長松風味。", 
      "玉手磨香，鏤金檀舞，在壽星光裏。", 
      "翠袖微揎，冰瓷對捧，神仙標緻。", 
      "記得拈時，吉祥曾許，一飲須教，百年千歲。", 
      "況有陰功在，遍江東桃李。", 
      "紫府春長，鳳池天近，看提攜雲耳。", 
      "積善堂前，年年笑語，玉簪珠履。"
    ], 
    "rhythmic": "醉蓬萊"
  }, 
  {
    "author": "王千秋", 
    "paragraphs": [
      "心事幾多白髮，客情無數青山。", 
      "廉纖細雨褪餘寒。", 
      "正是花期酒限。", 
      "一自瓶簪信杳，空留鈿帶香殘。", 
      "我今多病寄江干。", 
      "瘦似東陽也慣。"
    ], 
    "rhythmic": "西江月"
  }, 
  {
    "author": "王千秋", 
    "paragraphs": [
      "老去頻驚節物，亂來依舊江山。", 
      "清明雨過杏花寒。", 
      "紅紫芳菲何限。", 
      "春病無人消遣，芳心有酒摧殘。", 
      "此情拍手問闌干。", 
      "爲甚多愁我慣。"
    ], 
    "rhythmic": "西江月"
  }, 
  {
    "author": "王千秋", 
    "paragraphs": [
      "鵲起驚紅雨，潮生漲碧瀾。", 
      "水晶城館月方圓。", 
      "誰喚騎鯨仙伯、下三山。", 
      "筆勢翔鸞媚，詞鋒射鬥寒。", 
      "向來文價重賢關。", 
      "便合批風支月、紫薇間。"
    ], 
    "rhythmic": "南歌子"
  }, 
  {
    "author": "王千秋", 
    "paragraphs": [
      "流蘇斗帳泥金額。", 
      "我亦花前客。", 
      "謫仙標韻勝瓊枝。", 
      "一詠一觴、常是得追隨。", 
      "自從風借雲帆便。", 
      "冷落青樓宴。", 
      "石橋風月也應猜。", 
      "過盡中秋、不見晚歸來。"
    ], 
    "rhythmic": "虞美人"
  }, 
  {
    "author": "王千秋", 
    "paragraphs": [
      "扁舟東下，正歲華將晚，江湖清絕。", 
      "萬點寒鴉高下舞，凝住一天雲葉。", 
      "映筱漁村，衡茅酒舍，淅瀝鳴飛雪。", 
      "壯懷興感，悔將釵鳳輕別。", 
      "遙望傑閣層樓，明眸穠豔，許把同心結。", 
      "東畎西傾渾未定，終恐前盟虛設。", 
      "爇獸爐溫，分霞酒滿，此夕歡應狎。", 
      "多情言語，又還知共誰說。"
    ], 
    "rhythmic": "念奴嬌"
  }, 
  {
    "author": "王千秋", 
    "paragraphs": [
      "雪堂不遠臨皋路。", 
      "悵仙伯、騎鯨去。", 
      "燕麥桃花更幾度。", 
      "橫橋雖在，種鬆無有，誰是關心處。", 
      "解鞍君到冬雖暮。", 
      "傳語無忘曬蓑句。", 
      "起手栽花花定許。", 
      "藝香披翠，灌紅疏綠，趁取清明雨。"
    ], 
    "rhythmic": "青玉案"
  }, 
  {
    "author": "王千秋", 
    "paragraphs": [
      "遲日江山好，老去倦遨遊。", 
      "好天良夜，自恨無地可銷憂。", 
      "豈意綺窗朱戶，深鎖雙雙玉樹，桃扇避風流。", 
      "未暇泛滄海，直欲老溫柔。", 
      "解檀槽，敲玉釧，泛清謳。", 
      "畫樓十二，樑塵驚墜彩雲留。", 
      "座上騎鯨仙友，笑我胸中磊磈，取酒爲澆愁。", 
      "一舉千觴盡，來日判扶頭。"
    ], 
    "rhythmic": "水調歌頭"
  }, 
  {
    "author": "王千秋", 
    "paragraphs": [
      "陰檐雪在。", 
      "小雨廉纖寒又㬠。", 
      "莫上危樓。", 
      "樓迥空低雁更愁。", 
      "一杯濁酒。", 
      "萬事世間無不有。", 
      "待早歸田。", 
      "欲買田無使鬼錢。"
    ], 
    "rhythmic": "減字木蘭花"
  }, 
  {
    "author": "王千秋", 
    "paragraphs": [
      "同雲垂六幕，啼烏靜、風御玉妃寒。", 
      "漸聲入釣蓑，色侵書幌，似花如絮，結陣成團。", 
      "倦遊客，一番詩思苦，無算酒腸寬。", 
      "黃竹調悲，綺衾人馬，豈堪梅蕊，索笑巡檐。", 
      "一杯知誰勸，空搔首、遠是憶舊青氈。", 
      "問素娥早晚，光射江干。", 
      "待醉披鶴氅，高吟冰柱，剡溪何妨，乘興空還。", 
      "只恐櫓聲咿軋，棲鳥難安。"
    ], 
    "rhythmic": "風流子"
  }, 
  {
    "author": "王千秋", 
    "paragraphs": [
      "雲破碧。", 
      "作霜天氣西風急。", 
      "西風急。", 
      "一行徵雁，數聲橫笛。", 
      "挑燈試問今何夕。", 
      "柔腸底事愁如織。", 
      "愁如織。", 
      "紫苔庭院，悄無人跡。"
    ], 
    "rhythmic": "憶秦娥"
  }, 
  {
    "author": "王千秋", 
    "paragraphs": [
      "雲葉舞。", 
      "寒林淺淡圍煙雨。", 
      "圍煙雨。", 
      "三三兩兩，雁投沙渚。", 
      "征帆暫落知何所。", 
      "短篷靜聽舟人語。", 
      "舟人語。", 
      "夜寒如許，客能眠否。"
    ], 
    "rhythmic": "憶秦娥"
  }, 
  {
    "author": "王千秋", 
    "paragraphs": [
      "吹花何處。", 
      "桃葉江頭路。", 
      "碧錦障泥衝暮雨。", 
      "一霎峭寒如許。", 
      "歸來索酒澆春。", 
      "潮紅秋水增明。", 
      "卻自不禁春惱，偎人低度歌聲。"
    ], 
    "rhythmic": "清平樂"
  }, 
  {
    "author": "王千秋", 
    "paragraphs": [
      "短艇橫煙渚。", 
      "夢驚回、淒涼尚記，緣蓑鳴雨。", 
      "拍塞愁懷人不解，只有黃鸝能語。", 
      "復擬待、乘槎重去。", 
      "無奈東君剛留客，張碧油、緩按香紅舞。", 
      "生怕我，頓遐舉。", 
      "故溪冉冉春光度。", 
      "想晚來、楊花雲際，白蘋無數。", 
      "竹裏樵青應是怪，目斷鳴榔去路。", 
      "料爲我、羞煩鱗羽。", 
      "好趁小蠻針線在，按綸巾、歸喚松江渡。", 
      "重繫纜，醉眠處。"
    ], 
    "rhythmic": "賀新郎"
  }, 
  {
    "author": "王千秋", 
    "paragraphs": [
      "六幕凍雲凝，誰翦玉花爲雪。", 
      "寒入竹窗茅舍，聽琴絃聲絕。", 
      "從他拂面去尋梅，香吐是時節。", 
      "歸晚楚天不夜，抹牆腰橫日。"
    ], 
    "rhythmic": "好事近"
  }, 
  {
    "author": "王千秋", 
    "paragraphs": [
      "明日發驪駒，共起爲傳杯綠。", 
      "十歲女兒嬌小，倚琵琵翻曲。", 
      "絕憐啄木欲飛時，弦響顫鳴玉。", 
      "雖是未知離恨，亦晴峯微蹙。"
    ], 
    "rhythmic": "好事近"
  }, 
  {
    "author": "王千秋", 
    "paragraphs": [
      "琵琵弦畔春風面。", 
      "曾向尊前見。", 
      "彩雲初散燕空樓。", 
      "蕭寺相逢各認、兩眉愁。", 
      "舊時曲譜曾翻否。", 
      "好在曹綱手。", 
      "老來心緒怯麼弦。", 
      "出塞移船莫遣、到愁邊。"
    ], 
    "rhythmic": "虞美人"
  }, 
  {
    "author": "王千秋", 
    "paragraphs": [
      "壯日遇重九，躍馬□歡遊。", 
      "如今何事多感，雙鬢不禁秋。", 
      "目斷五陵臺路，無復臨高千騎，鼓吹簇輕裘。", 
      "霜露下南國，淮漢繞神州。", 
      "釣鬆鱸，斟郢酒，聽吳謳。", 
      "壯心鑠盡，今夕重見紫茱羞。", 
      "月落笳鳴沙磧，烽靜人耕榆塞，此志恐悠悠。", 
      "擬欲墮清淚，生怕菊花愁。"
    ], 
    "rhythmic": "水調歌頭"
  }, 
  {
    "author": "王千秋", 
    "paragraphs": [
      "流鶯不許青春住。", 
      "催得春歸花亦去。", 
      "何物慰儂懷。", 
      "荼䕷最後開。", 
      "青衫冰雪面。", 
      "細雨斜橋見。", 
      "莫浪送香來。", 
      "等閒蜂蝶猜。"
    ], 
    "rhythmic": "菩薩蠻"
  }, 
  {
    "author": "王千秋", 
    "paragraphs": [
      "清明池館。", 
      "側臥簾初卷。", 
      "還是海棠開，睡未足、餘酲滿面。", 
      "低頭不語，渾似怨東風，心始吐，又驚飛，交現垂楊眼。", 
      "少陵情淺。", 
      "花草題評遍。", 
      "賦得惡因緣，沒一字、聊通繾綣。", 
      "黃昏時候，凝佇怯春寒，籠翠袖，減豐肌，脈脈情何限。"
    ], 
    "rhythmic": "驀山溪"
  }, 
  {
    "author": "王千秋", 
    "paragraphs": [
      "黃慄留鳴春已暮。", 
      "西園無著清陰處。", 
      "昨日驟寒風又雨。", 
      "花良苦。", 
      "信緣吹落誰家去。", 
      "病起日長無意緒。", 
      "等閒還與春相負。", 
      "魏紫姚黃無恙否。", 
      "栽培取。", 
      "開時我欲聽金縷。"
    ], 
    "rhythmic": "漁家傲"
  }, 
  {
    "author": "王千秋", 
    "paragraphs": [
      "開花借水，信天姿高勝，都無俗格。", 
      "玉隴娟娟黃點小，依約西湖清魄。", 
      "綠帶垂腰，碧簪篸髻，索句撩元白。", 
      "西清微笑，爲渠模寫香色。", 
      "常記月底風前，水沈肌骨，瘦不禁憐惜。", 
      "生怕因循紛委地，仙去難尋蹤跡。", 
      "縹檻深栽，彤幃密護，不肯輕拋釋。", 
      "等差休問，未容梅品懸隔。"
    ], 
    "rhythmic": "念奴嬌", 
    "tags": [
      "西湖"
    ]
  }, 
  {
    "author": "王千秋", 
    "paragraphs": [
      "枝垂雲碧長，心展鵝黃嫩。", 
      "無力倚闌時，掃盡漫山杏。", 
      "玲瓏影結陰，蘊藉香成陣。", 
      "誰爲祝東風，更莫催花信。"
    ], 
    "rhythmic": "生查子"
  }, 
  {
    "author": "王千秋", 
    "paragraphs": [
      "花飛錦繡香，茗碾槍旗嫩。", 
      "是處綠連雲，又摘斑斑杏。", 
      "愁來苦酒腸，老去閒花陣。", 
      "燕子不知人，尚說行雲信。"
    ], 
    "rhythmic": "生查子"
  }, 
  {
    "author": "王千秋", 
    "paragraphs": [
      "鶯聲恰恰嬌，草色纖纖嫩。", 
      "詩鬢已驚霜，鏡葉慵拈杏。", 
      "因何積恨山，著底攻愁陣。", 
      "春事到荼䕷，還是無音信。"
    ], 
    "rhythmic": "生查子"
  }, 
  {
    "author": "王千秋", 
    "paragraphs": [
      "睡起髻雲鬆，枕印香腮嫩。", 
      "愁思到眉尖，齒軟嘗新杏。", 
      "都無魚雁書，又過鶯花陣。", 
      "寬盡縷金衣，說與伊爭信。"
    ], 
    "rhythmic": "生查子"
  }, 
  {
    "author": "王千秋", 
    "paragraphs": [
      "春江波面渾，春岸蘆芽嫩。", 
      "不見木蘭舟，羞帶駢枝杏。", 
      "輕綃搵淚痕，急雨衝花陣。", 
      "暗禱紫姑神，覓個巴陵信。"
    ], 
    "rhythmic": "生查子"
  }, 
  {
    "author": "王千秋", 
    "paragraphs": [
      "雄姿畫麒麟，朽骨分螻蟻。", 
      "爭似及生前，常爲鶯花醉。", 
      "雲山靜有情，天地寬無際。", 
      "且放兩眉開，萬事非人意。"
    ], 
    "rhythmic": "生查子"
  }, 
  {
    "author": "王千秋", 
    "paragraphs": [
      "功名竹上魚，富貴槐根蟻。", 
      "三萬六千場，排日扶頭醉。", 
      "高懷隘世間，壯氣橫天際。", 
      "常是惜春殘，不會東君意。"
    ], 
    "rhythmic": "生查子"
  }, 
  {
    "author": "王千秋", 
    "paragraphs": [
      "花兒不大，葉兒不美。", 
      "只一段、風流標致。", 
      "淡淡梳妝，已賽過、騷人蘭芷。", 
      "古龍涎、怎敢□氣。", 
      "開時無奈，風斜雨細。", 
      "壞得來、零零碎碎。", 
      "著意收拾，安頓在、膽瓶兒裏。", 
      "且圖教夢魂旖旎。"
    ], 
    "rhythmic": "解佩令"
  }, 
  {
    "author": "王千秋", 
    "paragraphs": [
      "喚雲且住。", 
      "莫作龍池舞。", 
      "五月人間須好雨。", 
      "爲掃無邊煩暑。", 
      "畦秧針綠重生。", 
      "壺天表裏俱清。", 
      "林外桔槔閒掛，省渠多少心情。"
    ], 
    "rhythmic": "清平樂"
  }, 
  {
    "author": "王千秋", 
    "paragraphs": [
      "闌干側。", 
      "當時我亦凝香客。", 
      "凝香客。", 
      "而今老大，鬢蒼頭白。", 
      "揚州夢覺渾無跡。", 
      "舊遊英俊今南北。", 
      "今南北。", 
      "斷鴻沈鯉，更無消息。"
    ], 
    "rhythmic": "憶秦娥"
  }, 
  {
    "author": "王千秋", 
    "paragraphs": [
      "夢幻影泡有限，風花雪月無涯。", 
      "莫分粗俗與精華。", 
      "日醉石間松下。", 
      "菜盡鄰家解與，杯空稚子能賒。", 
      "通幽即步盡橫斜。", 
      "不問墩猶姓謝。"
    ], 
    "rhythmic": "西江月"
  }, 
  {
    "author": "王千秋", 
    "paragraphs": [
      "者也之乎真太錯，甘心吞棘吞蓬。", 
      "有無俱盡見真空。", 
      "爐錐難自薦，關捩只心通。", 
      "野鶴孤雲元自在。", 
      "剛論隱豹冥鴻。", 
      "此身今在幻人宮。", 
      "要將驢佛我，分付馬牛風。"
    ], 
    "rhythmic": "臨江仙"
  }, 
  {
    "author": "王千秋", 
    "paragraphs": [
      "殢玉偎香倚翠屏。", 
      "當年常喚在凝春。", 
      "豈知雲雨散逡巡。", 
      "不止恨伊唯準擬，也先傷我太因循。", 
      "而今頭過總休論。"
    ], 
    "rhythmic": "浣溪沙"
  }, 
  {
    "author": "王千秋", 
    "paragraphs": [
      "親染柔毛擘彩箋。", 
      "自憐探得惡因緣。", 
      "一尊重許笑憑肩。", 
      "往事已同花屢褪，新歡聞似月常圓。", 
      "休休休更苦縈牽。"
    ], 
    "rhythmic": "浣溪沙"
  }, 
  {
    "author": "王千秋", 
    "paragraphs": [
      "徵鴻翻塞影。", 
      "悵悲秋人老，渾無佳興。", 
      "鳴蛩問酒病。", 
      "更堆積愁腸，摧殘詩鬢。", 
      "起尋芳徑。", 
      "菊羞人、依叢半隱。", 
      "又豈知、虛度重陽，浪闊渺無歸恨。", 
      "無定。", 
      "登高人遠、戲馬臺閒，怨歌誰聽。", 
      "香肩醉憑。", 
      "鎮常是、笑得醒。", 
      "到如今何在，西風凝佇，冠也無人爲正。", 
      "看他門、對插茱萸，恨長怨永。"
    ], 
    "rhythmic": "瑞鶴仙"
  }, 
  {
    "author": "王千秋", 
    "paragraphs": [
      "紅消梅雨潤。", 
      "正榴花照眼，荷香成陣。", 
      "爐薰炷芳燼。", 
      "記於門今日，長庚佔慶。", 
      "文摛豔錦。", 
      "笑班揚、用字未穩。", 
      "果青雲、快上黃扉，地□譽高英俊。", 
      "名盛。", 
      "都期持橐，卻借乘軺，布宣寬政。", 
      "除書已進。", 
      "歸寵異，侍嚴近。", 
      "且金船滿酌，雲翹低祝，□此椿齡更永。", 
      "任月斜、未放笙歌，翠桐轉影。"
    ], 
    "rhythmic": "瑞鶴仙"
  }, 
  {
    "author": "王千秋", 
    "paragraphs": [
      "樓壓層城，斜陽斂、帆收南浦。", 
      "最好是、長江澄練，遠山新雨。", 
      "□□留連邀皓月，一堂高敞祛隆暑。", 
      "問從來、佳賞有誰同，應難數。", 
      "舟橫渡，車闐路。", 
      "催酒進，麾燈去。", 
      "放姮娥照座，不煩簾阻。", 
      "已見天清無屏翳，更須潮上喧闐鼓。", 
      "看波光、撩亂上檣竿，龍蛇舞。"
    ], 
    "rhythmic": "滿江紅", 
    "tags": [
      "長江"
    ]
  }, 
  {
    "author": "王千秋", 
    "paragraphs": [
      "天氣過燒燈，初閒人倦。", 
      "曉色曈曨繡簾卷。", 
      "聚星歌扇，一簇雪香瓊軟。", 
      "壽杯爭要把，從他滿。", 
      "低低笑祝，年齡遐遠。", 
      "息駕無由遂公願。", 
      "東風吹喜，又做眉黃一點。", 
      "便參鵷鷺入，常朝殿。"
    ], 
    "rhythmic": "感皇恩"
  }, 
  {
    "author": "王千秋", 
    "paragraphs": [
      "鳴鼉欲引魚龍戲。", 
      "先自作、長江擂。", 
      "頭管一聲天外起。", 
      "羣仙俱上，有人殊麗。", 
      "認得分明是。", 
      "欲相問勞來無計。", 
      "但隔爐煙屢凝睇。", 
      "擲我胸前方寸紙。", 
      "擁翹欲去。", 
      "顰蛾還住。", 
      "不盡徘徊意。"
    ], 
    "rhythmic": "青玉案", 
    "tags": [
      "長江"
    ]
  }, 
  {
    "author": "王千秋", 
    "paragraphs": [
      "驚鷗撲蔌。", 
      "蕭蕭臥聽鳴幽屋。", 
      "窗明怪得雞啼速。", 
      "牆角爛斑，一半露鬆綠。", 
      "歌樓管竹誰翻曲。", 
      "丹脣冰面噴餘馥。", 
      "遺珠滿地無人掬。", 
      "歸著紅靴，踏碎一街玉。"
    ], 
    "rhythmic": "醉落魄・一斛珠"
  }, 
  {
    "author": "王千秋", 
    "paragraphs": [
      "移燈背月穿金縷。", 
      "合色鞋兒初做。", 
      "卻被阿誰將去。", 
      "鸚鵡能言語。", 
      "朝來半作凌波步。", 
      "可惜孤鸞□侶。", 
      "若念玉纖辛苦。", 
      "早與成雙取。"
    ], 
    "rhythmic": "桃源憶故人"
  }, 
  {
    "author": "王千秋", 
    "paragraphs": [
      "披錦泛江客，橫槊賦詩人。", 
      "氣吞宇宙，當擁千騎靜胡塵。", 
      "何事折腰執版，久在泛蓮幕府，深覺負平生。", 
      "踉蹡衆人底，欲語復吞聲。", 
      "慶垂弧，期賜杖，酒深傾。", 
      "願君大耐，碧眸丹頰百千齡。", 
      "用即經綸天下，不用歸謀三徑，一笑友淵明。", 
      "出處兩俱得，��鷃亦鵾鵬。"
    ], 
    "rhythmic": "水調歌頭"
  }, 
  {
    "author": "王千秋", 
    "paragraphs": [
      "翠勺銀鍋饗夜遊。", 
      "萬燈初上月當樓。", 
      "溶溶琥珀流匙滑，璨璨蠙珠著面浮。", 
      "香入手，暖生甌。", 
      "依然京國舊風流。", 
      "翠娥且放杯行緩，甘味雖濃欲少留。"
    ], 
    "rhythmic": "鷓鴣天"
  }, 
  {
    "author": "王千秋", 
    "paragraphs": [
      "比屋燒燈作好春。", 
      "先須歌舞賽蠶神。", 
      "便將簇上如霜樣，來餉尊前似玉人。", 
      "絲餡細，粉肌勻。", 
      "從它犀箸破花紋。", 
      "殷勤又作梅羹送，酒力消除笑語新。"
    ], 
    "rhythmic": "鷓鴣天"
  }, 
  {
    "author": "王千秋", 
    "paragraphs": [
      "買市宣和預賞時。", 
      "流蘇垂蓋寶燈圍。", 
      "小鐺烹玉鼓聲隨。", 
      "金彈玲瓏今夕是，鰲山縹緲昔遊非。", 
      "馬行遺老想沾衣。"
    ], 
    "rhythmic": "浣溪沙"
  }, 
  {
    "author": "王千秋", 
    "paragraphs": [
      "燈火闌珊欲曉時。", 
      "夜遊人倦總思歸。", 
      "更須冰蛹替挼絲。", 
      "玉篆古文光燦爛，花垂零露影參差。", 
      "月寒煙淡最相宜。"
    ], 
    "rhythmic": "浣溪沙"
  }, 
  {
    "author": "王千秋", 
    "paragraphs": [
      "人物又無雙，餘事錦機閒織。", 
      "□就兩都新賦，笑一生聯緝。", 
      "來年秋色起鵬程，一舉上晴碧。", 
      "須洗玉荷爲壽，助穿楊飛的。"
    ], 
    "rhythmic": "好事近"
  }, 
  {
    "author": "王千秋", 
    "paragraphs": [
      "春前臘尾。", 
      "問誰會開解，幽人心裏。", 
      "映竹精神，凌風標緻，姑射昔聞今是。", 
      "試妝競看吹面，寄驛勝傳緘紙。", 
      "迥瀟灑，更香來林表，枝橫溪底。", 
      "誰爲。", 
      "停徵騎。", 
      "評蕙品蘭，俱恐非同裏。", 
      "天意深憐，花神偏巧，持爲翦冰裁水。", 
      "擬喚綠衣來舞，只許蒼官相倚。", 
      "醉眠穩，盡參橫月落，留連行李。"
    ], 
    "rhythmic": "喜遷鶯"
  }, 
  {
    "author": "王千秋", 
    "paragraphs": [
      "玉龍垂尾。", 
      "望闕角岹嶢，如侵雲裏。", 
      "明璧榱題，白銀階陛，平日世間無是。", 
      "靜久聲鳴檻竹，夜半色侵窗紙。", 
      "最奇處，盡巧妝枝上，低飛檐底。", 
      "當爲。", 
      "呼遊騎。", 
      "嗾犬擎蒼，腰箭隨鄰里。", 
      "藉草烹鮮，枯枝煎茗，點化玉花爲水。", 
      "未挹瑤臺風露，且借瓊林棲倚。", 
      "眩銀海，待斜披鶴氅，騎鯨尋李。"
    ], 
    "rhythmic": "喜遷鶯"
  }, 
  {
    "author": "王千秋", 
    "paragraphs": [
      "蕊小雕瓊，花明熔蠟，天交一旦俱芳。", 
      "豐臞雖異，皆熨水沈香。", 
      "應笑紛紅墮紫，初未識、調粉塗黃。", 
      "憑肩處，金細玉珥，不數壽陽妝。", 
      "思量。", 
      "誰比似，酥裁筍指，密翦蜂房。", 
      "又何須酣酒，重暖瑤觴。", 
      "且放側堆金縷，驪山冷、來浴溫湯。", 
      "誰題品，青枝綠萼，俱未許升堂。"
    ], 
    "rhythmic": "滿庭芳"
  }, 
  {
    "author": "王千秋", 
    "paragraphs": [
      "二分濃綠一分紅。", 
      "春事若爲窮。", 
      "醉袖罥香沾粉，公挽我、我扶公。", 
      "敧短帽，吐長虹。", 
      "擬凌風。", 
      "布金堆裏，疊翠屏中，雲月輕籠。"
    ], 
    "rhythmic": "訴衷情"
  }, 
  {
    "author": "王千秋", 
    "paragraphs": [
      "柳巷鶯啼春未曉，畫堂環佩珊珊。", 
      "薰爐烘暖鷓鴣斑。", 
      "壽杯須鬥酌，舞袖正弓彎。", 
      "未說珥貂橫玉事，勳名且勒燕然。", 
      "歸來方卜五湖閒。", 
      "年年花月夜，沈醉綺羅間。"
    ], 
    "rhythmic": "臨江仙"
  }, 
  {
    "author": "王千秋", 
    "paragraphs": [
      "疊雪裁霜越紵勻。", 
      "美人親翦稱腰身。", 
      "暑天寧數越羅春。", 
      "兩臂輕籠燕玉膩，一胸斜露塞酥溫。", 
      "不教香汗溼歌塵。"
    ], 
    "rhythmic": "浣溪沙"
  }, 
  {
    "author": "王千秋", 
    "paragraphs": [
      "四俊鄉書薦鶚，一夔漕府登賢。", 
      "明年春晚柳如煙。", 
      "看取臚傳金殿。", 
      "冊府牙籤晝閱，詞垣紫誥宵傳。", 
      "青樓買酒定無緣。", 
      "且放金盃瀲灩。"
    ], 
    "rhythmic": "西江月"
  }, 
  {
    "author": "王千秋", 
    "paragraphs": [
      "能歌善謔。", 
      "精神堆下人難學。", 
      "疏簾清……。"
    ], 
    "rhythmic": "醉落魄・一斛珠"
  }, 
  {
    "author": "王千秋", 
    "paragraphs": [
      "風花南北知何據。", 
      "常是將春負。", 
      "海棠開盡野棠開。", 
      "匹馬崎嶇、還入亂山來。", 
      "尊前人物勝前度。", 
      "誰記桃花句。", 
      "老來情事不禁濃。", 
      "玉佩行雲、切莫易丁東。"
    ], 
    "rhythmic": "虞美人"
  }, 
  {
    "author": "王千秋", 
    "paragraphs": [
      "要津去去無由據。", 
      "已分平生負。", 
      "擬將懷抱向誰開。", 
      "萬水千山、聊爲借書來。", 
      "玄都晝永閒難度。", 
      "欲正書中句。", 
      "黃琮丹璧已磨濃。", 
      "發篋煩君、早送過橋東。"
    ], 
    "rhythmic": "虞美人"
  }, 
  {
    "author": "王千秋", 
    "paragraphs": [
      "春漠漠。", 
      "閒盡綺窗雲幕。", 
      "悔不車輪生四角。", 
      "卻成緣分薄。", 
      "想畫鴉兒方學。", 
      "小蹙恨人無託。", 
      "不道月明誰共酌。", 
      "這般情味惡。"
    ], 
    "rhythmic": "謁金門"
  }, 
  {
    "author": "王千秋", 
    "paragraphs": [
      "春漠漠。", 
      "何處養花張幕。", 
      "佩冷香殘天一角。", 
      "忍看羅袖薄。", 
      "兩兩鴛鴦難學。", 
      "六六錦鱗空託。", 
      "趁有餘妍須細酌。", 
      "東風情性惡。"
    ], 
    "rhythmic": "謁金門"
  }, 
  {
    "author": "王千秋", 
    "paragraphs": [
      "玉立霞升，縱談劉尹高支許。", 
      "待爲霖雨。", 
      "小駐紅蓮府。", 
      "鶴健鬆堅，鴻寶初非誤。", 
      "玄都路。", 
      "桃花栽取。", 
      "來看千千度。"
    ], 
    "rhythmic": "點絳脣"
  }, 
  {
    "author": "王千秋", 
    "paragraphs": [
      "何處春來，試煩君向垂楊看。", 
      "萬條輕線。", 
      "已借鵝黃染。", 
      "弄日搖風，按舞知誰見。", 
      "陽關遠。", 
      "一杯休勸。", 
      "且放修眉展。"
    ], 
    "rhythmic": "點絳脣"
  }, 
  {
    "author": "王千秋", 
    "paragraphs": [
      "何處春來，試煩君向梅梢看。", 
      "壽陽妝面。", 
      "漏泄春何限。", 
      "冷蕊疏枝，似恨春猶淺。", 
      "收羌管。", 
      "莫驚香散。", 
      "留副□和願。"
    ], 
    "rhythmic": "點絳脣"
  }, 
  {
    "author": "王千秋", 
    "paragraphs": [
      "何處春來，試煩君向釵頭看。", 
      "舞翻飛燕。", 
      "已拂春風面。", 
      "白玉圓鈿，酌酒殷勤勸。", 
      "深深願。", 
      "願長□健。", 
      "歲與春相見。"
    ], 
    "rhythmic": "點絳脣"
  }, 
  {
    "author": "王千秋", 
    "paragraphs": [
      "何處春來，試煩君向盤中看。", 
      "韭黃猶短。", 
      "玉指呵寒翦。", 
      "犀箸調勻，更爲雙雙卷。", 
      "情何限。", 
      "怕寒須暖。", 
      "先酌黃金盞。"
    ], 
    "rhythmic": "點絳脣"
  }, 
  {
    "author": "王千秋", 
    "paragraphs": [
      "筆力卷鯨海，人物冠麟臺。", 
      "向來朱邸千字，不省有驚雷。", 
      "人似曲江風韻，剛要重來持節，不道玉堂開。", 
      "草詔坐扛鼎，瑣屑掃尊罍。", 
      "金錯落，貂掩映，玉崔嵬。", 
      "看公談笑，長河千里靜氛埃。", 
      "散馬晝閒榆塞，辮髮春趨瑤陛，都出濟川才。", 
      "老子尚頑健，東閣亦時來。"
    ], 
    "rhythmic": "水調歌頭"
  }, 
  {
    "author": "王千秋", 
    "paragraphs": [
      "夷吾在江左。", 
      "罄氈裘俱礱，笑清邊瑣。", 
      "遺民冀巾裹。", 
      "個規模欲繼，外人誰可。", 
      "一花兩果。", 
      "晚佔熊、材能更夥。", 
      "試頒春、便有歡謠，聲接月鞍煙柂。", 
      "馺娑。", 
      "已傳丹詔，催上文石，□論炙輠。", 
      "橐弓□笴。", 
      "□九域，措安妥。", 
      "待緇衣重詠，履封光繼，綠野從教晝鎖。", 
      "問黑頭、當日三公，可能似我。"
    ], 
    "rhythmic": "瑞鶴仙"
  }, 
  {
    "author": "王千秋", 
    "paragraphs": [
      "水滿方塘，三日雨、曉來方足。", 
      "闌干外、錦䙀初脫，新篁森玉。", 
      "沃葉未乾鳩婦去，餘花時墜蜂兒逐。", 
      "認去年、乳燕又雙雙，飛華屋。", 
      "紅豆恨，歸誰促。", 
      "青鸞夢，驚難續。", 
      "想多情猶記，碧箋新曲。", 
      "白髮欺人雖已老，短襟搵黛存餘馥。", 
      "且如今、一笑總休論，杯行速。"
    ], 
    "rhythmic": "滿江紅"
  }, 
  {
    "author": "王千秋", 
    "paragraphs": [
      "璀璨雕籠灑筆，聯翩薦鶚飛書。", 
      "翻階紅藥試妝梳。", 
      "管取不言溫樹。", 
      "容我一杯爲壽，看君九萬鵬圖。", 
      "髻鬟人小串珠璣。", 
      "歲歲綠窗朱戶。"
    ], 
    "rhythmic": "西江月"
  }, 
  {
    "author": "李呂", 
    "paragraphs": [
      "琢成玉樹。", 
      "誰解著、雲斤月斧。", 
      "短箠羸驂，樸樕一懷塵土。", 
      "嘆雄圖、傷別緒。", 
      "主人不語花能語。", 
      "苦欲留君、不是留君處。", 
      "碧落紫霄，樓觀參差煙霧。", 
      "一樽空、鴻鵠舉。"
    ], 
    "rhythmic": "一落索"
  }, 
  {
    "author": "李呂", 
    "paragraphs": [
      "光拂星榆，輪高金掌，暮煙飄盡澄空。", 
      "素娥幽恨，霜豔洗鉛紅。", 
      "醉把摩雲妙手，教纖翳、不點青銅。", 
      "知多少，天高露冷，爭佔九秋風。", 
      "歌鐘。", 
      "邀勝侶，園攀瓊樹，簾卷珠宮。", 
      "算庾樓吟賞，今古應同。", 
      "多謝秦娥絕唱，聲聲爲、飄入雲中。", 
      "留仙住，莫教清影，容易轉梧桐。"
    ], 
    "rhythmic": "滿庭芳"
  }, 
  {
    "author": "李呂", 
    "paragraphs": [
      "休休莫莫。", 
      "當年不負西湖約。", 
      "一技初見橫籬落。", 
      "嚼蕊聞香，長是醉鄉落魄。", 
      "而今對酒空斟酌。", 
      "老來多病情非昨。", 
      "誰人伴我臨東閣。", 
      "冷淡吟懷，猶可追前作。"
    ], 
    "rhythmic": "醉落魄・一斛珠", 
    "tags": [
      "西湖"
    ]
  }, 
  {
    "author": "李呂", 
    "paragraphs": [
      "展屏山色翠連空。", 
      "瀟灑冠閩中。", 
      "背郭元無塵事，披襟時有清風。", 
      "君侯雅緻，臨流句麗，愛月情鍾。", 
      "樂府直追歐老，堂名新自陶翁。"
    ], 
    "rhythmic": "朝中措"
  }, 
  {
    "author": "李呂", 
    "paragraphs": [
      "堂成開宴日無空。", 
      "景佔四時中。", 
      "畫棟翬飛星漢，雕闌鎖斷花風。", 
      "薰人和氣，清談四坐，雅量千鍾。", 
      "早晚催歸天仗，往來還記溪翁。"
    ], 
    "rhythmic": "朝中措"
  }, 
  {
    "author": "李呂", 
    "paragraphs": [
      "臉上殘霞酒半消。", 
      "晚妝勻罷卻無聊。", 
      "金泥帳小教誰共，銀字笙寒懶更調。", 
      "人悄悄，漏迢迢。", 
      "瑣窗虛度可憐宵。", 
      "一從恨滿丁香結，幾度春深豆蔻梢。"
    ], 
    "rhythmic": "鷓鴣天"
  }, 
  {
    "author": "李呂", 
    "paragraphs": [
      "甲帳春風肯見分。", 
      "夜陪清夢當爐薰。", 
      "尋香若傍闌干曉，定見堆紅越鄂君。", 
      "雕玉佩，鬱金裙。", 
      "憑誰書葉寄朝雲。", 
      "蘭芽九畹雖清絕，也要芳心伴小醺。"
    ], 
    "rhythmic": "鷓鴣天"
  }, 
  {
    "author": "李呂", 
    "paragraphs": [
      "射虎南山，斷蛟北海，恍如夢中。", 
      "念少年豪氣，霜寒一劍，清時功業，月滿雕弓。", 
      "年去年來成底事，已一半消磨成老翁。", 
      "那堪更，病爲城繞，愁作兵攻。", 
      "無悰。", 
      "慵語西風。", 
      "正獨倚危闌送塞鴻。", 
      "道酒能消遣，酒因病減，歌能消遣，歌爲愁濃。", 
      "大造不將爐冶去，□萬卷詩書寧憤窮。", 
      "都休問，且試彈綠綺，閒和秋蟲。"
    ], 
    "rhythmic": "沁園春"
  }, 
  {
    "author": "李呂", 
    "paragraphs": [
      "山雨喜開霽，爽氣滌煩襟。", 
      "晚秋丹葉飄墜，籬菊散黃金。", 
      "徙倚關河凝望，回首光陰輕駛，倏忽二毛侵。", 
      "須信人間世，莫放酒杯深。", 
      "一星子，名與利，漫浮沈。", 
      "塞翁禍福無定，此理古猶今。", 
      "妙處只應親到，外物從渠舒捲，出處我無心。", 
      "袖手無新語，洗耳聽清音。"
    ], 
    "rhythmic": "水調歌頭"
  }, 
  {
    "author": "李呂", 
    "paragraphs": [
      "一歲光陰寒共暑。", 
      "一日光陰，只個朝還暮。", 
      "有物分明能喚寤。", 
      "晚鐘晨角君聽取。", 
      "擾擾膠膠勞百慮。", 
      "究竟思量，沒個相干處。", 
      "只有一般攜得去。", 
      "世人喚作閒傢俱。"
    ], 
    "rhythmic": "鳳棲梧・蝶戀花"
  }, 
  {
    "author": "李呂", 
    "paragraphs": [
      "去歲天涯，一燈閒作幽窗伴。", 
      "酒來須滿。", 
      "不待旁人勸。", 
      "今歲天涯，又是年華晚。", 
      "淒涼慣。", 
      "問天不管。", 
      "只我何曾管。"
    ], 
    "rhythmic": "點絳脣"
  }, 
  {
    "author": "李呂", 
    "paragraphs": [
      "眼尾。", 
      "寄深意。", 
      "一點蘭膏紅破蕊。", 
      "鈿窩淺淺雙痕媚。", 
      "背面銀牀斜倚。", 
      "燭花先報今宵喜。", 
      "管定知人心裏。"
    ], 
    "rhythmic": "調笑令"
  }, 
  {
    "author": "李呂", 
    "paragraphs": [
      "歸晚。", 
      "思何限。", 
      "玉墜金偏雲鬢亂。", 
      "傷春誰作嬉遊伴。", 
      "只有飛來花片。", 
      "幾回愁映眉山遠。", 
      "總被東風驚散。"
    ], 
    "rhythmic": "調笑令"
  }, 
  {
    "author": "李呂", 
    "paragraphs": [
      "春盡。", 
      "斂新悶。", 
      "暗傍銀屏撩綠鬢。", 
      "攢眉不許旁人問。", 
      "簾外冷紅成陣。", 
      "銀釭挑盡睡未肯。", 
      "腸斷秦郎歸信。"
    ], 
    "rhythmic": "調笑令"
  }, 
  {
    "author": "李呂", 
    "paragraphs": [
      "花底。", 
      "錦鋪地。", 
      "繡浪瓊枝光似洗。", 
      "一心長在金盆裏。", 
      "翠袖懶遮纖指。", 
      "珠璣滿鬥猶慵起。", 
      "過盡紅樓春睡。"
    ], 
    "rhythmic": "調笑令"
  }, 
  {
    "author": "李呂", 
    "paragraphs": [
      "含怨。", 
      "兩顰淺。", 
      "羽髻雲鬟低玉燕。", 
      "綠沈香底金鵝扇。", 
      "隱隱花枝輕顫。", 
      "當筵不放紅雲轉。", 
      "正是玉壺春滿。"
    ], 
    "rhythmic": "調笑令"
  }, 
  {
    "author": "李呂", 
    "paragraphs": [
      "家在宋牆東畔住，流鶯時送芳音。", 
      "竊香解佩兩沈沈。", 
      "都緣些子事，過卻許多春。", 
      "日上花梢初睡起，繡衣閒縱金針。", 
      "錯將黃暈壓檀心。", 
      "見人羞不語，偷把淚珠勻。"
    ], 
    "rhythmic": "臨江仙"
  }, 
  {
    "author": "李呂", 
    "paragraphs": [
      "參橫月落聞街鼓。", 
      "指楊柳、天邊路。", 
      "冷澹梨花啼玉箸。", 
      "五雲芝檢，八花磚影，穩上鰲頭去。", 
      "吹簫臺冷秦雲暮。", 
      "玉勒嘶風弄嬌步。", 
      "四雁峯前憑尺素。", 
      "壁塵香減，綺窗風靜，記得題詩處。"
    ], 
    "rhythmic": "青玉案"
  }, 
  {
    "author": "陳從古", 
    "paragraphs": [
      "日借輕黃珠綴露。", 
      "困倚東風，無限嬌春處。", 
      "看盡夭紅渾謾語。", 
      "淡妝偏稱泥金縷。", 
      "不共鉛華爭勝負。", 
      "殿後開時，故欲尋春去。", 
      "去似朝霞無定所。", 
      "那堪更著催花雨。"
    ], 
    "rhythmic": "蝶戀花"
  }, 
  {
    "author": "姚寬", 
    "paragraphs": [
      "斜陽山下明金碧。", 
      "畫樓返照融春色。", 
      "睡起揭簾旌。", 
      "玉人蟬鬢輕。", 
      "無言空佇立。", 
      "花落東風急。", 
      "燕子引愁來。", 
      "眉心那得開。"
    ], 
    "rhythmic": "菩薩蠻"
  }, 
  {
    "author": "姚寬", 
    "paragraphs": [
      "夢中不記江南路。", 
      "玉釵翠鬢驚春去。", 
      "午醉晚來醒。", 
      "暝煙花上輕。", 
      "紅綃空浥淚。", 
      "錦字憑誰寄。", 
      "衫薄曖香銷。", 
      "相思雲水遙。"
    ], 
    "rhythmic": "菩薩蠻"
  }, 
  {
    "author": "姚寬", 
    "paragraphs": [
      "毿毿楊柳綠初低。", 
      "澹澹梨花開未齊。", 
      "樓上情人聽馬嘶。", 
      "憶郎歸。", 
      "細雨春風溼酒旗。"
    ], 
    "rhythmic": "怨王孫・憶王孫"
  }, 
  {
    "author": "姚寬", 
    "paragraphs": [
      "郎如陌上塵，妾似堤邊絮。", 
      "相見兩悠揚，蹤跡無尋處。", 
      "酒面撲春風，淚眼零秋雨。", 
      "過了別離時，還解相思否。"
    ], 
    "rhythmic": "生查子"
  }, 
  {
    "author": "姚寬", 
    "paragraphs": [
      "蘋頁煙深，荷花露溼。", 
      "碧蘆紅蓼秋風急。", 
      "採菱渡口日將沈，飛鴻樓上人空立。", 
      "綵鳳難雙，紅綃暗泣。", 
      "回紋未剪吳刀澀。", 
      "夢雲歸處不留蹤，厭厭一夜涼蟾入。"
    ], 
    "rhythmic": "踏莎行"
  }, 
  {
    "author": "劉珙", 
    "paragraphs": [
      "南郭新居，憶鄉社、久成疏隔。", 
      "乘暇日、風吹衣袂，花迎村陌。", 
      "果核難豚張燕豆，兒童父老聊賓席。", 
      "想筍輿、到處水增光，山添色。", 
      "應情念，天涯侄。", 
      "隨官牒，飄萍跡。", 
      "嘆離多聚少，感今思昔。", 
      "鬢影羞臨湘水綠，夢魂常對屏山碧。", 
      "憑畫欄、搔首望歸雲，情無極。"
    ], 
    "rhythmic": "滿江紅"
  }, 
  {
    "author": "黃格", 
    "paragraphs": [
      "富貴不難致，名節幾人全。", 
      "渡江龍化，於今，五十有三年。", 
      "歷數朝堂諸老，誰似武夷仙伯，操行老彌堅。", 
      "吾道適中否，一柱獨擎天。", 
      "湖南北，江左右，屢藩宣。", 
      "韓公城下，烽火靜、米鬥三錢。", 
      "人願公歸臺鼎，我願公歸中隱，九老要齊肩。", 
      "歲歲祝公壽，風月伴梅仙。"
    ], 
    "rhythmic": "水調歌頭"
  }, 
  {
    "author": "湯思退", 
    "paragraphs": [
      "畫船橫絕湖波練。", 
      "更上雕鞍窮翠巘。", 
      "霜橘半垂黃。", 
      "征衣盡日香。", 
      "鐘聲雲外聽。", 
      "金界青松映。", 
      "何處是華山。", 
      "峯巒杳靄間。"
    ], 
    "rhythmic": "菩薩蠻"
  }, 
  {
    "author": "張仲宇", 
    "paragraphs": [
      "送過雕樑舊燕。", 
      "聽到妝樓新雁。", 
      "菊訊一何遲，倒盡清樽誰伴。", 
      "魂斷。", 
      "魂斷。", 
      "人與暮雲俱遠。"
    ], 
    "rhythmic": "如夢令"
  }, 
  {
    "author": "李流謙", 
    "paragraphs": [
      "菊露晴黃，楓霜晚翠。", 
      "重陽氣候偏如此。", 
      "異鄉牢落怕登臨，吾家落照飛雲是。", 
      "舉扇塵低，脫巾風細。", 
      "靈苗醫得人憔悴。", 
      "燈前點檢欠誰人，惟有斷鴻知此意。"
    ], 
    "rhythmic": "踏莎行"
  }, 
  {
    "author": "李流謙", 
    "paragraphs": [
      "老插黃花不稱。", 
      "節物撩人且任。", 
      "破帽略遮闌，嫌見星星越甚。", 
      "不飲。", 
      "不飲。", 
      "和取蜂愁蝶恨。"
    ], 
    "rhythmic": "如夢令"
  }, 
  {
    "author": "李流謙", 
    "paragraphs": [
      "正紅疏綠密，浪軟波肥，放舟時節。", 
      "載地擎天，識堂堂人傑。", 
      "萬里長江，百年驕虜，只笑談煙滅。", 
      "葭葦霜秋，樓船月曉，漁樵能說。", 
      "分陝功成，沙堤歸去，袞繡光浮，兩眉黃徹。", 
      "了卻中興，看這回勳業。", 
      "應有命圭相印，都用賞、元功重疊。", 
      "點檢尊前，太平氣象，今朝渾別。"
    ], 
    "rhythmic": "醉蓬萊", 
    "tags": [
      "長江"
    ]
  }, 
  {
    "author": "李流謙", 
    "paragraphs": [
      "輕暑單衣四月天。", 
      "重來間屈指，惜流年。", 
      "人間何處有神仙。", 
      "安排我，花底與尊前。", 
      "爭道使君賢。", 
      "筆端驅萬馬，駐平川。", 
      "長安只在日西邊。", 
      "空回首，喬木淡疏煙。"
    ], 
    "rhythmic": "小重山"
  }, 
  {
    "author": "李流謙", 
    "paragraphs": [
      "相知元早來何暮。", 
      "社燕送、秋鴻去。", 
      "春草春波愁目注。", 
      "酒香花韻，綺譚妍唱，怎不思量住。", 
      "虛無指點騎鯨路。", 
      "個是騷人不凡處。", 
      "畫棟雲飛簾卷雨。", 
      "風流千古，一時人物，好記尊前語。"
    ], 
    "rhythmic": "青玉案"
  }, 
  {
    "author": "李流謙", 
    "paragraphs": [
      "一春不識春風面。", 
      "都爲慵開眼。", 
      "荼䕷雪白牡丹紅。", 
      "猶及尊前一醉、賞芳穠。", 
      "東君又是匆匆去。", 
      "我亦無多住。", 
      "四年薄宦老天涯。", 
      "閒了故園多少、好花枝。"
    ], 
    "rhythmic": "虞美人"
  }, 
  {
    "author": "李流謙", 
    "paragraphs": [
      "一翦秋光，阿誰洗得無纖滓。", 
      "冰盤徹底。", 
      "人也清如此。", 
      "萬里歸來，著個斑衣戲。", 
      "慈顏喜。", 
      "問君不醉。", 
      "更遣何人醉。"
    ], 
    "rhythmic": "點絳脣"
  }, 
  {
    "author": "李流謙", 
    "paragraphs": [
      "萬綠壓庭柯，雨晴煙潤。", 
      "三尺金猊麝微噴。", 
      "百花香暖，釀作九霞仙醞。", 
      "祝君如此酒，年年飲。", 
      "插額漢貂，垂腰蘇印。", 
      "趁取如今未華鬢。", 
      "三茅兄弟，總有丹臺名姓。", 
      "蟠桃熟也未，教人問。"
    ], 
    "rhythmic": "感皇恩"
  }, 
  {
    "author": "李流謙", 
    "paragraphs": [
      "曉日簾櫳初破睡，寶鴨宿薰濃。", 
      "笑指圖中鶴髮翁。", 
      "仙骨宛然同。", 
      "萬里郎官遙上壽，五馬茜衫紅。", 
      "待插華貂酒滿鍾。", 
      "仍是黑頭公。"
    ], 
    "rhythmic": "武陵春"
  }, 
  {
    "author": "李流謙", 
    "paragraphs": [
      "行不記。", 
      "貪看遠峯顰翠。", 
      "風約柳花吹又起。", 
      "故黏行客袂。", 
      "老大渾無歡意。", 
      "不爲傷春憔悴。", 
      "茅屋數間修竹裏。", 
      "日長春睡美。"
    ], 
    "rhythmic": "謁金門"
  }, 
  {
    "author": "李流謙", 
    "paragraphs": [
      "空佇立。", 
      "又是冷煙寒食。", 
      "開盡荼䕷都一色。", 
      "東風吹更白。", 
      "我是綸竿倦客。", 
      "道上行人不識。", 
      "著取蓑衣拈短笛。", 
      "沙鷗應認得。"
    ], 
    "rhythmic": "謁金門"
  }, 
  {
    "author": "李流謙", 
    "paragraphs": [
      "春又晚。", 
      "楊柳曉鶯啼斷。", 
      "落盡殘紅餘片片。", 
      "風狂都不管。", 
      "作客惟嫌酒淺。", 
      "未敵閒愁一半。", 
      "人與青山誰近遠。", 
      "可憐春夢短。"
    ], 
    "rhythmic": "謁金門"
  }, 
  {
    "author": "李流謙", 
    "paragraphs": [
      "山數尺。", 
      "江草江波同碧。", 
      "晚雨吹風才數滴。", 
      "行人心更急。", 
      "漠漠疏煙如織。", 
      "遮斷客愁不得。", 
      "腸斷故園無信息。", 
      "燈花閒手剔。"
    ], 
    "rhythmic": "謁金門"
  }, 
  {
    "author": "李流謙", 
    "paragraphs": [
      "東南應眷倚。", 
      "當年麗絕，今其餘幾。", 
      "雲錦飄香，好在藕花十里。", 
      "六月長安徂暑，只一雨、滂沱都洗。", 
      "君好爲。", 
      "攜將甦醒，三吳生齒。", 
      "總道秦蜀謳吟，但消得雍容，笑談而致。", 
      "稍待秋風，也擬買舟東逝。", 
      "收拾塵編蠹簡，更飽看、江山奇偉。", 
      "歌盛美。", 
      "遠送往趨天陛。"
    ], 
    "rhythmic": "玉漏遲"
  }, 
  {
    "author": "李流謙", 
    "paragraphs": [
      "歸去來兮，吾歸何處，舊山閒卻岷峨。", 
      "雪堂重到，但覺客愁多。", 
      "來往真成底事，人應笑、我亦狂歌。", 
      "憑闌久，雲東不至，舉盞酹東坡。", 
      "少年，渾妄意，鬥衝劍氣，雷化龍梭。", 
      "到如今，翻羨白鳥滄波。", 
      "松柏皆吾手種，依然□、煙蕊霜柯。", 
      "君知否，人間塵事，元不到漁蓑。"
    ], 
    "rhythmic": "滿庭芳"
  }, 
  {
    "author": "李流謙", 
    "paragraphs": [
      "癡本無絛，悶寧有火。", 
      "都是你，自纏自鎖。", 
      "高來也可。", 
      "低來也可。", 
      "這宇宙，何曾礙你一個。", 
      "休說榮枯，強分物我。", 
      "惺惺地，要須識破。", 
      "漁樵不小，公侯不大。", 
      "但贏取，飢飡醉來便臥。"
    ], 
    "rhythmic": "人嬌"
  }, 
  {
    "author": "李流謙", 
    "paragraphs": [
      "雲窗霧閣，塵滿題詩處。", 
      "枝上流鶯解人語。", 
      "道別來，知否瘦盡花枝，春不管，更遣何人管取。", 
      "平生鷗鷺性，細雨疏煙，慣了江頭自來去。", 
      "不見鵲橋旁，只爲隔年，翻贏得、年年風露。", 
      "便學得、無情海中潮，縱一日兩回，如何憑據。"
    ], 
    "rhythmic": "洞仙歌"
  }, 
  {
    "author": "李流謙", 
    "paragraphs": [
      "生別有相逢，死別無消息。", 
      "說著從前總是愁，只是不相憶。", 
      "月墮半窗寒，夢裏分明識。", 
      "卻似瞋人不憶他，花露盈盈溼。"
    ], 
    "rhythmic": "卜算子"
  }, 
  {
    "author": "李流謙", 
    "paragraphs": [
      "江漲解網雨，衣潤熟梅天。", 
      "高人何事，乘興來寄五湖船。", 
      "才聽咚咚疊奏，嘔軋擼聲聲齊發，幾別故州山。", 
      "轉盼青樓杪，已在碧雲端。", 
      "渡頭月，臨晚霽，泊清灣。", 
      "水空天靜，高下相應總團圞。", 
      "遙想吾家更好，盡喚兒曹泛掃，欣賞共嬋娟。", 
      "應念思歸客，對此不成眠。"
    ], 
    "rhythmic": "水調歌頭"
  }, 
  {
    "author": "李流謙", 
    "paragraphs": [
      "薄日烘晴，輕煙籠曉，春風繡出林塘。", 
      "笑溪桃，並塢杏，忒煞尋常。", 
      "東君處，沒他後、成甚風光。", 
      "翠深深，誰教入骨，夜來過雨淋浪。", 
      "這些兒顏色，已惱亂人腸。", 
      "如何更道，可惜處、只是無香。"
    ], 
    "rhythmic": "于飛樂"
  }, 
  {
    "author": "李流謙", 
    "paragraphs": [
      "色似臘梅渾淺，香如薝蔔微清。", 
      "更張綠幄蔽輕盈。", 
      "巧著工夫鬥釘。", 
      "露頁涓涓月曉，風英點點秋晴。", 
      "江南江北可經行。", 
      "夢到吳王香徑。"
    ], 
    "rhythmic": "西江月"
  }, 
  {
    "author": "李流謙", 
    "paragraphs": [
      "素娥作意失幽期。", 
      "我自不憑伊。", 
      "舉杯重嘆，帖雲微笑，應道人癡。", 
      "如今老去無情緒，只有睡相宜。", 
      "建溪一啜，木樨數翦，酒醒歸時。"
    ], 
    "rhythmic": "眼兒媚"
  }, 
  {
    "author": "李流謙", 
    "paragraphs": [
      "相思兩地費三年。", 
      "明月幾回圓。", 
      "鷗鳥不知許事，清江仍繞青山。", 
      "尊前歌板，未終金縷，已到陽關。", 
      "趁取臘前歸去，梅花不奈春寒。"
    ], 
    "rhythmic": "朝中措"
  }, 
  {
    "author": "李流謙", 
    "paragraphs": [
      "玉林照坐。", 
      "簌簌花微墮。", 
      "春院靜，煙扉鎖。", 
      "黛輕妝未試，紅淡脣微破。", 
      "清瘦也，算應都是風流過。", 
      "把盞對橫枝，尚憶年時個。", 
      "人不見，愁無那。", 
      "繞林霜掠袂，嚼蕊香黏唾。", 
      "清夢斷，更隨月色禁持我。"
    ], 
    "rhythmic": "千秋歲"
  }, 
  {
    "author": "李流謙", 
    "paragraphs": [
      "吳波亭畔千行柳。", 
      "直恁留人久。", 
      "晚來船檻再三憑。", 
      "又是一鉤新月、照江心。", 
      "故人有約何時到。", 
      "白地令人老。", 
      "只愁酒盡更誰賒。", 
      "一段閒愁無計、奈何他。"
    ], 
    "rhythmic": "虞美人"
  }, 
  {
    "author": "洪邁", 
    "paragraphs": [
      "雨澀風慳，雙溪閟、幾曾洋溢。", 
      "長長是、非霞散綺，岫雲凝碧。", 
      "修禊歡遊今不講，流觴故事何從覓。", 
      "待它時、水到卻尋盟，籌輸一。", 
      "燕舞倦，鶯吟畢。", 
      "春肯住，才明日。", 
      "池塘波綠皺，小荷爭出。", 
      "童子舞雩渾悵望，吾人提筆誰飄逸。", 
      "記去年，修竹暮天寒，無蹤跡。"
    ], 
    "rhythmic": "滿江紅"
  }, 
  {
    "author": "洪邁", 
    "paragraphs": [
      "綺席流歡歡正洽，高樓佳氣重重。", 
      "釵頭小篆燭花紅。", 
      "直須將喜事，來報主人公。", 
      "桂月十分春正半，廣寒宮殿蔥蔥。", 
      "姮娥相對曲闌東。", 
      "雲梯知不遠，平步躡東風。"
    ], 
    "rhythmic": "臨江仙"
  }, 
  {
    "author": "洪邁", 
    "paragraphs": [
      "寒日短，草露朝晞。", 
      "仙鶴下，夢雲歸。", 
      "大椿亭畔蒼蒼柳，悵無由、挽住天衣。", 
      "昭陽深，暝鴉飛。", 
      "愁帶箭、戀恩棲。", 
      "笳簫三疊奏，都人悲淚袂成帷。"
    ], 
    "rhythmic": "導引"
  }, 
  {
    "author": "洪邁", 
    "paragraphs": [
      "堯傳舜，盛事千古難並。", 
      "回龍馭，辭鳳掖，北內別有蓬瀛。", 
      "爲天子父，冊鴻名。", 
      "萬年千歲福康寧。", 
      "春秋不說楚冥靈。", 
      "萊衣彩戲，漢殿玉卮輕。", 
      "宸遊今不見，煙外落霞明。", 
      "前回丁未，霧塞神京。", 
      "正同符、光武中興。", 
      "擎天獨力扶傾。", 
      "定宗廟，保河山，乾坤整頓庚庚。", 
      "功成了，脫屣遺榮。", 
      "訪崆峒、空與丹庭。", 
      "笑挹塵寰、不留行。", 
      "吾皇哀戀，淚血灑神旌。", 
      "腸斷濤江渡，明日稽山暮雲，東望元陵。"
    ], 
    "rhythmic": "六州"
  }, 
  {
    "author": "洪邁", 
    "paragraphs": [
      "璧門雙闕轉蒼龍。", 
      "德壽儼祗宮。", 
      "軒屏正坐，天子親拜天公。", 
      "儀紳笏，羅鵷鷺，粲庭中。", 
      "仙家歡不盡，人世壽無窮。", 
      "誰知雲路，玉京成就，催返璇穹。", 
      "轉手萬緣空。", 
      "見說煙霄好處，不與下方同。", 
      "塵合霧迷濛。", 
      "笙簫寥寂，樓閣玲瓏。", 
      "中興大業，巍巍稽古成功。", 
      "事去孤鴻。", 
      "忍聽宵柝晨鍾。", 
      "靈舉駕，素幃低，杳龐茸。", 
      "漸江潮，萬神護，川后滋恭。", 
      "因山祗事，崔嵬禹穴，此日重逢。", 
      "柏城封。", 
      "愁長夜、起悲風。", 
      "歌清廟、千古誦高宗。"
    ], 
    "rhythmic": "十二時・憶少年"
  }, 
  {
    "author": "洪邁", 
    "paragraphs": [
      "院落深沈，池塘寂靜。", 
      "簾鉤捲上梨花影。", 
      "寶箏拈得雁難尋，篆香消盡山空冷。", 
      "釵鳳斜敧，鬢蟬不整。", 
      "殘紅立褪慵看鏡。", 
      "杜鵑啼月一聲聲，等閒又是三春盡。"
    ], 
    "rhythmic": "踏莎行"
  }, 
  {
    "author": "趙縮手", 
    "paragraphs": [
      "損屋一間兒。", 
      "好與支持。", 
      "休教風雨等閒欺。", 
      "覓個帶修安穩路，休遣人知。", 
      "須是着便宜。", 
      "運轉臨時。", 
      "祆知險裏卻防危。", 
      "透得玄關歸去路，方步雲梯。"
    ], 
    "rhythmic": "浪淘沙"
  }, 
  {
    "author": "張風子", 
    "paragraphs": [
      "咄哉牛兒，心壯力壯，幾人能可牽繫。", 
      "爲愛原上，嬌嫩草萋萋。", 
      "只管侵青逐翠，奔走後、豈顧羣迷。", 
      "爭知道，山遙水遠，回首到家遲。", 
      "牧童，能有智，長繩牢把，短梢高攜。", 
      "任從它，入泥入水無爲。", 
      "我自心調步穩，青松下、橫笛長吹。", 
      "當歸處，人牛不見，正是月明時。"
    ], 
    "rhythmic": "滿庭芳"
  }, 
  {
    "author": "張珍奴", 
    "paragraphs": [
      "逢師許多時，不說些兒個。", 
      "及至如今悶損我。"
    ], 
    "rhythmic": "失調名"
  }, 
  {
    "author": "洪惠英", 
    "paragraphs": [
      "梅花似雪。", 
      "剛被雪來相挫折。", 
      "雪裏梅花。", 
      "無限精神總屬他。", 
      "梅花無語。", 
      "只有東君來作主。", 
      "傳語東君。", 
      "且與梅花作主人。"
    ], 
    "rhythmic": "減字木蘭花"
  }, 
  {
    "author": "何作善", 
    "paragraphs": [
      "草草杯盤訪玉人。", 
      "燈花呈喜座添春。", 
      "邀郎覓句要奇新。", 
      "黛淺波嬌情脈脈，雲輕柳弱意真真。", 
      "從今風月屬閒人。"
    ], 
    "rhythmic": "浣溪沙"
  }, 
  {
    "author": "劉之翰", 
    "paragraphs": [
      "涼露洗金井，一葉下梧桐。", 
      "謫仙浪遊，何事華髮作詩翁。", 
      "烏帽蕭蕭一幅，坐對清泉白石，矯首撫長鬆。", 
      "獨鶴歸來晚，聲在碧霄中。", 
      "神仙宅，留玉節，駐金狨。", 
      "黔南一道，十萬貔虎控雕弓。", 
      "笑折碧荷倒影，自唱採蓮新曲，詞句滿秋風。", 
      "劍佩八千歲，長入大明宮。"
    ], 
    "rhythmic": "水調歌頭"
  }, 
  {
    "author": "周某", 
    "paragraphs": [
      "瑤池仙伴。", 
      "應訝我、歸來晚。"
    ], 
    "rhythmic": "失調名"
  }, 
  {
    "author": "太學諸生", 
    "paragraphs": [
      "洪邁被拘留。", 
      "稽首垂哀告彼酋。", 
      "七日忍飢猶不耐，堪羞。", 
      "蘇武爭禁十九秋。", 
      "厥父既無謀。", 
      "厥子安能解國憂。", 
      "萬里歸來誇舌辨，村牛。", 
      "好擺頭時便擺頭。"
    ], 
    "rhythmic": "南鄉子"
  }, 
  {
    "author": "儀珏", 
    "paragraphs": [
      "鄱江英氣鍾三秀。"
    ], 
    "rhythmic": "失調名"
  }, 
  {
    "author": "袁去華", 
    "paragraphs": [
      "雲凍鳥飛滅，春意著林巒。", 
      "姮娥何事，醉撼瑞葉落人間。", 
      "斜入酒樓歌處，微褪茅檐煙際，窗戶漾光寒。", 
      "西帝遊何許，翳鳳更驂鸞。", 
      "玉樓聳，銀海眩，倚闌干。", 
      "漁蓑江上歸去，渾勝畫圖看。", 
      "三嗅疏枝冷蕊，索共梅花一笑，相對兩無言。", 
      "月影黃昏裏，清興繞吳山。"
    ], 
    "rhythmic": "水調歌頭"
  }, 
  {
    "author": "袁去華", 
    "paragraphs": [
      "吳門古都會，疇昔記曾遊。", 
      "輕帆卸處，西風吹老白蘋洲。", 
      "試覓姑蘇臺榭，尚想吳王宮闕，陸海跨鰲頭。", 
      "西子竟何許，水殿漫涼秋。", 
      "畫圖中，煙際寺，水邊樓。", 
      "叫雲橫玉，須臾三弄不勝愁。", 
      "興廢都歸閒夢，俯仰已成陳跡，家在澤南州。", 
      "有恨向誰說，月涌大江流。"
    ], 
    "rhythmic": "水調歌頭"
  }, 
  {
    "author": "袁去華", 
    "paragraphs": [
      "天下最奇處，綠水照朱樓。", 
      "三高仙去，白頭千古想風流。", 
      "跨海晴虹垂飲，極目滄波無際，落日去漁舟。", 
      "蘋末西風起，橘柚洞庭秋。", 
      "記當年，攜長劍，覓封侯。", 
      "而今憔悴長安，客裏嘆淹留。", 
      "回首洪崖西畔，隨分生涯可老，卒歲不知愁。", 
      "做個終焉計，誰羨五湖遊。"
    ], 
    "rhythmic": "水調歌頭", 
    "tags": [
      "洞庭湖"
    ]
  }, 
  {
    "author": "袁去華", 
    "paragraphs": [
      "一葉墮金井，秋色滿蟾宮。", 
      "嬋娟影裏，玉簫吹斷碧芙蓉。", 
      "繚繞宮牆千雉，森聳觚稜雙闕，縹緲五雲中。", 
      "鬱鬱蔥蔥處，佳氣夜如虹。", 
      "日華邊，江海客，每從容。", 
      "青錢萬選，北門東觀會留儂。", 
      "堪嘆搏沙一散，今夜扁舟何許，紅蓼碧蘆叢。", 
      "無地寄愁絕，把酒酹西風。"
    ], 
    "rhythmic": "水調歌頭"
  }, 
  {
    "author": "袁去華", 
    "paragraphs": [
      "筆陣萬人敵，風韻玉壺冰。", 
      "文章萬丈光焰，論價抵連城。", 
      "小試馮川三異，無數成陰桃李，寒谷自春生。", 
      "奏牘三千字，晁董已銷聲。", 
      "璽書下，天尺五，運千齡。", 
      "長安知在何處，指點日邊明。", 
      "看取綸巾羽扇，靜掃神州赤縣，功業小良平。", 
      "翻笑凌煙閣，雙鬢半星星。"
    ], 
    "rhythmic": "水調歌頭"
  }, 
  {
    "author": "袁去華", 
    "paragraphs": [
      "雄跨洞庭野，楚望古湘州。", 
      "何王臺殿，危基百尺自西劉。", 
      "尚想霓旌千騎，依約入雲歌吹，屈指幾經秋。", 
      "嘆息繁華地，興廢兩悠悠。", 
      "登臨處，喬木老，大江流。", 
      "書生報國無地，空白九分頭。", 
      "一夜寒生關塞，萬里雲埋陵闕，耿耿恨難休。", 
      "徙倚霜風裏，落日伴人愁。"
    ], 
    "rhythmic": "水調歌頭", 
    "tags": [
      "洞庭湖"
    ]
  }, 
  {
    "author": "袁去華", 
    "paragraphs": [
      "鳥影度疏木，天勢入平湖。", 
      "滄波萬頃，輕風落日片帆孤。", 
      "渡口千章雲木，苒苒炊煙一縷，人在翠微居。", 
      "客裏更愁絕，回首憶吾廬。", 
      "功名事，今老矣，待何如。", 
      "拂衣歸去，誰道張翰爲蓴鱸。", 
      "且就竹深荷靜，坐看山高月小，劇飲與誰俱。", 
      "長嘯動林木，意氣欲凌虛。"
    ], 
    "rhythmic": "水調歌頭"
  }, 
  {
    "author": "袁去華", 
    "paragraphs": [
      "蕊珠宮女弄幽妍，初著春心嬌小。", 
      "自白真香，渾勝似、姑射冰肌窈窕。", 
      "帶雪茅檐，臨溪籬落，佔卻春多少。", 
      "天寒日暮，有人愁絕行繞。", 
      "長記流水橋邊，雨晴煙淡，嫋一枝清曉。", 
      "夢想經年開病眼，把酒風前一笑。", 
      "花骨嬌多，不禁人覷，只怕輕飛了。", 
      "無端羌管，夜闌聲入雲杪。"
    ], 
    "rhythmic": "念奴嬌"
  }, 
  {
    "author": "袁去華", 
    "paragraphs": [
      "水邊籬落獨橫枝，苒苒風煙岑寂。", 
      "踏雪尋芳村路永，竹屋西頭遙識。", 
      "蕙草香銷，小桃紅未，醉眼驚春色。", 
      "羅浮何處，斷腸無限陳跡。", 
      "憔悴素臉朱脣，天寒日暮，倚琅玕無力。", 
      "歲晚天涯驛使遠，難寄江南消息。", 
      "自笑平生，憐清惜淡，故國曾親植。", 
      "百花雖好，問還有恁標格。"
    ], 
    "rhythmic": "念奴嬌"
  }, 
  {
    "author": "袁去華", 
    "paragraphs": [
      "竹陰窗戶薦微涼，積雨郊墟新霽。", 
      "萬里飛雲都過盡，天闕星河如洗。", 
      "檐隙風來，流螢飄墮，苒苒還飛起。", 
      "魂清骨冷，坐來衣潤空翠。", 
      "勘笑丘壑閒身，儒冠相誤，著青衫朝市。", 
      "功業君看清鏡裏，兩鬢於今如此。", 
      "身外紛紛，倘來適去，到了成何事。", 
      "人生一世，種瓜何處無地。"
    ], 
    "rhythmic": "念奴嬌"
  }, 
  {
    "author": "袁去華", 
    "paragraphs": [
      "滿城風雨近重陽，雲卷天空垂幕。", 
      "林表初陽光似洗，屋角呼晴雙鵲。", 
      "香澤方薰，烘簾初下，森森霜華薄。", 
      "發妝酒暖，殢人須要同酌。", 
      "老手爲拂春山，休誇京兆掃，宮眉難學。", 
      "客裏清歡隨分有，爭似還家時樂。", 
      "料得厭厭，雲窗深鎖，寬盡黃金約。", 
      "不堪重省，淚和燈燼偷落。"
    ], 
    "rhythmic": "念奴嬌"
  }, 
  {
    "author": "袁去華", 
    "paragraphs": [
      "一番雨過一番涼，秋入蒼崖青壁。", 
      "晝日多陰，還又是、重九飄零江國。", 
      "瘦水鱗鱗，長煙嫋嫋，楓葉千林赤。", 
      "南山入望，爲誰依舊佳色。", 
      "隨分綠酒黃花，聯鑣飛蓋，總龍山豪客。", 
      "人世高歌狂笑外，擾擾於身何得。", 
      "短髮蕭蕭，風吹烏帽，醉裏從敧側。", 
      "明年雖健，未知何處相憶。"
    ], 
    "rhythmic": "念奴嬌"
  }, 
  {
    "author": "袁去華", 
    "paragraphs": [
      "晚來側側清寒，凍雲萬里回飛鳥。", 
      "故園夢斷，單于吹罷，房櫳易曉。", 
      "西帝神遊，萬妃縞袂，相看一笑。", 
      "泛扁舟乘興，蹇驢覓句，山陰曲、霸陵道。", 
      "舞態隨風窈窕。", 
      "任穿簾，兒童休掃。", 
      "洛陽高臥，蕭條門巷，悄無人到。", 
      "供斷詩愁，夜窗還共，陳編相照。", 
      "念寒梅映水，勻妝弄粉，與誰爭好。"
    ], 
    "rhythmic": "水龍吟"
  }, 
  {
    "author": "袁去華", 
    "paragraphs": [
      "漢家經略中原，上游眷此喉衿地。", 
      "風行雷動，無前偉績，伊誰揚厲。", 
      "玉帳籌邊，繡衣給饟，江上增氣。", 
      "自武侯蛻跡，羊公緩帶，功名事、更誰繼。", 
      "方□長驅萬里。", 
      "笑談間、生擒元濟。", 
      "非熊未兆，封留終在，同功異世。", 
      "刻就豐碑，萬山直下，不須瀋水。", 
      "要追攀二雅，流傳千古，屬騷人記。"
    ], 
    "rhythmic": "水龍吟"
  }, 
  {
    "author": "袁去華", 
    "paragraphs": [
      "漢江流入蒼煙，戍樓弔古臨無地。", 
      "清霜初肅，鷹揚隼擊，青霄凌厲。", 
      "新雁聲中，夕陽影裏，千崖秋氣。", 
      "念東籬採菊，龍山落帽，風流在、尚堪繼。", 
      "引滿鬆醪徑醉。", 
      "誦坡仙、臨漳宵濟。", 
      "茱萸細看，明年誰健，空悲身世。", 
      "兒輩何知，更休說似，登山臨水。", 
      "那紛紛譭譽，耳邊風過，我何曾記。"
    ], 
    "rhythmic": "水龍吟"
  }, 
  {
    "author": "袁去華", 
    "paragraphs": [
      "雨送涼來，風將雲去，晚天千頃玻璃。", 
      "嬋娟依舊，出海較些遲。", 
      "玉兔秋毫可數，疏星外、烏鵲南飛。", 
      "今何夕，空浮大白，一笑共誰持。", 
      "團欒，成露坐，雲鬟香霧，玉臂清輝。", 
      "任短髭爭挽，問我歸期。", 
      "三弄樓頭長笛，愁人處、休苦高吹。", 
      "沈吟久，搘頤細數，四十九年非。"
    ], 
    "rhythmic": "滿庭芳"
  }, 
  {
    "author": "袁去華", 
    "paragraphs": [
      "麥隴黃輕，桑疇綠暗，野橋新碧泱泱。", 
      "怕春歸去，鶯語燕飛忙。", 
      "風定閒花自落，穿幽徑、拾蕊尋香。", 
      "曾來處，孤雲翠壁，依舊掛斜陽。", 
      "客愁，知幾許，唯思徑醉，誰與持觴。", 
      "料文君衣帶，爲我偷長。", 
      "苦憶新晴晝永，閒相伴、刺繡明窗。", 
      "何時得，西風夜雨，枕簟共新涼。"
    ], 
    "rhythmic": "滿庭芳"
  }, 
  {
    "author": "袁去華", 
    "paragraphs": [
      "馬上催歸，枕邊喚起，謝他閒管閒愁。", 
      "正難行處，雲木叫鉤輈。", 
      "似笑天涯倦客，區區地、著甚來由。", 
      "真憐我，提壺勸飲，一醉散千憂。", 
      "人生，誰滿百，閒中最樂，飽外何求。", 
      "算苦無官況，莫要來休。", 
      "住個溪山好處，隨緣老、蠟屐漁舟。", 
      "雖難比，東山綠野，得似個優遊。"
    ], 
    "rhythmic": "滿庭芳"
  }, 
  {
    "author": "袁去華", 
    "paragraphs": [
      "香霧空濛，檐牙外、流螢自照。", 
      "夜向久、明河東畔，電飛雲繞。", 
      "錯落疏星垂屋角，須臾萬弩鳴林杪。", 
      "漸翠竹、蒼梧嫩涼生，驚秋早。", 
      "人語靜，籤聲杳。", 
      "珍簟冷，紗廚小。", 
      "想雲窗依舊，夢尋難到。", 
      "雁足空來書斷絕，眉頭頓著愁多少。", 
      "縱細寫、琴心有誰知，朱弦悄。"
    ], 
    "rhythmic": "滿江紅"
  }, 
  {
    "author": "袁去華", 
    "paragraphs": [
      "畫棟珠簾，臨無地、滄波萬頃。", 
      "雲盡斂、西山橫翠，半江沈影。", 
      "斜日明邊回白鳥，晚煙深處迷漁艇。", 
      "聽棹歌、遊女採蓮歸，聲相應。", 
      "愁似織，人誰省。", 
      "情縱在，歡難更。", 
      "滿身香猶是，舊時筍令。", 
      "宦海歸來塵撲帽，酒徒散盡霜侵鬢。", 
      "最愁處、獨立詠蒼茫，西風勁。"
    ], 
    "rhythmic": "滿江紅"
  }, 
  {
    "author": "袁去華", 
    "paragraphs": [
      "社雨初晴，煙光暖、吳山滴翠。", 
      "望絳闕、祥雲虧蔽，粉垣千雉。", 
      "萬柳低垂春似酒，微風不動天如醉。", 
      "遍萬井、嬉嬉畫圖中，歡聲裏。", 
      "嗟倦客，道傍李。", 
      "看人事，槐根蟻。", 
      "立蒼茫俯仰，漫悲身世。", 
      "靖節依然求縣令，元龍老去空豪氣。", 
      "便乘興、一葉泛滄浪，吾歸矣。"
    ], 
    "rhythmic": "滿江紅"
  }, 
  {
    "author": "袁去華", 
    "paragraphs": [
      "曉陰薄。", 
      "隔屋呼晴噪鵲。", 
      "長煙嫋、輕素望中，林表初陽照城郭。", 
      "秋容自寂寞。", 
      "清淺溪痕旋落。", 
      "橋虹外，明嶂萬重，雲木千章映樓閣。", 
      "天涯信飄泊。", 
      "漫水繞郴山，尺素難託。", 
      "文園多病寬衣索。", 
      "最長笛聲斷，畫闌憑暖，黃昏前後況味惡。", 
      "甚良宵閒卻。", 
      "遼邈。", 
      "誤行樂。", 
      "料恨寄徽弦，心倦梳掠。", 
      "西風滿院垂簾幕。", 
      "對千里明月，五更悲角。", 
      "歸期秋盡，尚未定，怎睡著。"
    ], 
    "rhythmic": "蘭陵王"
  }, 
  {
    "author": "袁去華", 
    "paragraphs": [
      "小橋直。", 
      "林表遙岑寸碧。", 
      "斜陽外、霞絢晚空，一目千里總佳色。", 
      "初寒遍澤國。", 
      "投老依然是客。", 
      "功名事，雲散鳥飛，匣裏青萍漫三尺。", 
      "重來愴陳跡。", 
      "又水褪沙痕，風滿帆席。", 
      "鱸肥蓴美曾同食。", 
      "聽虛閣鬆韻，古牆竹影，參差猶記過此驛。", 
      "傍溪南山北。", 
      "悲惻。", 
      "暗愁積。", 
      "擁繡被焚香，誰伴孤寂。", 
      "追尋恩怨無窮極。", 
      "正難續幽夢，厭聞鄰笛。", 
      "那堪檐外，更夜雨，斷又滴。"
    ], 
    "rhythmic": "蘭陵王"
  }, 
  {
    "author": "袁去華", 
    "paragraphs": [
      "柴桑高隱，邱壑歲寒姿。", 
      "北窗下，羲黃上，古人期。", 
      "俗人疑。", 
      "束帶真難事，賦歸去，吾廬好，斜川路，攜筇杖，看雲飛。", 
      "六翮冥冥高舉，青霄外、矰繳何施。", 
      "且流行坎止，人世任相違。", 
      "採菊東籬。", 
      "正悠然、見南山處，無窮景，與心會，有誰知。", 
      "琴中趣，杯中物，醉中詩。", 
      "可忘機。", 
      "一笑騎鯨去，向千載，賞音稀。", 
      "嗟倦翼，瞻遺像，是吾師。", 
      "門外空餘衰柳，搖疏翠、斜日輝輝。", 
      "遣行人到此，感嘆不勝悲。", 
      "物是人非。"
    ], 
    "rhythmic": "六州歌頭"
  }, 
  {
    "author": "袁去華", 
    "paragraphs": [
      "郊原初過雨。", 
      "見敗葉零亂，風定猶舞。", 
      "斜陽掛深樹。", 
      "映濃愁淺黛，遙山眉嫵。", 
      "來時舊路。", 
      "尚巖花、嬌黃半吐。", 
      "到而今，唯有溪邊流水，見人如故。", 
      "無語。", 
      "郵亭深靜，下馬還尋，舊曾題處。", 
      "無聊倦旅。", 
      "傷離恨，最愁苦。", 
      "縱收香藏鏡，他年重到，人面桃花在否。", 
      "念沈沈、小閣幽窗，有時夢去。"
    ], 
    "rhythmic": "瑞鶴仙", 
    "tags": [
      "宋詞三百首"
    ]
  }, 
  {
    "author": "袁去華", 
    "paragraphs": [
      "曉來丹楓過雨，淨如掃。", 
      "霜空橫雁，寒日翻鴉，驚嗟歲月如流，更被酒迷花惱。", 
      "轉眼吳霜，點鬢催老。", 
      "細思歡遊舊事，還自笑。", 
      "斷雨殘雲，都總似、夢初覺。", 
      "錦鱗書斷，寶篋香銷向誰表。", 
      "盡情說似啼鳥。"
    ], 
    "rhythmic": "荔枝香近・荔枝香"
  }, 
  {
    "author": "袁去華", 
    "paragraphs": [
      "曲沼朱闌，繚牆翠竹晴晝。", 
      "金萬縷、搖搖風柳。", 
      "還是燕子歸時，花信來後。", 
      "看淡淨洗妝態，梅樣瘦。", 
      "春初透。", 
      "盡日明窗相守。", 
      "閒共我焚香，伴伊刺繡。", 
      "睡眼剩剩，今朝早是病酒。", 
      "那堪更、困人時候。"
    ], 
    "rhythmic": "卓牌子近"
  }, 
  {
    "author": "袁去華", 
    "paragraphs": [
      "夜來雨。", 
      "賴倩得、東風吹住。", 
      "海棠正妖饒處。", 
      "且留取。", 
      "悄庭戶。", 
      "試細聽、鶯啼燕語。", 
      "分明共人愁緒。", 
      "怕春去。", 
      "佳樹。", 
      "翠陰初轉午。", 
      "重簾未卷，乍睡起、寂寞看風絮。", 
      "偷彈清淚寄煙波，見江頭故人，爲言憔悴如許。", 
      "彩箋無數。", 
      "去卻寒暄，到了渾無定據。", 
      "斷腸落日千山暮。"
    ], 
    "rhythmic": "劍器近", 
    "tags": [
      "宋詞三百首"
    ]
  }, 
  {
    "author": "袁去華", 
    "paragraphs": [
      "□中原望眼，正漢水、接天流。", 
      "漸霽雨虹消，清風面旋，借我涼秋。", 
      "草廬舊三顧處，但孤雲、翠壁晚悠悠。", 
      "唯有蘭皋解佩，至今猶話離愁。", 
      "遲留。", 
      "嘆息此生浮。", 
      "去去老滄洲。", 
      "念歲月侵尋，閒中最樂，飽外何求。", 
      "功名付他分定，也誰能、伴得赤松遊。", 
      "尊酒相逢，更莫問儂，依舊狂不。"
    ], 
    "rhythmic": "木蘭花慢"
  }, 
  {
    "author": "袁去華", 
    "paragraphs": [
      "正陰陰、夏木聽黃鸝，百囀語惺鬆。", 
      "乍鉤窗意適，臨池倒影，竹樹青蔥。", 
      "翠蓋紅妝窈窕，香引一簾風。", 
      "向晚追涼處，月掛梧桐。", 
      "何處樓頭吹笛，漸玉繩低側，河漢橫空。", 
      "想調冰雪藕，清夜與誰同。", 
      "貯離愁、難憑夢寄，縱遣書、何日有徵鴻。", 
      "房櫳靜，伴人孤寂，唯有鳴蛩。"
    ], 
    "rhythmic": "八聲甘州"
  }, 
  {
    "author": "袁去華", 
    "paragraphs": [
      "暮雨消煩暑。", 
      "房櫳□、頓覺秋意如許。", 
      "天高雲杳，山橫紺碧，桂華初吐。", 
      "空庭靜掩桐陰，更苒苒、流螢暗度。", 
      "記那時、朱戶迎風，西廂待月私語。", 
      "佳期易失難重，餘香破鏡，雖在何據。", 
      "如今要見，除非是夢，幾時曾做。", 
      "人言雁足傳書，待盡寫、相思寄與。", 
      "又怎生、說得愁腸，千絲萬縷。"
    ], 
    "rhythmic": "宴清都"
  }, 
  {
    "author": "袁去華", 
    "paragraphs": [
      "邃館金鋪半掩，簾幕參差影。", 
      "睡起槐陰轉午，鳥啼人寂靜。", 
      "殘妝褪粉，鬆髻敧雲慵不整。", 
      "盡無言，手挼裙帶繞花徑。", 
      "酒醒時，夢迴處，舊事何堪省。", 
      "共載尋春，並坐調箏何時更。", 
      "心情盡日，一似楊花飛無定。", 
      "未黃昏，又先愁夜永。"
    ], 
    "rhythmic": "傾杯近"
  }, 
  {
    "author": "袁去華", 
    "paragraphs": [
      "葉舞殷紅，水搖瘦碧，隱約天際帆歸。", 
      "寒鴉影裏，斷雁聲中，依然殘照輝輝。", 
      "立馬看梅。", 
      "試尋香嚼蕊，醉折繁枝。", 
      "山翠掃修眉。", 
      "記人人、蹙黛愁時。", 
      "嘆客裏、光陰易失，霜侵短鬢，塵染征衣。", 
      "陽臺雲歸後，到如今、重見無期。", 
      "流怨清商，空細寫、琴心向誰。", 
      "更難將、愁隨夢去，相思惟有天知。"
    ], 
    "rhythmic": "長相思"
  }, 
  {
    "author": "袁去華", 
    "paragraphs": [
      "吳山新搖落，湖光淨、鷗鷺點漣漪。", 
      "望一簇畫樓，記沽酒處，幾多鳴櫓，爭趁潮歸。", 
      "瑞煙外，繚牆迷遠近，飛觀聳參差。", 
      "殘日襯霞，散成錦綺，怒濤推月，輾上玻璃。", 
      "西風吹殘酒，重門閉，深院露下星稀。", 
      "腸斷憑肩私語，織錦新詩。", 
      "想翠幄香消，都成閒夢，素絃聲苦，渾是相思。", 
      "還恁強自開解，重數歸期。"
    ], 
    "rhythmic": "風流子"
  }, 
  {
    "author": "袁去華", 
    "paragraphs": [
      "篆銷餘馥，燭堆殘蠟房櫳曉。", 
      "寒峭。", 
      "看杏臉羞紅、尚嬌小。", 
      "遊蜂靜院落，綠水搖池沼。", 
      "閒繞。", 
      "翠樹底、搘頤聽啼鳥。", 
      "愁風怕雨，彈指春光了。", 
      "音信杳。", 
      "最堪恨、歸雁過多少。", 
      "困倚孤眠，晝長人悄。", 
      "睡起依然，半窗殘照。"
    ], 
    "rhythmic": "側犯"
  }, 
  {
    "author": "袁去華", 
    "paragraphs": [
      "曉色明窗綺。", 
      "耿殘燈、寒生翠幕，鳥啼人起。", 
      "一夜西園新雨過，細草閒花似洗。", 
      "漾瀾影、柳塘春水。", 
      "閒晝雙飛歸來燕，正東風、漫漫吹桃李。", 
      "還是個，悶天氣。", 
      "迴廊小院簾垂地。", 
      "想連天、芳草萋迷，短長亭外。", 
      "愁到春來依然在，舊事渾如夢裏。", 
      "又生怕、人驚憔悴。", 
      "樓上誰家吹長笛，向曲中、說盡相思意。", 
      "三弄處，寸心碎。"
    ], 
    "rhythmic": "賀新郎"
  }, 
  {
    "author": "袁去華", 
    "paragraphs": [
      "森木蟬初噪，淡煙梅半黃。", 
      "睡起傍檐隙，牆梢掛斜陽。", 
      "魚躍浮萍破處，碎影顛倒垂楊。", 
      "晚庭誰與追涼。", 
      "清風散荷香。", 
      "望極霞散綺，坐待月侵廊。", 
      "調冰薦飲，全勝河朔飛觴。", 
      "漸參橫鬥轉，懷人未寢，別來偏覺今夜長。"
    ], 
    "rhythmic": "紅林擒近"
  }, 
  {
    "author": "袁去華", 
    "paragraphs": [
      "江楓秋老。", 
      "曉來紅葉如掃。", 
      "暮雨生寒，正北風低草。", 
      "賓鴻早。", 
      "亂半川殘照。", 
      "傷懷抱。", 
      "記西園飲處，微雲弄月，梅花人面爭好。", 
      "路長信杳。", 
      "度日房櫳悄。", 
      "還是黃昏到。", 
      "歸夢少。", 
      "縱夢歸易覺。"
    ], 
    "rhythmic": "垂絲釣"
  }, 
  {
    "author": "袁去華", 
    "paragraphs": [
      "弱柳絲千縷。", 
      "嫩黃勻遍鴉啼處。", 
      "寒入羅衣春尚淺，過一番風雨。", 
      "問燕子來時，綠水橋邊路。", 
      "曾畫樓、見個人人否。", 
      "料靜掩雲窗，塵滿哀弦危柱。", 
      "庾信愁如許。", 
      "爲誰都著眉端聚。", 
      "獨立東風彈淚眼，寄煙波東去。", 
      "念永晝春閒，人倦如何度。", 
      "閒傍枕、百囀黃鸝語。", 
      "喚覺來厭厭，殘照依然花塢。"
    ], 
    "rhythmic": "安公子", 
    "tags": [
      "宋詞三百首"
    ]
  }, 
  {
    "author": "袁去華", 
    "paragraphs": [
      "蕊珠宮闕，西帝陳嬪御。", 
      "語笑夢中香，嘆羅浮、幾番春暮。", 
      "江南歲晚，垂地凍雲黃，修竹外，一枝斜，流水橋邊路。", 
      "小桃半吐。", 
      "羞得無藏處。", 
      "不怕雪霜欺，最難禁、豪風橫雨。", 
      "當年詩興，猶自記揚州，今老矣，客天涯，還認何郎否。"
    ], 
    "rhythmic": "驀山溪"
  }, 
  {
    "author": "袁去華", 
    "paragraphs": [
      "東風吹恨著眉心。", 
      "金約瘦難任。", 
      "西窗翦燭渾如夢，最愁處、南陌分襟。", 
      "香歇繡囊，塵生羅幌，憔悴到如今。", 
      "小花幽院夜沈沈。", 
      "涼月轉槐陰。", 
      "拂牆樹動開朱戶，又贏得、愁與更深。", 
      "青翼不來，徵鴻難倩，流怨入瑤琴。"
    ], 
    "rhythmic": "一叢花"
  }, 
  {
    "author": "袁去華", 
    "paragraphs": [
      "江上西風晚。", 
      "野水兼天遠。", 
      "雲衣拖翠縷，易零亂。", 
      "見柳葉滿梢，秀色驚秋變。", 
      "百歲今強半。", 
      "兩鬢青青，盡著吳霜偷換。", 
      "向老來、功名心事懶。", 
      "客裏愁難遣。", 
      "乍飄泊、有誰管。", 
      "對照壁孤燈，相與秋蟲嘆。", 
      "人間事，經了萬千，這寂寞、幾時曾見。"
    ], 
    "rhythmic": "雨中花・夜行船"
  }, 
  {
    "author": "袁去華", 
    "paragraphs": [
      "春索寞。", 
      "樓上晚來風惡。", 
      "午醉初醒羅袖薄。", 
      "護寒添翠幕。", 
      "愁裏花時過卻。", 
      "閒處淚珠偷落。", 
      "憔悴只羞人問著。", 
      "鏡中還自覺。"
    ], 
    "rhythmic": "謁金門"
  }, 
  {
    "author": "袁去華", 
    "paragraphs": [
      "深院閉。", 
      "漫漫東風桃李。", 
      "芳草萋迷煙雨細。", 
      "秦樓何處是。", 
      "還是傷春意味。", 
      "閒卻踏青天氣。", 
      "折得海棠雙蒂子。", 
      "無言心自喜。"
    ], 
    "rhythmic": "謁金門"
  }, 
  {
    "author": "袁去華", 
    "paragraphs": [
      "春寂寂。", 
      "盡日蜂尋窗隙。", 
      "隔葉黃鸝聲歷歷。", 
      "滿庭芳草碧。", 
      "相對薰爐象尺。", 
      "新睡覺來無力。", 
      "幾日郎邊無信息。", 
      "閒拈雙六擲。"
    ], 
    "rhythmic": "謁金門"
  }, 
  {
    "author": "袁去華", 
    "paragraphs": [
      "歸鳥急。", 
      "照水斜陽紅溼。", 
      "篷底夜涼風露入。", 
      "藕花香習習。", 
      "點滴城頭漏澀。", 
      "悽斷草間蟲泣。", 
      "新恨舊愁眉上集。", 
      "月斜還佇立。"
    ], 
    "rhythmic": "謁金門"
  }, 
  {
    "author": "袁去華", 
    "paragraphs": [
      "煙水闊。", 
      "夜久風生蘋末。", 
      "東舫西船人語絕。", 
      "四更山吐月。", 
      "客裏光陰電抹。", 
      "不記離家時節。", 
      "樓上單于聽未徹。", 
      "又催徵棹發。"
    ], 
    "rhythmic": "謁金門"
  }, 
  {
    "author": "袁去華", 
    "paragraphs": [
      "雲障日。", 
      "檐外雪銷殘滴。", 
      "畫閣紅爐窗戶窄。", 
      "博山煙穗直。", 
      "酒入橫波灩溢。", 
      "羞得梅無顏色。", 
      "鄉有溫柔元未識。", 
      "更從何處覓。"
    ], 
    "rhythmic": "謁金門"
  }, 
  {
    "author": "袁去華", 
    "paragraphs": [
      "清漢曲。", 
      "天際落霞孤鶩。", 
      "幽草牆陰秋更綠。", 
      "倚檐三兩竹。", 
      "繡被焚香獨宿。", 
      "夢繞綠窗華屋。", 
      "何日明眸光射目。", 
      "夜闌更秉燭。"
    ], 
    "rhythmic": "謁金門"
  }, 
  {
    "author": "袁去華", 
    "paragraphs": [
      "濤翻浪溢。", 
      "調停得、似餳似蜜。", 
      "試一飲、風生兩腋。", 
      "更煩襟頓失。", 
      "霧縠衫兒袖窄。", 
      "出纖纖、自傳坐客。", 
      "覷得他、烘地面赤。", 
      "怎得來痛惜。"
    ], 
    "rhythmic": "金蕉葉"
  }, 
  {
    "author": "袁去華", 
    "paragraphs": [
      "行思坐憶。", 
      "知他是、怎生過日。", 
      "煩惱無、千萬億。", 
      "誚將做飯吃。", 
      "舊日輕憐痛惜。", 
      "卻如今、怨深恨極。", 
      "不覺長吁嘆息。", 
      "便直恁下得。"
    ], 
    "rhythmic": "金蕉葉"
  }, 
  {
    "author": "袁去華", 
    "paragraphs": [
      "江楓半赤。", 
      "雨初晴、雁空紺碧。", 
      "愛籬落、黃花秀色。", 
      "帶零露旋摘。", 
      "向晚西風淡日。", 
      "發蕭蕭、任從帽側。", 
      "更莫把茱萸嘆息。", 
      "且更持大白。"
    ], 
    "rhythmic": "金蕉葉"
  }, 
  {
    "author": "袁去華", 
    "paragraphs": [
      "沈煙篆曲。", 
      "可庭軒、翠梧蔭綠。", 
      "掛晚景、寒林數幅。", 
      "對冰盤瑩玉。", 
      "印枕嬌紅透肉。", 
      "眼偷垂、睡猶未足。", 
      "試纖手、清泉戲掬。", 
      "看風動檻竹。"
    ], 
    "rhythmic": "金蕉葉"
  }, 
  {
    "author": "袁去華", 
    "paragraphs": [
      "嫩涼新霽。", 
      "明月光如洗。", 
      "長笛一聲煙際起。", 
      "人在危樓獨倚。", 
      "夜深風露娟娟。", 
      "抱琴誰和流泉。", 
      "只有乘鸞仙子，見人愁絕無眠。"
    ], 
    "rhythmic": "清平樂"
  }, 
  {
    "author": "袁去華", 
    "paragraphs": [
      "春愁錯莫。", 
      "風定花猶落。", 
      "鬥草踏青閒過卻。", 
      "乳燕鳴鳩自樂。", 
      "行人江北江南。", 
      "滿庭萱草毿毿。", 
      "且恁亡憂可矣，只他怎解宜男。"
    ], 
    "rhythmic": "清平樂"
  }, 
  {
    "author": "袁去華", 
    "paragraphs": [
      "移商換羽。", 
      "花底流鶯語。", 
      "唱徹秦娥君且住。", 
      "腸斷能消幾許。", 
      "勸觥斜注微波。", 
      "真情著在誰那。", 
      "只怕如今歸去，酒醒無奈愁何。"
    ], 
    "rhythmic": "清平樂"
  }, 
  {
    "author": "袁去華", 
    "paragraphs": [
      "長條依舊。", 
      "不似章臺柳。", 
      "見客入來和笑走。", 
      "膩臉羞紅欲透。", 
      "桃花流水茫茫。", 
      "歸來愁殺劉郎。", 
      "盡做風情減盡，也應未怕顛狂。"
    ], 
    "rhythmic": "清平樂"
  }, 
  {
    "author": "袁去華", 
    "paragraphs": [
      "春衫袖窄。", 
      "燭底橫波溢。", 
      "困倚屏風無氣力。", 
      "故故停歌駐拍。", 
      "夜深滿勸金盃。", 
      "曲中偷送情來。", 
      "歸去十分準擬，今宵夢裏陽臺。"
    ], 
    "rhythmic": "清平樂"
  }, 
  {
    "author": "袁去華", 
    "paragraphs": [
      "爭妍佔早。", 
      "只有梅同調。", 
      "紫暈丁香青蓋小。", 
      "比似橫枝更好。", 
      "日烘錦被薰香。", 
      "老夫惱得顛狂。", 
      "把酒花前一笑，醉鄉別有風光。"
    ], 
    "rhythmic": "清平樂"
  }, 
  {
    "author": "袁去華", 
    "paragraphs": [
      "草底蟲吟。", 
      "煙橫水際，月澹鬆陰。", 
      "荷近香濃，竹深涼早，銷盡煩襟。", 
      "發稀渾不勝簪，更客裏、吳霜暗侵。", 
      "富貴功名，本來無意，何況如今。"
    ], 
    "rhythmic": "柳梢青"
  }, 
  {
    "author": "袁去華", 
    "paragraphs": [
      "白鷺洲前，烏衣巷口，江上城郭。", 
      "萬古豪華，六朝興廢，潮生潮落。", 
      "信流一葉飄泊。", 
      "嘆問米、東遊計錯。", 
      "老眼昏花，吳山何處，孤雲天角。"
    ], 
    "rhythmic": "柳梢青"
  }, 
  {
    "author": "袁去華", 
    "paragraphs": [
      "天接滄浪。", 
      "晴虹垂飲，千步修樑。", 
      "萬頃玻璃，洞庭之外，純浸斜陽。", 
      "西風勸我持觴。", 
      "況高棟、層軒自涼。", 
      "飲罷不知，此身歸處，獨詠蒼茫。"
    ], 
    "rhythmic": "柳梢青", 
    "tags": [
      "洞庭湖"
    ]
  }, 
  {
    "author": "袁去華", 
    "paragraphs": [
      "一水縈迴。", 
      "參天古木，夾岸蒼崖。", 
      "三十三年，客星堂上，幾度曾來。", 
      "眼看變化雲雷。", 
      "分白首、煙波放懷。", 
      "細細平章，釣臺畢竟，高似雲臺。"
    ], 
    "rhythmic": "柳梢青"
  }, 
  {
    "author": "袁去華", 
    "paragraphs": [
      "流蘇寶帳沈煙馥。", 
      "寒林小景銀屏曲。", 
      "睡起鬢雲鬆。", 
      "日高花影重。", 
      "沈吟思昨夢。", 
      "閒抱琵琶弄。", 
      "破撥錯成聲。", 
      "春愁著莫人。"
    ], 
    "rhythmic": "菩薩蠻"
  }, 
  {
    "author": "袁去華", 
    "paragraphs": [
      "重湖草木威名熟。", 
      "兒童猶唱平郴曲。", 
      "宴寢靜愔愔。", 
      "恩波湘水深。", 
      "舉頭天尺五。", 
      "穩步煙霄去。", 
      "三柱黑頭公。", 
      "朔庭談笑空。"
    ], 
    "rhythmic": "菩薩蠻"
  }, 
  {
    "author": "袁去華", 
    "paragraphs": [
      "木犀開遍芙蓉老。", 
      "東籬獨佔秋光好。", 
      "還記笑春風。", 
      "新妝相映紅。", 
      "莫嫌彭澤令。", 
      "不似劉郎韻。", 
      "把酒賦新詩。", 
      "花前知是誰。"
    ], 
    "rhythmic": "菩薩蠻"
  }, 
  {
    "author": "袁去華", 
    "paragraphs": [
      "西風送雨鳴庭樹。", 
      "嫩寒先到孤眠處。", 
      "愁極夢頻驚。", 
      "馬嘶天漸明。", 
      "千林楓葉赤。", 
      "寒事催刀尺。", 
      "樹杪又斜陽。", 
      "迢迢歸路長。"
    ], 
    "rhythmic": "菩薩蠻"
  }, 
  {
    "author": "袁去華", 
    "paragraphs": [
      "把酒聽歌始此回。", 
      "流鶯花底語徘徊。", 
      "神仙也許人間見，腔調新翻輦下來。", 
      "銀燭灺，玉山頹。", 
      "誰言弱水隔蓬萊。", 
      "絕勝想像高唐賦，浪作行雲行雨猜。"
    ], 
    "rhythmic": "思佳客"
  }, 
  {
    "author": "袁去華", 
    "paragraphs": [
      "飛燕雙雙掌上身。", 
      "花光紛豔晚妝新。", 
      "纖腰妙舞縈迴雪，皓齒清歌遏住雲。", 
      "歡卜夜，座添春。", 
      "近前生怕主人嗔。", 
      "主人見慣渾閒事，惱殺醒狂一個人。"
    ], 
    "rhythmic": "思佳客"
  }, 
  {
    "author": "袁去華", 
    "paragraphs": [
      "寶閣珠宮夜未央。", 
      "嫌遲怕晚不成妝。", 
      "乞求烏鵲填河漢，已早玉繩低建章。", 
      "籠月燭，閉雲房。", 
      "經年離恨不勝長。", 
      "思量也勝妲娥在，夜夜孤眠不識雙。"
    ], 
    "rhythmic": "思佳客"
  }, 
  {
    "author": "袁去華", 
    "paragraphs": [
      "庭下叢萱翠欲流。", 
      "樑間雙燕語相酬。", 
      "日長簾底篆煙留。", 
      "金勒去遙芳草歇，玉簫吹罷紫蘭秋。", 
      "一年春事只供愁。"
    ], 
    "rhythmic": "浣溪沙"
  }, 
  {
    "author": "袁去華", 
    "paragraphs": [
      "玉骨冰肌比似誰。", 
      "淡妝淺笑總相宜。", 
      "一枝清絕照漣漪。", 
      "客意無聊花亦老，風煙錯莫雨垂垂。", 
      "溪邊立馬斷腸時。"
    ], 
    "rhythmic": "浣溪沙"
  }, 
  {
    "author": "袁去華", 
    "paragraphs": [
      "一夕高唐夢裏狂。", 
      "雲情雨意兩茫茫。", 
      "袖間依約去年香。", 
      "乳燕鳴鳩閒院落，垂楊芳草小池塘。", 
      "牆梢冉冉又斜陽。"
    ], 
    "rhythmic": "浣溪沙"
  }, 
  {
    "author": "袁去華", 
    "paragraphs": [
      "霧閣雲窗別有天。", 
      "豐肌秀骨淨娟娟。", 
      "獨立含情羞不語，總妖妍。", 
      "持酒聽歌心已醉，可憐白髮更蒼顏。", 
      "紅燭紗籠休點著，月中還。"
    ], 
    "rhythmic": "山花子"
  }, 
  {
    "author": "袁去華", 
    "paragraphs": [
      "細雨斜風催日暮。", 
      "一夢華胥，記得驚人句。", 
      "霧閣雲窗歌舞處。", 
      "翠峯青嶂無重數。", 
      "解佩江頭元有路。", 
      "流水茫茫，盡日無人渡。", 
      "一點相思愁萬縷。", 
      "幾時卻跨青鸞去。"
    ], 
    "rhythmic": "蝶戀花"
  }, 
  {
    "author": "袁去華", 
    "paragraphs": [
      "十二峯前朝復暮。", 
      "空憶蘭臺，公子高唐句。", 
      "斷雨殘雲無覓處。", 
      "古來離合歸冥數。", 
      "咫尺明河無限路。", 
      "牛女佳期，猶解年年渡。", 
      "細寫羅箋情縷縷。", 
      "雁飛不到誰將去。"
    ], 
    "rhythmic": "蝶戀花"
  }, 
  {
    "author": "袁去華", 
    "paragraphs": [
      "平日悲秋今已老。", 
      "細看秋光自好。", 
      "風緊寒生早。", 
      "漫將短髮還吹帽。", 
      "寂寞東籬人不到。", 
      "只有淵明醉倒。", 
      "一笑留殘照。", 
      "世間萬事蠅頭小。"
    ], 
    "rhythmic": "惜分飛"
  }, 
  {
    "author": "袁去華", 
    "paragraphs": [
      "雨過殘陽明遠樹。", 
      "樹底鳴蟬無數。", 
      "臨水人家住。", 
      "靠西便入江南路。", 
      "曲徑通幽深幾許。", 
      "翠竹短窗無暑。", 
      "小立憑肩語。", 
      "箇中曾是孤眠處。"
    ], 
    "rhythmic": "惜分飛"
  }, 
  {
    "author": "袁去華", 
    "paragraphs": [
      "明眸皓齒，豐肌秀骨，渾是揉花碎玉。", 
      "十分心事有誰知，暗惱得、愁紅怨綠。", 
      "殘雲斷雨，不期而會，也要天來大福。", 
      "若還虛度可憐宵，便做下、來生不足。"
    ], 
    "rhythmic": "鵲橋仙"
  }, 
  {
    "author": "袁去華", 
    "paragraphs": [
      "牛郎織女，因緣不斷，結下生生世世。", 
      "人言恩愛久長難，又不道、如今幾歲。", 
      "眼穿腸斷，一年今夜，且做不期而會。", 
      "三杯酒罷閉雲房，管上得、牀兒同睡。"
    ], 
    "rhythmic": "鵲橋仙"
  }, 
  {
    "author": "袁去華", 
    "paragraphs": [
      "荷花風細竹娟娟。", 
      "新浴晚涼天。", 
      "鉤簾坐期素月，相對理朱弦。", 
      "歌扇底，舞裙邊。", 
      "舊因緣。", 
      "忔憎模樣，別沒包彈，只欠心堅。"
    ], 
    "rhythmic": "訴衷情"
  }, 
  {
    "author": "袁去華", 
    "paragraphs": [
      "曉來猶自雨冥冥。", 
      "投晚卻能晴。", 
      "姮娥爲誰著意，洗得十分明。", 
      "人自老，兔長生。", 
      "酒徐傾。", 
      "杯行到手，休更推辭，轉眼參橫。"
    ], 
    "rhythmic": "訴衷情"
  }, 
  {
    "author": "袁去華", 
    "paragraphs": [
      "皓齒清歌絕代音。", 
      "眼波斜處寄情深。", 
      "東風吹散，雲雨杳難尋。", 
      "試手羅箋花樣在，唾窗茸線暗塵侵。", 
      "向來多事，觸緒碎人心。"
    ], 
    "rhythmic": "相思引"
  }, 
  {
    "author": "袁去華", 
    "paragraphs": [
      "曉監燕脂拂紫綿。", 
      "未忺梳掠髻雲偏。", 
      "日高人靜，瀋水嫋殘煙。", 
      "春老菖蒲花未著，路長魚雁信難傳。", 
      "無端風絮，飛到繡牀邊。"
    ], 
    "rhythmic": "相思引"
  }, 
  {
    "author": "袁去華", 
    "paragraphs": [
      "樓檻凌風，四邊渾是青山繞。", 
      "水空相照。", 
      "天末歸帆小。", 
      "家在江南，三徑都荒了。", 
      "何時到。", 
      "暗塵撲帽。", 
      "應被淵明笑。"
    ], 
    "rhythmic": "點絳脣"
  }, 
  {
    "author": "袁去華", 
    "paragraphs": [
      "徙倚虛檐，柳陰疏處看飛鳥。", 
      "水平池沼。", 
      "雲影閒相照。", 
      "點翰舒箋，字密蠅頭小。", 
      "還揉了。", 
      "路長山杳。", 
      "寄得愁多少。"
    ], 
    "rhythmic": "點絳脣"
  }, 
  {
    "author": "袁去華", 
    "paragraphs": [
      "微紅嫩白。", 
      "照水橫枝初摘索。", 
      "一夢揚州。", 
      "客裏相逢無限愁。", 
      "黃昏院落。", 
      "細細清香無處著。", 
      "覓句持觴。", 
      "鬢點吳霜不礙狂。"
    ], 
    "rhythmic": "減字木蘭花"
  }, 
  {
    "author": "袁去華", 
    "paragraphs": [
      "燈前初見。", 
      "冰玉玲瓏驚眼眩。", 
      "豔溢香繁。", 
      "絕勝溪邊月下看。", 
      "鉛華盡洗。", 
      "只有檀脣紅不退。", 
      "傾坐精神。", 
      "全似當時一個人。"
    ], 
    "rhythmic": "減字木蘭花"
  }, 
  {
    "author": "袁去華", 
    "paragraphs": [
      "歸。", 
      "目斷吾廬小翠微。", 
      "斜陽外，白鳥傍山飛。"
    ], 
    "rhythmic": "歸字謠"
  }, 
  {
    "author": "袁去華", 
    "paragraphs": [
      "歸。", 
      "隨分家山有蕨薇。", 
      "陶元亮，千載是吾師。"
    ], 
    "rhythmic": "歸字謠"
  }, 
  {
    "author": "袁去華", 
    "paragraphs": [
      "吳江渺渺疑天接。", 
      "獨著我、扁舟一葉。", 
      "步襪凌波，芙蓉仙子，綠蓋紅頰。", 
      "登臨正要詩彈壓。", 
      "嘆老去、都忘句法。", 
      "劇飲狂歌，清風明月，相應相答。"
    ], 
    "rhythmic": "玉團兒"
  }, 
  {
    "author": "袁去華", 
    "paragraphs": [
      "花竹亭軒。", 
      "曲徑通幽小洞天。", 
      "翠幃苒苒隔輕煙。", 
      "鎖嬋娟。", 
      "畫圖初試春風面，消得東君著意憐。", 
      "到伊歌扇舞裙邊。", 
      "要前緣。"
    ], 
    "rhythmic": "青山遠"
  }, 
  {
    "author": "袁去華", 
    "paragraphs": [
      "垂鬟初學窺門戶。", 
      "妙舞妍歌俱獨步。", 
      "引成密約笑言間，認得真情離別處。", 
      "潘郎兩鬢今如許。", 
      "縱得相逢知認否。", 
      "多時無雁寄書來，今夜倩風吹夢去。"
    ], 
    "rhythmic": "玉樓春"
  }, 
  {
    "author": "袁去華", 
    "paragraphs": [
      "醉拈黃花，笑持白羽。", 
      "秋江綠漲迷平楚。", 
      "燕鴻曾寄去年書，漢皋不記來時路。", 
      "天際歸舟，雲中煙樹。", 
      "蘭成憔悴愁難賦。", 
      "香囊鈿合忍重看，風裳水佩尋無處。"
    ], 
    "rhythmic": "踏莎行"
  }, 
  {
    "author": "袁去華", 
    "paragraphs": [
      "秋晚霜初肅，江寒霧未收。", 
      "西風吹老白蘋洲。", 
      "長笛一聲、誰在水邊樓。", 
      "帶綠棖新破，真醇酒旋篘。", 
      "簪花莫怪老人羞。", 
      "直是黃花、羞上老人頭。"
    ], 
    "rhythmic": "南柯子・南歌子"
  }, 
  {
    "author": "袁去華", 
    "paragraphs": [
      "娟娟缺月梧桐影。", 
      "雲度銀潢靜。", 
      "夜深檐隙下微涼。", 
      "醒盡酒魂何處、藕花香。", 
      "鵲橋初會明星上。", 
      "執手還惆悵。", 
      "莫嗟相見動經年。", 
      "猶勝人間一別、便終天。"
    ], 
    "rhythmic": "虞美人"
  }, 
  {
    "author": "袁去華", 
    "paragraphs": [
      "月照席。", 
      "不知天上今何夕。", 
      "今何夕。", 
      "鵲橋初就，玉繩低側。", 
      "暫時不見猶尋覓。", 
      "那堪更作經年隔。", 
      "經年隔。", 
      "許多良夜，怎生閒得。"
    ], 
    "rhythmic": "憶秦娥"
  }, 
  {
    "author": "袁去華", 
    "paragraphs": [
      "荷花香。", 
      "竹風涼。", 
      "萬動聲沈更點長。", 
      "熒熒月半牀。", 
      "好思量。", 
      "惡悽惶。", 
      "獨立西廂花拂牆。", 
      "如今空斷腸。"
    ], 
    "rhythmic": "長相思"
  }, 
  {
    "author": "袁去華", 
    "paragraphs": [
      "隴頭梅半吐。", 
      "江南歲將暮。", 
      "閒窗盡日將愁度。", 
      "黃昏愁更苦。", 
      "歸期望斷，雙魚尺素。", 
      "念嘶騎、今到何處。", 
      "殘燈背壁三更鼓。", 
      "斜風吹細雨。"
    ], 
    "rhythmic": "東坡引"
  }, 
  {
    "author": "朱雍", 
    "paragraphs": [
      "池上數枝開遍。", 
      "臨水幽香清淺。", 
      "樓上欲黃昏，吹徹一聲晴管。", 
      "零亂。", 
      "零亂。", 
      "衣上殘英都滿。"
    ], 
    "rhythmic": "如夢令"
  }, 
  {
    "author": "朱雍", 
    "paragraphs": [
      "簾櫳月上時，寂寞東風裏。", 
      "又是立黃昏，梅影臨窗綺。", 
      "玉梅清夜寒，夢斷還無寐。", 
      "曉角一聲殘，吹徹人千里。"
    ], 
    "rhythmic": "生查子"
  }, 
  {
    "author": "朱雍", 
    "paragraphs": [
      "輕豔盈盈，相逢曾向寒溪路。", 
      "惜飄零處。", 
      "無計禁春雨。", 
      "素影參差，人在瓊城步。", 
      "危闌暮。", 
      "年光催度。", 
      "特地香風住。"
    ], 
    "rhythmic": "點絳脣"
  }, 
  {
    "author": "朱雍", 
    "paragraphs": [
      "殘日憑闌目斷霞。", 
      "寒林人靜每歸鴉。", 
      "小梅春早壓羣花。", 
      "一檻風聲清玉管，數枝月影到窗紗。", 
      "隔簾時度暗香些。"
    ], 
    "rhythmic": "浣溪沙"
  }, 
  {
    "author": "朱雍", 
    "paragraphs": [
      "春太早。", 
      "十二玉樓初曉。", 
      "半額試妝深院悄。", 
      "相逢何草草。", 
      "臨水幽香縹緲。", 
      "彷佛淡妝窺照。", 
      "恰值日邊人未到。", 
      "紛紛縈古道。"
    ], 
    "rhythmic": "謁金門"
  }, 
  {
    "author": "朱雍", 
    "paragraphs": [
      "春事爲誰來，枝上半留殘雪。", 
      "恰近小園香徑，對霜林寒月。", 
      "危闌悽斷笛聲長，吹到偏嗚咽。", 
      "最好短亭歸路，有行人先折。"
    ], 
    "rhythmic": "好事近"
  }, 
  {
    "author": "朱雍", 
    "paragraphs": [
      "雪開瑤徑。", 
      "素蕊迎春影。", 
      "樓上玉聲三弄定。", 
      "無奈幽香翻陣。", 
      "凌晨不事鉛華。", 
      "化工卻付春花。", 
      "流水殘陽江上，清隨月色低斜。"
    ], 
    "rhythmic": "清平樂"
  }, 
  {
    "author": "朱雍", 
    "paragraphs": [
      "風蕭蕭。", 
      "驛亭春信期春潮。", 
      "期春潮。", 
      "黃昏浮動，誰在江皋。", 
      "碧雲冉冉橫溪橋。", 
      "瓊車未至餘香飄。", 
      "餘香飄。", 
      "一簾疏影，月在花梢。"
    ], 
    "rhythmic": "憶秦娥"
  }, 
  {
    "author": "朱雍", 
    "paragraphs": [
      "拜月南樓上，面嬋娟、恰對新妝。", 
      "誰憑闌干處，笛聲長。", 
      "追往事，遍淒涼。", 
      "看素質、臨風消瘦盡，粉痕輕、依舊真香。", 
      "瀟灑春塵境，過橫塘。", 
      "度清影，在迴廊。"
    ], 
    "rhythmic": "亭前柳"
  }, 
  {
    "author": "朱雍", 
    "paragraphs": [
      "佇立東風裏，放纖手、淨試梅妝。", 
      "眉暈輕輕畫，遠山長。", 
      "添新恨，更淒涼。", 
      "嘗憶得、驛亭人別後，尋春去、盡是幽香。", 
      "歸路臨清淺，在寒塘。", 
      "同水月，照虛廊。"
    ], 
    "rhythmic": "亭前柳"
  }, 
  {
    "author": "朱雍", 
    "paragraphs": [
      "養就玄霜圃，問東君、曾放瑤英。", 
      "回首藍橋路，遍瓊城。", 
      "橫斜影，照人明。", 
      "飄香信、玉溪仙佩晚，同新月、步入西清。", 
      "冰質枝頭嫋，更輕盈。", 
      "分春色，贈雙成。"
    ], 
    "rhythmic": "亭前柳"
  }, 
  {
    "author": "朱雍", 
    "paragraphs": [
      "粉痕輕、謝池泛玉，波暖琉璃初暖。", 
      "睹靚芳、塵冥春浦，水曲漪生遙岸。", 
      "麝氣柔、雲容影淡，正日邊寒淺。", 
      "閒院寂，幽管聲中，萬感並生，心事曾陪瓊宴。", 
      "春暗南枝依舊，但得當時繾綣。", 
      "晝永亂英，繽紛解佩，映人輕盈面。", 
      "香暗酒醒處，年年共副良願。"
    ], 
    "rhythmic": "十二時慢"
  }, 
  {
    "author": "朱雍", 
    "paragraphs": [
      "雪江明，練靜波聲歇。", 
      "玉浦梅英初發。", 
      "隱隱瑤林堪乍別。", 
      "瓊路冷，雲階滑。", 
      "寒枝晚、已黃昏，鋪碎影、留新月。", 
      "向亭皋、一任風冽。", 
      "歌起郢曲時，目斷秦城闕。", 
      "遠道冰車清徹。", 
      "追念酥妝凝望切。", 
      "淡佇迎佳節。", 
      "應暗想、日邊人，聊寄與、同歡悅。", 
      "勸清尊、忍負盟設。"
    ], 
    "rhythmic": "塞孤"
  }, 
  {
    "author": "朱雍", 
    "paragraphs": [
      "聽琤琤漏永，洗銀林、梅英半寒收。", 
      "正蟾輝舒粉，雲容縷色，切近妝樓。", 
      "人在東風佇立，悄悄獨凝眸。", 
      "多少橫斜影，縈繞江流。", 
      "只有清香暗度，墮髻簪珥玉，曾賦清遊。", 
      "認瑤車冰轍，佳致肯延留。", 
      "指蓬山、青砂初轉，望滄溟、羽佩一同舟。", 
      "仙娥許，酒澠與我，消盡春愁。"
    ], 
    "rhythmic": "八聲甘州"
  }, 
  {
    "author": "朱雍", 
    "paragraphs": [
      "白玉樓高雲光繞。", 
      "望極新蟾同照。", 
      "前村暮雪，霽梅林道。", 
      "澗風平，波聲渺。", 
      "喜登眺。", 
      "疏影寒枝顫，太春早。", 
      "臨水凝清淺，靚妝巧。", 
      "瘦體傷離，向此縈懷抱。", 
      "覺璧華輕，冰痕小。", 
      "倦聽塞管，轉嗚咽，令人老。", 
      "素光回，長亭靜，無塵到。", 
      "煙鎖橫塘暖，香徑悄。", 
      "飛英難拘束，任春曉。"
    ], 
    "rhythmic": "迷神引"
  }, 
  {
    "author": "朱雍", 
    "paragraphs": [
      "西母池邊宴罷，贈南真、步玉霄。", 
      "緒風和扇，冰華髮秀，雪質孤高。", 
      "漢陂澄練影，問是誰、獨立江皋。", 
      "便凝望，認壺中圭璧，天上瓊瑤。", 
      "清標。", 
      "曾陪勝賞，坐忘愁解使塵銷。", 
      "況雙成、與乳丹點染，都付香梢。", 
      "壽妝酥冷，郢韻佩舉，麝捲雲綃。", 
      "樂逍遙。", 
      "□鳳凰臺畔，憶取吹簫。"
    ], 
    "rhythmic": "瑤臺第一層"
  }, 
  {
    "author": "朱雍", 
    "paragraphs": [
      "夜色娟娟皎月，梅玉供春緒。", 
      "不使鉛華點綴，超出精神淡佇。", 
      "休妒殘英如雨。", 
      "清香眷戀，只恐隨風滿路。", 
      "散無數。", 
      "江亭暮。", 
      "鳴佩語。", 
      "正值忽忽乍別，天遠瑤池縞轂，好趁飛瓊去。", 
      "忍孤負、瑤臺伴侶。", 
      "瓊肌瘦盡，庾嶺零落，空悵望、動情處。", 
      "畫角哀時暗度。", 
      "參橫向曉，吹入深沈院宇。"
    ], 
    "rhythmic": "西平樂"
  }, 
  {
    "author": "朱雍", 
    "paragraphs": [
      "梅亭別。", 
      "梅亭別。", 
      "梅亭回首都如雪。", 
      "粉融融。", 
      "月濛濛。", 
      "月上小車，歸去小樓空。", 
      "當時曾傅新妝薄。", 
      "而今一任花零落。", 
      "朝隨風。", 
      "朝隨風。", 
      "竹外孤根，猶與幽徑通。", 
      "長相憶。", 
      "無消息。", 
      "庾嶺沈沈雲暗碧。", 
      "玉痕驚。", 
      "對離情。", 
      "無奈水遙天闊、隔瓊城。", 
      "年來素袂香不滅。", 
      "此心無限憑誰說。", 
      "夜綿綿。", 
      "路漫漫。", 
      "愁聽枕前，吹徹笛聲寒。"
    ], 
    "rhythmic": "梅花引"
  }, 
  {
    "author": "朱雍", 
    "paragraphs": [
      "瓖質仙姿，縞袂清格，天然疏秀。", 
      "靜軒煙鎖黃昏後。", 
      "影瘦零亂，豔冷瓏璁，雪肌瑩暖，冰枝縈繡。", 
      "更賦風流，幾番攀贈，細拈香盈手。", 
      "與東君、敘暌遠，脈脈兩情有舊。", 
      "立久。", 
      "閬苑凝夕，瑤窗淡月，百琲尋芳，醉玉談羣，千鍾酹酒。", 
      "向此，是處難忘瘦花，送遠何勞垂柳。", 
      "忍聽高樓，笛聲悽斷，樂事人非偶。", 
      "空餘恨，惹幽香不滅，尚沾春袖。"
    ], 
    "rhythmic": "笛家弄・笛家"
  }, 
  {
    "author": "朱雍", 
    "paragraphs": [
      "灰飛嶰谷，佩解江干，庾嶺寒輕梅瘦。", 
      "水面吞蟾，山光暗鬥。", 
      "物色盈枝依舊。", 
      "憑暖危闌久。", 
      "有清香旖旎，卻沾襟袖。", 
      "賦情□、窺人豔冷，更是殷勤，忍重回首。", 
      "誰知道，春歸院落，繽紛雪飛鴛甃。", 
      "須謝化機愛惜，碎璧鋪酥，肯把飛英僝僽。", 
      "念念瑤珂，乘飆煙浦，送別猶攜纖手。", 
      "馥郁盈芳酒。", 
      "臨妝罷、一點眉峯傷皺。", 
      "又只恐、□收夢斷，管悽風怨，曉催銀漏。", 
      "殘金獸。", 
      "參橫月墮歸時候。"
    ], 
    "rhythmic": "玉女搖仙佩"
  }, 
  {
    "author": "晁公武", 
    "paragraphs": [
      "笑擘黃柑酒半醒。", 
      "玉壺金斗夜生冰。", 
      "開窗盡見千山雪，雪未消時月正明。", 
      "蘭燼短，麝煤輕。", 
      "畫樓鐘鼓已三更。", 
      "倚欄誰唱清真曲，人與梅花一樣清。"
    ], 
    "rhythmic": "鷓鴣天"
  }, 
  {
    "author": "林仰", 
    "paragraphs": [
      "霽霞散曉月猶明。", 
      "疏木掛殘星。", 
      "山徑人稀，翠蘿深處，啼鳥兩三聲。", 
      "霜華重迫駝裘冷，心共馬蹄輕。", 
      "十里青山，一溪流水，都做許多情。"
    ], 
    "rhythmic": "少年遊"
  }, 
  {
    "author": "邵伯雍", 
    "paragraphs": [
      "玉壺滿插梅梢瘦。", 
      "簾幕輕寒透。", 
      "從今春恨滿天涯。", 
      "月下幾枝疏影、透窗紗。", 
      "錦城咫尺如千里。", 
      "乍別難成寐。", 
      "孤眠半晌斷人腸。", 
      "夜靜分明全似、那人香。"
    ], 
    "rhythmic": "虞美人"
  }, 
  {
    "author": "黃中輔", 
    "paragraphs": [
      "炎精中否，嘆人材委靡，都無英物。", 
      "胡馬長驅三犯闕，誰作長城堅壁。", 
      "萬國奔騰，兩宮幽陷，此恨何時雪。", 
      "草廬三顧，豈無高臥賢傑。", 
      "天意眷我中興，吾皇神武，踵曾孫周發。", 
      "河海封疆俱效順，狂虜何勞灰滅。", 
      "翠羽南巡，叩閽無路，徒有衝冠發。", 
      "孤忠耿耿，劍鋩冷浸秋月。"
    ], 
    "rhythmic": "念奴嬌"
  }, 
  {
    "author": "黃中輔", 
    "paragraphs": [
      "快磨三尺劍，欲斬佞臣頭。"
    ], 
    "rhythmic": "滿庭芳"
  }, 
  {
    "author": "鄭聞", 
    "paragraphs": [
      "醉歸來，不悟人間天上，雲雨難尋舊跡。", 
      "但餘香、暗著羅衾，怎生忘得。"
    ], 
    "rhythmic": "瑞鶴仙"
  }, 
  {
    "author": "劉望之", 
    "paragraphs": [
      "只應將巧畀人間，定卻向、人間乞取。"
    ], 
    "rhythmic": "鵲橋仙"
  }, 
  {
    "author": "劉望之", 
    "paragraphs": [
      "休絮。", 
      "休絮。", 
      "我自明朝歸去。"
    ], 
    "rhythmic": "如夢令"
  }, 
  {
    "author": "程大昌", 
    "paragraphs": [
      "歲歲做生朝，只是兒孫捧酒。", 
      "今歲絲綸茶藥，有使人雙授。", 
      "聖君作事與天通，道有便真有。", 
      "老去不能宣力，只民編分壽。"
    ], 
    "rhythmic": "好事近"
  }, 
  {
    "author": "程大昌", 
    "paragraphs": [
      "我裏比僑居，不欠山青水綠。", 
      "只恨風衝雁序，使分飛隈澳。", 
      "只今一葦視苕溪，見天倫雍睦。", 
      "此去春濃絮起，應翻成新曲。"
    ], 
    "rhythmic": "好事近"
  }, 
  {
    "author": "程大昌", 
    "paragraphs": [
      "自涉希壽來，疑道無多歲月。", 
      "昨夜風吹好夢，報前途康吉。", 
      "石橋堅壯跨黃河，不用資舟楫。", 
      "管取身心安泰，閱椿齡千百。"
    ], 
    "rhythmic": "好事近", 
    "tags": [
      "黃河"
    ]
  }, 
  {
    "author": "程大昌", 
    "paragraphs": [
      "桑弧標吉。", 
      "做了生朝逾七十。", 
      "子又生孫。", 
      "階砌芝蘭欲滿門。", 
      "今年定好。", 
      "春臘之交誕嬰少。", 
      "玉燭氣中。", 
      "壽富康寧四序同。"
    ], 
    "rhythmic": "減字木蘭花"
  }, 
  {
    "author": "程大昌", 
    "paragraphs": [
      "海角懷人，長誤喜、籟籟敲簾風竹。", 
      "命駕翩然，誰信道、不怕溪山回曲。", 
      "榻拂凝塵，香籠清宴，塵柄從揮玉。", 
      "好音聞耳，慰心何啻跫足。", 
      "猶記一桂專秋，創開殊選，倒峽餘詞力。", 
      "往事茫茫十換歲，卻共天涯醽醁。", 
      "已分成翁，翹觀賜帶，上擁通仙錄。", 
      "休貪泉石，賢臺聞用金築。"
    ], 
    "rhythmic": "念奴嬌"
  }, 
  {
    "author": "程大昌", 
    "paragraphs": [
      "每月冰輪轉，常疑桂影搖。", 
      "封姨特地借今宵。", 
      "萬水一規光景、湛寒瑤。", 
      "圓處應無恨，君胡不自聊。", 
      "誰家隱隱度晴簫。", 
      "莫是素娥仙玉、會叢霄。"
    ], 
    "rhythmic": "南歌子"
  }, 
  {
    "author": "程大昌", 
    "paragraphs": [
      "纔出滄溟底，旋明紫岫腰。", 
      "玉光漫漫涌層潮。", 
      "上有乘流海賈、臥吹簫。", 
      "更上雲臺望，翻牽旅思遙。", 
      "我生何許著簞瓢。", 
      "卻向天涯起舞、影蕭蕭。"
    ], 
    "rhythmic": "南歌子"
  }, 
  {
    "author": "程大昌", 
    "paragraphs": [
      "韻致撩詩客，風流出酒家。", 
      "長繩爲駐日車斜。", 
      "且向春香玉色、佔生涯。", 
      "細按歌珠串，從敧寶髻鴉。", 
      "花應笑我鬢雙華。", 
      "偏向西階吹馥、侑流霞。"
    ], 
    "rhythmic": "南歌子"
  }, 
  {
    "author": "程大昌", 
    "paragraphs": [
      "春草池塘，茸茸短碧通芳信。", 
      "更饒華潤。", 
      "不解膏霜鬢。", 
      "池上詩翁，別帶超遙韻。", 
      "陽和進。", 
      "香苞翠暈。", 
      "物物皆沾分。"
    ], 
    "rhythmic": "點絳脣"
  }, 
  {
    "author": "程大昌", 
    "paragraphs": [
      "老鈍迂疏，盡世間樂事，不忺不覷。", 
      "癡向韋編，根究卦爻來處。", 
      "渾沌包中天地。", 
      "謝東家、從頭指示。", 
      "便和那、八八機關，並將匙鑰分付。", 
      "行年數、六十四。", 
      "把一年一卦，恰好相擬。", 
      "妙道生生，既濟還存未濟。", 
      "身原河圖比似。", 
      "每演九後，重從一始。", 
      "待人間、甲子何其，剩書亥字爲戲。"
    ], 
    "rhythmic": "萬年歡"
  }, 
  {
    "author": "程大昌", 
    "paragraphs": [
      "坐上羽觴釂，水際洧衣褰。", 
      "適茲勝賞，風輕雲薄有情天。", 
      "不用船舷悲唱，真俯闌干小海，樂事可忘年。", 
      "莫向歌珠裏，卻嘆鬢霜鮮。", 
      "送朝潮，迎夕汐，思茫然。", 
      "知他禊飲，此地過了幾千千。", 
      "既有相催春夏，自解轉成今古，誰後更誰前。", 
      "堪笑興懷客，不似詠歸川。"
    ], 
    "rhythmic": "水調歌頭"
  }, 
  {
    "author": "程大昌", 
    "paragraphs": [
      "紅樹迎風舞，彷佛采衣褰。", 
      "雲容應爲，虞侍分付（下缺）。"
    ], 
    "rhythmic": "水調歌頭"
  }, 
  {
    "author": "曹冠", 
    "paragraphs": [
      "一品天香。", 
      "似蕊真仙質，宮額新妝。", 
      "先春爲傳信息，壓盡羣芳。", 
      "化工著意，賦陽和、欺雪凌霜。", 
      "應自負，孤標介潔，歲寒獨友鬆篁。", 
      "因念廣平曾賦，愛浮香朧月，疏影橫窗。", 
      "真堪玉堂對賞，瓊苑依光。", 
      "江城塞管，任龍吟、吹徹何妨。", 
      "君看取，和羹事在，收功不負東皇。"
    ], 
    "rhythmic": "漢宮春"
  }, 
  {
    "author": "曹冠", 
    "paragraphs": [
      "魏紫姚黃凝曉露。", 
      "國豔天然，造物偏鍾賦。", 
      "獨佔風光三月暮。", 
      "聲名都壓花無數。", 
      "蜂蝶尋香隨杖屨。", 
      "睍睆鶯聲，似勸遊人住。", 
      "把酒留春春莫去。", 
      "玉堂元是常春處。"
    ], 
    "rhythmic": "鳳棲梧・蝶戀花"
  }, 
  {
    "author": "曹冠", 
    "paragraphs": [
      "桂棹悠悠分浪穩。", 
      "煙幕層巒，綠水連天遠。", 
      "贏得錦襄詩句滿。", 
      "興來豪飲揮金碗。", 
      "飛絮撩人花照眼。", 
      "天闊風微，燕外晴絲卷。", 
      "翠竹誰家門可款。", 
      "艤舟閒上斜陽岸。"
    ], 
    "rhythmic": "鳳棲梧・蝶戀花"
  }, 
  {
    "author": "曹冠", 
    "paragraphs": [
      "昨夜西疇新足雨。", 
      "玉露金飆，著意鏖殘暑。", 
      "畫閣登臨凝望處。", 
      "餘霞晚照明煙浦。", 
      "閒是閒非知幾許。", 
      "物換星移，風景都如故。", 
      "耳聽是非縈意緒。", 
      "爭如揮麈談千古。"
    ], 
    "rhythmic": "鳳棲梧・蝶戀花"
  }, 
  {
    "author": "曹冠", 
    "paragraphs": [
      "桃杏爭妍韶景媚。", 
      "雨霽煙輕，山色挼藍翠。", 
      "綠竹青松依澗水。", 
      "了無一點塵埃氣。", 
      "忙裏偷閒真得計。", 
      "乘興攜壺，文飲欣同志。", 
      "對景揮毫聊寓意。", 
      "賞花對月拚深醉。"
    ], 
    "rhythmic": "鳳棲梧・蝶戀花"
  }, 
  {
    "author": "曹冠", 
    "paragraphs": [
      "琴拂虞薰，月裁班扇，麥秋槐夏清和。", 
      "筍變琅玕，絳榴細蹙香羅。", 
      "綠雲初展圓荷。", 
      "見金鱗、戲躍清波。", 
      "山丹舒豔，葵花映日，萱草成窠。", 
      "浮雲富貴，出處無心，好天風月，如意偏多。", 
      "功名事業，壯懷岜肯蹉跎。", 
      "待擁雕戈。", 
      "洗胡塵、須挽天河。", 
      "醉揮毫，知音爲我，發興高歌。"
    ], 
    "rhythmic": "夏初臨"
  }, 
  {
    "author": "曹冠", 
    "paragraphs": [
      "水榭風臺，竹軒梅徑，雙溪新創名園。", 
      "極目遐觀，碧嶺斂散瑤煙。", 
      "柳塘風皺清漣。", 
      "爛紅雲、花島爭妍。", 
      "豔妝佳麗，相攜笑歌，學弄鞦韆。", 
      "遨頭多暇，命友尋芳，賞心行樂，物態熙然。", 
      "偎香拾翠，雅宜飛蓋聯翩。", 
      "滿勸金船。", 
      "任玉山、頻醉花前。", 
      "且留連，賞月畫闌，擬鬥嬋娟。"
    ], 
    "rhythmic": "夏初臨"
  }, 
  {
    "author": "曹冠", 
    "paragraphs": [
      "翠入煙嵐，綠鋪槐幄，薰風初扇微和。", 
      "茂樾扶疏，絳榴花映庭柯。", 
      "瀑泉飛下層坡。", 
      "間新篁、夾逕青莎。", 
      "良辰佳景，登臨雋遊，清興何多。", 
      "流觴高會，不減蘭亭，感懷書事，聊寄吟哦。", 
      "升沈變化，任它造物如何。", 
      "躡磴攀蘿。", 
      "上衝霄、滿飲高歌。", 
      "醉還醒，重宴畫樓，賞玩金波。"
    ], 
    "rhythmic": "夏初臨"
  }, 
  {
    "author": "曹冠", 
    "paragraphs": [
      "瑤煙斂散媚晴空。", 
      "雲淡奇峯。", 
      "澄江金斗平波面，扁舟載、蓑笠漁翁。", 
      "彷彿輞川圖上，依稀苕霅溪中。", 
      "舂鋤掠水浪花重。", 
      "飛傍蘆叢。", 
      "綺霞斜映徵鴻影，供吟毫、佳景無窮。", 
      "頓起騎鯨遊興，泠然欲御清風。"
    ], 
    "rhythmic": "風入松"
  }, 
  {
    "author": "曹冠", 
    "paragraphs": [
      "小雨濛濛。", 
      "輕煙舞曳風。", 
      "林椒高低疏密，依淺瀨、媚遙峯。", 
      "浴鷺水溶溶。", 
      "晴霞映晚紅。", 
      "擬向玉堂舉似，摹寫入、畫圖中。"
    ], 
    "rhythmic": "霜天曉角"
  }, 
  {
    "author": "曹冠", 
    "paragraphs": [
      "浦漵凝煙。", 
      "誰家女採蓮。", 
      "手拈荷花微笑，傳雅令、侑清歡。", 
      "擘葉勸金船。", 
      "香風襲綺筵。", 
      "最後殷勤一瓣，分付與、酒中仙。"
    ], 
    "rhythmic": "霜天曉角"
  }, 
  {
    "author": "曹冠", 
    "paragraphs": [
      "水亭清絕。", 
      "擁翠環林樾。", 
      "湘簟賓筵乘興，玉壺酒、漾冰雪。", 
      "寶獸沈煙爇。", 
      "玉琴聲韻徹。", 
      "夜永風微煙淡，梧桐影、碎明月。"
    ], 
    "rhythmic": "霜天曉角"
  }, 
  {
    "author": "曹冠", 
    "paragraphs": [
      "繡水雕欄，綺霞邃宇。", 
      "薰風颯至清無暑。", 
      "花間休唱遏雲歌，枝頭且聽嬌鶯語。", 
      "景物撩人，悠然得句。", 
      "深杯戲把紋楸賭。", 
      "胸中邱壑自生涼，何須泉石尋佳趣。"
    ], 
    "rhythmic": "喜朝天・踏莎行"
  }, 
  {
    "author": "曹冠", 
    "paragraphs": [
      "翠老紅稀，歌慵笑懶。", 
      "溟濛煙雨鞦韆院。", 
      "芹泥帶溼燕雙飛，杜鵑啼訴芳心怨。", 
      "座客分題，傳觴迭勸。", 
      "送春惜別情何限。", 
      "不須惆悵怨春歸，明年春色重妍暖。"
    ], 
    "rhythmic": "喜朝天・踏莎行"
  }, 
  {
    "author": "曹冠", 
    "paragraphs": [
      "翠帶千條蘸碧流。", 
      "多情不解系行舟。", 
      "章臺惜別恨悠悠。", 
      "溼雨傷春眉黛斂，倚風無力舞腰柔。", 
      "絲絲煙縷織離愁。"
    ], 
    "rhythmic": "浣溪沙"
  }, 
  {
    "author": "曹冠", 
    "paragraphs": [
      "槐柳風微軒檻涼。", 
      "芙蕖綠葉映池光。", 
      "幾多飛蓋擁紅妝。", 
      "泉試雲龍花乳泛，袖籠寶鼎水沈香。", 
      "絞楸戲戰賭霞觴。"
    ], 
    "rhythmic": "浣溪沙"
  }, 
  {
    "author": "曹冠", 
    "paragraphs": [
      "雁字鱗差印碧空。", 
      "淡雲縈縷媚遙峯。", 
      "悠揚舒捲逐西風。", 
      "煙鎖綠楊深院靜，花前寓意勸金鍾。", 
      "鳳簫一曲月明中。"
    ], 
    "rhythmic": "浣溪沙"
  }, 
  {
    "author": "曹冠", 
    "paragraphs": [
      "春芽北苑小方圭。", 
      "碾畔玉塵飛。", 
      "金箸春蔥擊拂，花瓷雪乳珍奇。", 
      "主人情重，留連佳客，不醉無歸。", 
      "邀住清風兩腋，重斟上馬金卮。"
    ], 
    "rhythmic": "朝中措"
  }, 
  {
    "author": "曹冠", 
    "paragraphs": [
      "更闌月影轉瑤臺。", 
      "歌舞下香階。", 
      "洞府歸雲縹緲，主賓清興徘徊。", 
      "湯斟崖蜜，香浮瑞露，風味方回。", 
      "投轄高情無厭，抱琴明日重來。"
    ], 
    "rhythmic": "朝中措"
  }, 
  {
    "author": "曹冠", 
    "paragraphs": [
      "蜀川三峽，有高唐奇觀，神仙幽處。", 
      "巨石巉巖臨積水，波浪轟天聲怒。", 
      "十二靈峯，雲階月地，中有巫山女。", 
      "須臾變化，陽臺朝暮雲雨。", 
      "堪笑楚國懷襄，分當嚴父子，胡然無度。", 
      "幻夢俱迷，應感逢魑魅，虛言冥遇。", 
      "仙女恥求媒，況神清直，豈可輕誣污。", 
      "逢君之惡，鄙哉宋玉詞賦。"
    ], 
    "rhythmic": "念奴嬌"
  }, 
  {
    "author": "曹冠", 
    "paragraphs": [
      "金飈替暑，覺庭梧湘簟，涼生秋意。", 
      "玉露宵零仙掌潔，雲卷碧天如水。", 
      "銀漢波澄，蟾光練靜，依約山橫翠。", 
      "清商佳景，笑它宋玉憔悴。", 
      "堪笑利鎖名繮，向蝸牛角上，所爭何事。", 
      "四者難並人易老，惟有修真得計。", 
      "榮悴循環，功名由命，達觀明深旨。", 
      "桂花同賞，莫辭通夕歡醉。"
    ], 
    "rhythmic": "念奴嬌"
  }, 
  {
    "author": "曹冠", 
    "paragraphs": [
      "天津仙客，話平蔡、曾把龍鍾調戲。", 
      "茅舍雲林方隱跡，日日琴樽適意。", 
      "鵬激天池，扶搖未便，尚斂摩雲翅。", 
      "經綸萬卷，箇中真負豪氣。", 
      "喜遇良友知心，登臨酬唱，堪作詞林瑞。", 
      "況是韶華將近也，待約連宵春醉。", 
      "對客揮毫，如虹浩飲，爭涌如泉思。", 
      "同寅他日，誓堅忠義相濟。"
    ], 
    "rhythmic": "念奴嬌"
  }, 
  {
    "author": "曹冠", 
    "paragraphs": [
      "碧天如水，湛銀潢清淺，金波澄澈。", 
      "疑是姮娥將寶鑑，高掛廣寒宮闕。", 
      "林葉吟秋，簾櫳如畫，丹桂香風發。", 
      "年年今夕，庾樓此興清絕。", 
      "因念重摺高枝，壯心猶鬱，已覺生華髮。", 
      "好向林泉招隱處，時講清遊真率。", 
      "乘興歌歡，熙然朝野，何日非佳節。", 
      "百杯千首，醉吟長對風月。"
    ], 
    "rhythmic": "念奴嬌"
  }, 
  {
    "author": "曹冠", 
    "paragraphs": [
      "仙掌初零玉露，清商乍肅金飈。", 
      "迴環高閣桂香飄。", 
      "元自廣寒移到。", 
      "絳蠟銀蟾輝映，綸巾鶴氅逍遙。", 
      "賞心樂事醉良宵。", 
      "贏取開懷吟嘯。"
    ], 
    "rhythmic": "西江月"
  }, 
  {
    "author": "曹冠", 
    "paragraphs": [
      "秋霽姮娥二八，寒光逼散浮雲。", 
      "小山叢桂吐清芬。", 
      "猶帶蟾宮風韻。", 
      "因念兩登仙籍，恩沾雨露方新。", 
      "汝今妙歲已能文。", 
      "早折高枝榮奮。"
    ], 
    "rhythmic": "西江月"
  }, 
  {
    "author": "曹冠", 
    "paragraphs": [
      "一派彎溪曲港，兩山鬆幹檉蘿。", 
      "尋幽乘興泛煙波。", 
      "時見白鷗飛過。", 
      "炫日浪紋金影，連雲岸草青莎。", 
      "陶然一醉養天和。", 
      "解意歌鶯勸我。"
    ], 
    "rhythmic": "西江月"
  }, 
  {
    "author": "曹冠", 
    "paragraphs": [
      "我本方壺客，飄逸離凡塵。", 
      "胸中萬卷，談笑揮翰墨通神。", 
      "不慕巢由隱跡，不羨皋夔功業，出處兩無心。", 
      "坦蕩靈臺淨，廛隱勝雲林。", 
      "念生平，喜曠達，事幽尋。", 
      "登臨舒嘯，惟有風月是知音。", 
      "雅愛金華仙洞，一派蒼崖飛瀑，四序景常新。", 
      "遐想赤松子，來爲醒沖襟。"
    ], 
    "rhythmic": "水調歌頭"
  }, 
  {
    "author": "曹冠", 
    "paragraphs": [
      "造物巧鍾賦，新臘報花期。", 
      "江梅清瘦，只是潔白逞芳姿。", 
      "我欲超羣絕類，故學仙家繁杏，穠豔映橫枝。", 
      "朱粉膩香臉，酒暈著冰肌。", 
      "玉堂裏，山驛畔，最希奇。", 
      "誰將絳蠟籠玉，香雪染胭脂。", 
      "好向歌臺舞榭，鬥取紅妝嬌面，偎倚韻偏宜。", 
      "羌管莫吹動，風月正相知。"
    ], 
    "rhythmic": "水調歌頭"
  }, 
  {
    "author": "曹冠", 
    "paragraphs": [
      "遊燕賞潭洞，舒嘯對雲峯。", 
      "瀑泉飛下銀漢，一水淨涵空。", 
      "前度劉郎詩句，祗詠丹青摹寫，佳境未親逢。", 
      "爭似我吟賞，攜酒屢從容。", 
      "濯塵纓，揮羽扇，快薰風。", 
      "因思往古遊者，清興與今同。", 
      "泉石因人輕重，峴首名傳千古，登覽賴羊公。", 
      "陵谷有遷變，勳烈耀無窮。"
    ], 
    "rhythmic": "水調歌頭"
  }, 
  {
    "author": "曹冠", 
    "paragraphs": [
      "我昔蓬萊侍列仙。", 
      "夢遊方悟絆塵緣。", 
      "青春放浪迷詩酒，黃卷優遊對聖賢。", 
      "嘲水石，詠雲煙。", 
      "乘風欲往思泠然。", 
      "要知昨夜方壺景，只在芸齋杖屨前。"
    ], 
    "rhythmic": "鷓鴣天"
  }, 
  {
    "author": "曹冠", 
    "paragraphs": [
      "蟾苑桂飄香，雅稱姮娥珍惜。", 
      "吹下一叢仙種，伴秋光岑寂。", 
      "金風玉露嫩涼天，造化有消息。", 
      "醉賞綠雲金粟，媚枝頭月色。"
    ], 
    "rhythmic": "好事近"
  }, 
  {
    "author": "曹冠", 
    "paragraphs": [
      "商素肅金飈，吹帽又逢佳節。", 
      "乘興登臨舒嘯，玩雲林清絕。", 
      "高歌橫劍志平戎，酒量與天闊。", 
      "更待醉歸開宴，賞東籬明月。"
    ], 
    "rhythmic": "好事近"
  }, 
  {
    "author": "曹冠", 
    "paragraphs": [
      "良月戒微寒，清夜祥煙馥郁。", 
      "來報天庭喜事，現燈花金粟。", 
      "芝書奎畫下層霄，宣召想來促。", 
      "它日玉堂揮翰，賜金蓮花燭。"
    ], 
    "rhythmic": "好事近"
  }, 
  {
    "author": "曹冠", 
    "paragraphs": [
      "晚雲碧。", 
      "鬆巘飛泉翠滴。", 
      "雙魚畔、疑是永和，曲水流觴舊風物。", 
      "波光映山色。", 
      "時見輕鷗出沒。", 
      "壺天邃，修竹翠陰，虛籟吟風更幽寂。", 
      "登臨興何極。", 
      "上煙際危亭，彩筆題石。", 
      "山中猿鶴應相識。", 
      "對遠景舒嘯，壯懷豪逸。", 
      "劉郎何在玩石刻。", 
      "感往事陳跡。", 
      "還憶。", 
      "少年日。", 
      "帥旗鼓文場，軒冕京國。", 
      "如今老大機心息。", 
      "有陶令秫酒，謝公山屐。", 
      "閒來潭洞，醉皓月，弄橫笛。"
    ], 
    "rhythmic": "蘭陵王"
  }, 
  {
    "author": "曹冠", 
    "paragraphs": [
      "西湖避暑棹扁舟。", 
      "忘機狎白鷗。", 
      "荷香十里供瀛洲。", 
      "山光翠欲流。", 
      "歌浩浩，思悠悠。", 
      "詩成興未休。", 
      "清風明月解相留。", 
      "琴聲萬籟幽。"
    ], 
    "rhythmic": "宴桃源・如夢令", 
    "tags": [
      "西湖"
    ]
  }, 
  {
    "author": "曹冠", 
    "paragraphs": [
      "廉纖小雨養花天。", 
      "池光映遠山。", 
      "蕙蘭風暖正暄妍。", 
      "歸樑燕翼偏。", 
      "芳草碧，綠波漣。", 
      "良辰近禁菸。", 
      "酒酣午枕興怡然。", 
      "鶯聲驚夢仙。"
    ], 
    "rhythmic": "宴桃源・如夢令"
  }, 
  {
    "author": "曹冠", 
    "paragraphs": [
      "寓意登臨詩與酒。", 
      "豪氣直衝牛鬥。", 
      "揮翰風雷吼。", 
      "我生嗟在東坡後。", 
      "流水高山琴靜奏。", 
      "莫笑知音未偶。", 
      "天意君知否。", 
      "窮通在道吾何有。"
    ], 
    "rhythmic": "惜芳菲・惜分飛"
  }, 
  {
    "author": "曹冠", 
    "paragraphs": [
      "雨餘乾鵲報新晴。", 
      "曉風清。", 
      "聽鶯聲。", 
      "飛蓋南園，遊賞賦閒情。", 
      "麥壠黃雲堆萬頃，收刈處，有人耕。", 
      "淙琤漱玉澗泉鳴。", 
      "翠峯橫。", 
      "碧雲凝。", 
      "罨畫園林，縑素寫難成。", 
      "盧橘楊梅時正熟，隨處賞，飲班荊。"
    ], 
    "rhythmic": "江神子・江城子"
  }, 
  {
    "author": "曹冠", 
    "paragraphs": [
      "年年九日，萸菊登高宴。", 
      "今歲旅新豐，聽徵雁、吟蛩幽怨。", 
      "行行遊賞，邂逅得詩人，呼斗酒，發清吟，豪氣凌霄漢。", 
      "窮通默定，志士那興嘆。", 
      "寓意醉鄉遊，且贏得、開懷蕭散。", 
      "功名外物，何必累沖襟，煉丹井，叱羊山，尋個修真伴。"
    ], 
    "rhythmic": "驀山溪"
  }, 
  {
    "author": "曹冠", 
    "paragraphs": [
      "鑑湖千頃，四序風光好。", 
      "撥棹皺漣漪，極目處、青山繚繞。", 
      "微茫煙靄，鷗鷺點菰蒲，雲帆過，釣舟橫，俱被勞生擾。", 
      "知章請賜，獨佔心何小。", 
      "風月本無私，同衆樂、寧論多少。", 
      "浮家泛宅，它日效陶朱，烹鱸鱖，酌鬆醪，吟筆千篇掃。"
    ], 
    "rhythmic": "驀山溪"
  }, 
  {
    "author": "曹冠", 
    "paragraphs": [
      "深秋澄霽，煙淡霜天曉。", 
      "翠峴峻摩穹，有碧澗、清溪繚繞。", 
      "鳴弦多暇，乘興約登臨，聽水樂，玩豐碑，遐想東坡老。", 
      "當年叔子，何事傷懷抱。", 
      "名與此山俱，嘆無聞、真成可笑。", 
      "吾儕勳業，要使列雲臺，擒頡利，斬樓蘭，混一車書道。"
    ], 
    "rhythmic": "驀山溪"
  }, 
  {
    "author": "曹冠", 
    "paragraphs": [
      "潮生潮落，千古長如許。", 
      "吳越舊爭衡，覽遺蹟、英雄何處。", 
      "胥神忠憤，賈勇助鯨波，湍砥柱，駕鰲峯，萬騎轟鼉鼓。", 
      "連天雪浪，直上銀河去。", 
      "擊楫誓中流，劍衝星、醉酣起舞。", 
      "丈夫志業，當使列雲臺，擒頡利，斬樓蘭，雪恥殲狂虜。"
    ], 
    "rhythmic": "驀山溪"
  }, 
  {
    "author": "曹冠", 
    "paragraphs": [
      "佳辰洊九，吹帽霜風峭。", 
      "畫閣勢崔嵬，遍危闌、翠峯繚繞。", 
      "茂林修竹，別是小壺天，煙靄淡，夕陽明，隱映溪光渺。", 
      "匣琴流水，休恨知音少。", 
      "長嘯對西風，覺志氣、凌雲縹緲。", 
      "傳杯興逸，高會繼龍山，簪嫩菊，插紅萸，相對年年好。"
    ], 
    "rhythmic": "驀山溪"
  }, 
  {
    "author": "曹冠", 
    "paragraphs": [
      "涼飈生玉宇。", 
      "黃花曉凝露。", 
      "汀蘋岸蓼秋將暮。", 
      "登高開宴俎。", 
      "傳杯興逸，分詠得句。", 
      "思戲馬、長懷古。", 
      "東籬候酒人何處。", 
      "芳尊須送與。"
    ], 
    "rhythmic": "東坡引"
  }, 
  {
    "author": "曹冠", 
    "paragraphs": [
      "自來百卉千葩，算多有、異芬清絕。", 
      "此花獨賦，天然標緻，於中超越。", 
      "月臉妝勻，碧瓊枝瘦，真仙風骨。", 
      "向嚴寒雪裏，千林凍損，鍾和氣、先春發。", 
      "信是芳姿高潔。", 
      "肯趨陪、遊蜂戲蝶。", 
      "玉堂靜處，竹梢斜亞，凝煙媚月。", 
      "一任嚴城上，單于奏、角聲悽切。", 
      "待芳心結實，和羹鼎鼐，收功須別。"
    ], 
    "rhythmic": "水龍吟"
  }, 
  {
    "author": "曹冠", 
    "paragraphs": [
      "味道韜光，伴耕釣、城南澗曲。", 
      "吾不羨、煉丹金井，訪仙王屋。", 
      "清潔無瑕通隱顯，滿堂豈肯貪金玉。", 
      "向北窗、高臥水風涼，槐陰綠。", 
      "閒自賞，東籬菊。", 
      "偏喜種，幽居竹。", 
      "信巍然良貴，有榮無辱。", 
      "外物隨緣姑泛應，無心仕止常知足。", 
      "喜聖時、協氣屢豐年，西疇熟。"
    ], 
    "rhythmic": "滿江紅"
  }, 
  {
    "author": "曹冠", 
    "paragraphs": [
      "日暖煙輕，竹梢映、花陰凌亂。", 
      "微風皺、池光青碧，綠楊垂岸。", 
      "豔杏牆頭紅粉媚，幽蘭砌下飄香暖。", 
      "稱邀賓、明日去尋芳，頻歡宴。", 
      "光景速，渾如箭。", 
      "醉夢裏，春強半。", 
      "且花前莫厭，玉杯頻勸。", 
      "一枕遊仙方警悟，浮名自笑猶縈絆。", 
      "醉揮毫、付與雪兒歌，嬌鶯囀。"
    ], 
    "rhythmic": "滿江紅"
  }, 
  {
    "author": "曹冠", 
    "paragraphs": [
      "律應清商，嫩涼生、金風乍飄林葉。", 
      "玉兔騰精，光浸樓臺，宛似廣寒宮闕。", 
      "遠山橫翠煙霏斂，鵲枝繞、蛩聲悽切。", 
      "氣蕭爽，一年好處，桂花時節。", 
      "香壓羣芳妙絕。", 
      "記蟾窟高枝，兩曾攀折。", 
      "思報君親，何事壯懷猶鬱。", 
      "傳巖莘野時方隱，心先定、經綸施設。", 
      "賞花醉，持杯更邀皓月。"
    ], 
    "rhythmic": "桂飄香"
  }, 
  {
    "author": "曹冠", 
    "paragraphs": [
      "豔陽時序。", 
      "向祓禊芳辰，登臨仙府。", 
      "碧水澄虛，修篁聳翠，夾徑蕙蘭香吐。", 
      "春晚巧鶯聲碎，風捲飛紅無數。", 
      "凝望處，見桑村麥隴，竹溪煙浦。", 
      "歡聚。", 
      "須信道，遊宦東西，易得成離阻。", 
      "北海開尊，東山乘興，四樂偷閒贏取。", 
      "棋戰新來常勝，詩瘦只因吟苦。", 
      "心湛靜，笑白雲多事，等閒爲雨。"
    ], 
    "rhythmic": "喜遷鶯"
  }, 
  {
    "author": "曹冠", 
    "paragraphs": [
      "晚秋時。", 
      "碧天澄爽，云何宋玉興悲。", 
      "對美景良辰樂事，採萸簪菊登臨，共上翠微。", 
      "堪嗟烏兔如飛。", 
      "秉燭歡遊須屢，傳杯到手休辭。", 
      "念戲馬臺存，雋遊安在，且開懷抱，聽歌金縷，從教下客疏狂落帽，也勝齷齪東籬。", 
      "醉中歸。", 
      "花陰月影正移。"
    ], 
    "rhythmic": "八六子"
  }, 
  {
    "author": "曹冠", 
    "paragraphs": [
      "念行藏在道，仕宦豈爲謀身。", 
      "自謗起營蠅，東山高臥，北海開尊。", 
      "榮枯置之度外，得饒人處，謾也饒人。", 
      "須信吾躬道義，巍然良貴中存。", 
      "浮名。", 
      "蝸角是非蚊。", 
      "過耳總休論。", 
      "且嘯傲幽居，清風皓月，光景常新。", 
      "佩琴行吟勝景，訪林泉、避暑賞煙雲。", 
      "誰識懷忠畎畝，此心常不忘君。"
    ], 
    "rhythmic": "木蘭花慢"
  }, 
  {
    "author": "曹冠", 
    "paragraphs": [
      "湖岸千峯。", 
      "嵌巖隱映，綠竹青松。", 
      "古寺東西，樓臺上下，煙霧溟濛。", 
      "波光萬頃溶溶。", 
      "人面與、荷花共紅。", 
      "撥棹歸歟，一天明月，十里香風。"
    ], 
    "rhythmic": "柳梢青"
  }, 
  {
    "author": "曹冠", 
    "paragraphs": [
      "壬戍孟秋，蘇子夜遊，赤壁舟輕漾。", 
      "觀水光、彌渺接遙天，月出於東山之上。", 
      "與客同，清歡扣舷歌詠，開懷飲酒情酣暢。", 
      "如羽化登仙，乘風獨立，飄然遺世高尚。", 
      "客吹簫、音韻遠悠揚。", 
      "怨慕舞潛蛟、動淒涼。", 
      "自古英雄，孟德周郎。", 
      "舊蹤可想。", 
      "噫，水與月兮，逝者如斯曷嘗往。", 
      "變化如一瞬，盈虛兮、莫消長。", 
      "自不變而觀，物我無盡，何須感物興悲悵。", 
      "夫天地之間，物各有主，惟同風月清賞。", 
      "念江山美景豈可量。", 
      "吾與子、樂之興徜徉。", 
      "聽江渚、樵歌漁唱。", 
      "□侶魚蝦、友麋鹿，舉匏尊相勸，人生堪笑，蜉蝣一夢，且縱扁舟放浪。", 
      "戲將坡賦度新聲，試寫高懷，自娛閒曠。"
    ], 
    "rhythmic": "哨遍"
  }, 
  {
    "author": "曹冠", 
    "paragraphs": [
      "風颭池荷雨蓋翻。", 
      "明珠千萬顆，碎仍圓。", 
      "龜魚浮戲皺清漣。", 
      "翠光映，垂柳冪瑤煙。", 
      "幽興寓薰弦。", 
      "俗塵飛不到，小壺天。", 
      "身閒無事自超然。", 
      "拚酩酊，一枕夢遊仙。"
    ], 
    "rhythmic": "小重山"
  }, 
  {
    "author": "曹冠", 
    "paragraphs": [
      "榴豔噴紅，槐陰凝綠，薰風初扇微涼。", 
      "新荷舒蓋，翠色映波光。", 
      "時見金鱗戲躍，聽鶯聲、巧囀垂楊。", 
      "誰知我，身閒無累，對景自襄羊。", 
      "南堂。", 
      "清晝永，瑤琴橫膝，芸帙披香。", 
      "負氣衝牛斗，操凜冰霜。", 
      "吟筆通神掣電，乘高興、鯨吸飛觴。", 
      "情何憾，君親未報，功業志難忘。"
    ], 
    "rhythmic": "滿庭芳"
  }, 
  {
    "author": "曹冠", 
    "paragraphs": [
      "午枕夢遊仙，身到蓬萊境。", 
      "何事鶯聲囀綠楊，剛把人驚醒。", 
      "乘興對琴尊，寄傲吟光景。", 
      "繞舍清陰映遠岑，香篆槐堂靜。"
    ], 
    "rhythmic": "卜算子"
  }, 
  {
    "author": "曹冠", 
    "paragraphs": [
      "繞舍清陰，還是暮春天氣。", 
      "遍蒼苔、亂紅堆砌。", 
      "問留春不住，春怎知人意。", 
      "最關情，雲杪杜鵑聲碎。", 
      "休怨春歸，四時有花堪醉。", 
      "漸紅蓮、豔妝依水。", 
      "次芙蓉巖桂，與菊英梅蕊。", 
      "稱開尊，日日殢香偎翠。"
    ], 
    "rhythmic": "粉蝶兒"
  }, 
  {
    "author": "曹冠", 
    "paragraphs": [
      "三洞煙霞多勝致，壺中別有登臨。", 
      "白鷗飛處晚雲深。", 
      "羣峯羅戶牖，空翠入衣襟。", 
      "分得雙溪樓上景，四時佳趣供吟。", 
      "浩歌鯨飲酒頻斟。", 
      "鶯花休恨別，風月是知音。"
    ], 
    "rhythmic": "臨江仙"
  }, 
  {
    "author": "曹冠", 
    "paragraphs": [
      "清介百無求。", 
      "民瘼懷憂。", 
      "席珍藏器效前修。", 
      "自負平戎經國略，壯氣橫秋。", 
      "二紀嘆淹留。", 
      "尋壑經丘。", 
      "醉吟適意且遨遊。", 
      "致主丹心猶未老，天意知不。"
    ], 
    "rhythmic": "浪淘沙"
  }, 
  {
    "author": "曹冠", 
    "paragraphs": [
      "萬個琅玕篩日影，兩堤楊柳蘸漣漪。", 
      "鳴鳥一聲林愈靜。", 
      "吟興。", 
      "未曾移步已成詩。", 
      "旋汲清湘烹建茗，時尋野果勸金卮。", 
      "況有良朋談妙理。", 
      "適意。", 
      "此歡莫遣俗人知。"
    ], 
    "rhythmic": "定風波"
  }, 
  {
    "author": "曹冠", 
    "paragraphs": [
      "煙村茂樾灣溪畔。", 
      "似遠景、摹輕練。", 
      "細草平沙騎款段。", 
      "漁翁欸乃，卻驚鷗鷺，飛起澄波面。", 
      "班荊對飲垂楊岸。", 
      "枝上鶯歌如解勸。", 
      "山映斜陽霞綺散。", 
      "醉吟乘興，錦囊詩滿，愛月歸來晚。"
    ], 
    "rhythmic": "青玉案"
  }, 
  {
    "author": "曹冠", 
    "paragraphs": [
      "晚天雨霽橫雌霓。", 
      "簾卷一軒月色。", 
      "紋簟坐苔茵，乘興高歌飲瓊液。", 
      "翠瓜冷浸冰壺碧。", 
      "茶罷風生兩腋。", 
      "四座沸歡聲，喜我投壺全中的。"
    ], 
    "rhythmic": "使牛子"
  }, 
  {
    "author": "曹冠", 
    "paragraphs": [
      "會稽藩鎮，舟車都會，槐庭燕寢凝香。", 
      "禹穴舊蹤，蘭亭勝致，千巖萬壑生光。", 
      "輿頌美龔黃。", 
      "慶慈闈戲彩，眉壽而康。", 
      "寓興西園，月臺風榭賞羣芳。"
    ], 
    "rhythmic": "望海潮"
  }, 
  {
    "author": "葛郯", 
    "paragraphs": [
      "憶昨苕溪，慣弄五亭月笛，四水煙蓑。", 
      "何事毗檀門外，馬駐長坡。", 
      "野花中、亂紅杳靄，小橋外、疊翠嵯峨。", 
      "且顏酡。", 
      "但存長袖，舞倒婆娑。", 
      "云何。", 
      "主盟惠政，春行五馬，月皎千波。", 
      "贏得賓僚，聽隔牆、無事高歌。", 
      "帳煙寒、瑞麟影墜，簾霧細、寶鴨香多。", 
      "試蹉跎。", 
      "一枰落日，又送焦柯。"
    ], 
    "rhythmic": "玉蝴蝶"
  }, 
  {
    "author": "葛郯", 
    "paragraphs": [
      "馮夷微怒，被鮫人水府，織成綃縠。", 
      "何處飛來雙白鷺，點破一溪寒玉。", 
      "岸柳煙迷，海棠酒困，贏得春眠足。", 
      "憑欄搔首，爲誰消遣愁目。", 
      "遙想居士牀頭，竹渠新雨，溜甕中春醁。", 
      "不惜千鍾爲客壽，倒臥南山新綠。", 
      "晚月催歸，春風留住，費盡紗籠燭。", 
      "恍疑仙洞，夢遊天柱林屋。"
    ], 
    "rhythmic": "念奴嬌"
  }, 
  {
    "author": "葛郯", 
    "paragraphs": [
      "陽關西路，看垂陽客舍，嫩浮波縠。", 
      "寶馬嘶風人漸遠，隱隱歌聲戛玉。", 
      "踏遍春山，歸來高臥，笑濯滄浪足。", 
      "孤鴻天際，斷霞搖曳心目。", 
      "香露飛入壺中，仙家九醞，釀百家醽醁。", 
      "一朵巫陽休悵望，且看家山眉綠。", 
      "歌罷風生，舞餘花顫，鳳髓飄紅燭。", 
      "瑤臺月冷，夜歸鬥掛銀屋。"
    ], 
    "rhythmic": "念奴嬌"
  }, 
  {
    "author": "葛郯", 
    "paragraphs": [
      "璚樓十二，無限神仙侶。", 
      "紫紱丹麾綵鸞馭。", 
      "步虛聲杳靄，碧落天高，微雲淡，點破瑤階白露。", 
      "暗香來水閣，冰簟紗廚，一枕風輕自無暑。", 
      "更上水精簾，鬥掛闌干，銀河淺、天孫將渡。", 
      "終不如、歸去在苕川，看千頃菰蒲，亂鳴秋雨。"
    ], 
    "rhythmic": "洞仙歌"
  }, 
  {
    "author": "葛郯", 
    "paragraphs": [
      "藐姑仙子，天外誰爲侶。", 
      "八極浮游氣爲馭。", 
      "看朝餐沆瀣，暮飲醍醐，瑤臺冷，吹落九天風露。", 
      "翠空雲幕淨，寶鑑無塵，碧樹秋來暗消暑。", 
      "殘夜水明樓，影落寒溪，行人起、沙頭喚渡。", 
      "任角聲、吹落小梅花，夢不到漁翁，一蓑煙雨。"
    ], 
    "rhythmic": "洞仙歌"
  }, 
  {
    "author": "葛郯", 
    "paragraphs": [
      "紅葉飛時，青山缺處，雲橫秋影斜陽。", 
      "鳳凰旌節，何事到吾鄉。", 
      "要見大江東去，寒光靜、水與天長。", 
      "人爭看，恩袍煥錦，新惹御爐香。", 
      "滿城，誇盛事，兩邦鼓吹，幾部笙簧。", 
      "看萬紅千翠，簇擁雲裳。", 
      "況是重陽近也，萸露紫、菊吐輕黃。", 
      "休辭醉，明朝一枕，歌韻尚悠揚。"
    ], 
    "rhythmic": "滿庭霜・滿庭芳"
  }, 
  {
    "author": "葛郯", 
    "paragraphs": [
      "歸去來兮，苕溪深處，上有蒼翠千峯。", 
      "月橋煙墅，家在五湖東。", 
      "試覓桃花流水，雞犬靜、人跡才通。", 
      "沙汀晚，一天雲錦，飛下水精宮。", 
      "兩年，官事少，江梅霧暗，多稼雲豐。", 
      "把毗壇清夢，盡入詩筒。", 
      "只欠蘆花夜宿，金溪上、一葦秋風。", 
      "蓑衣在，不辭重整，來作釣魚翁。"
    ], 
    "rhythmic": "滿庭霜・滿庭芳"
  }, 
  {
    "author": "葛郯", 
    "paragraphs": [
      "歸去來兮，家林不遠，夢魂飛繞煙峯。", 
      "洞房花木，只在小池東。", 
      "誰道雲深無路，小橋外、一徑相通。", 
      "功名小，從教羣蟻，鏖戰大槐宮。", 
      "故人，書夜到，秫田百畝，已兆年豐。", 
      "把烏程爛醉，不數郫筒。", 
      "醉後村歌社舞，團圞坐、一笑春風。", 
      "洪崖伴，定驅鸞鶴，時一訪衰翁。"
    ], 
    "rhythmic": "滿庭霜・滿庭芳"
  }, 
  {
    "author": "葛郯", 
    "paragraphs": [
      "歸去來兮，心空無物，亂山不鬥眉峯。", 
      "夜禪久坐，窗曉日升東。", 
      "已絕乘槎忘想，滄溪迥、不與河通。", 
      "維摩室，從教花雨，飛舞下天空。", 
      "何人，開宴豆，楚羹蓴嫩，吳膾盤豐。", 
      "看一聲欸乃，落日收筒。", 
      "應笑紅塵陌上，津亭暮、十里斜風。", 
      "從今去，青鞋黃帽，分付紫髯翁。"
    ], 
    "rhythmic": "滿庭霜・滿庭芳"
  }, 
  {
    "author": "葛郯", 
    "paragraphs": [
      "家住苕西，小池映、青山一曲。", 
      "翠深裏、猿呼鶴應，短牆低屋。", 
      "麥影離離翻翠浪，泉聲НН敲寒玉。", 
      "怪夜來、有蟻出糟牀，篘新綠。", 
      "和月種，南陽菊。", 
      "饒雲買，淇園竹。", 
      "任蠻爭觸戰，世間榮辱。", 
      "兩目未消憑遠恨，一筇費盡登山足。", 
      "便棹舟、炊火荻花中，鱸魚熟。"
    ], 
    "rhythmic": "滿江紅"
  }, 
  {
    "author": "葛郯", 
    "paragraphs": [
      "卷盡珠簾，楚天迥、闌干幾曲。", 
      "最好是、瑤臺歸路，月翻銀屋。", 
      "深院數枰風入座，高樓一噴雲橫玉。", 
      "看橘林、霜淺未全黃，猶懸綠。", 
      "悠然意，淵明菊。", 
      "真如指，國師竹。", 
      "者是非識破，都無榮辱。", 
      "不管浮生如蝶夢，從教萬事添蛇足。", 
      "坐西崑、一笑八千秋，蟠桃熟。"
    ], 
    "rhythmic": "滿江紅"
  }, 
  {
    "author": "葛郯", 
    "paragraphs": [
      "郢客高歌，猶未睹、陽春一曲。", 
      "多應是、連城有價，閟藏華屋。", 
      "但使章臺無異意，何妨一見邯鄲玉。", 
      "料錦囊、隨客泛東溪，凌波綠。", 
      "難獨唱，籬邊菊。", 
      "誰與詠，階前竹。", 
      "想秋光不久，又成虛辱。", 
      "過雁不知蛩有恨，行夔應笑蚿無足。", 
      "願爲予、落筆走盤珠，爭圓熟。"
    ], 
    "rhythmic": "滿江紅"
  }, 
  {
    "author": "葛郯", 
    "paragraphs": [
      "年來衰懶，漸無心賞遍，目前佳趣。", 
      "寂寂牆陰春薺老，不到先生鼎俎。", 
      "詩卷尋醫，禪林結局，酒入昏田務。", 
      "山頭雲氣，爲誰來往朝暮。", 
      "猶有筇杖多情，捫蘿踏石，墮半巖花雨。", 
      "更向葭業搖短艇，驚起飛鴻煙渚。", 
      "橫玉悽清，焦桐古淡，一笑忘千慮。", 
      "更闌人靜，此聲今在何處。"
    ], 
    "rhythmic": "念奴嬌"
  }, 
  {
    "author": "葛郯", 
    "paragraphs": [
      "蓬萊一島，臥長煙千柳，西溪幽趣。", 
      "苜蓿盤中初日上，不把胾臑充俎，和月栽鬆，饒雲買石，只此爲家務。", 
      "倚楹清嘯，斷霞斜倚天暮。", 
      "聞道塊磊澆胸，槎丫肝肺，動筆端風雨。", 
      "壁上瀟湘秋一幀，影落荻花洲渚。", 
      "暗浦潮生，寒磯雪化，無復風塵慮。", 
      "此時漁父，短蓑合在何處。"
    ], 
    "rhythmic": "念奴嬌"
  }, 
  {
    "author": "葛郯", 
    "paragraphs": [
      "亭亭鶴羽戲芝田。", 
      "看羣仙。", 
      "起青漣。", 
      "綠蓋紅幢，千乘去朝天。", 
      "留得瑤姬清夜舞，人與月，鬥嬋娟。", 
      "憑闌有恨不堪言。", 
      "倩誰傳。", 
      "曲聲圓。", 
      "寫盡清愁，香弄晚風妍。", 
      "不羨山頭窺井玉，花十丈，藕如船。"
    ], 
    "rhythmic": "江神子・江城子"
  }, 
  {
    "author": "葛郯", 
    "paragraphs": [
      "粼粼白水護青田。", 
      "想真仙。", 
      "弄清蓮。", 
      "十里香風，吹下碧雲天。", 
      "月在草堂人未寢，松竹暗，水涓涓。", 
      "夜闌何事悄無言。", 
      "怨空傳。", 
      "事難圓。", 
      "欲借寒光，誰與伴清妍。", 
      "待得凌波人肯住，呼玉笛，勸金船。"
    ], 
    "rhythmic": "江神子・江城子"
  }, 
  {
    "author": "葛郯", 
    "paragraphs": [
      "千樹家園鎖舊津。", 
      "誰移數點在孤村。", 
      "海仙探蕊禽留影，楚客穿花蝶舞魂。", 
      "橋斷港，水橫門。", 
      "殘霞零落晚煙昏。", 
      "只因留住三更月，暗裏香來別是春。"
    ], 
    "rhythmic": "鷓鴣天"
  }, 
  {
    "author": "葛郯", 
    "paragraphs": [
      "萬木家園霧暗津。", 
      "不須踏影下前村。", 
      "須知苕霅水雲窟，自有羅浮冰雪魂。", 
      "橫水館，倚樓門。", 
      "參旗有約共黃昏。", 
      "此中有句無人見，誰在樽前領略春。"
    ], 
    "rhythmic": "鷓鴣天"
  }, 
  {
    "author": "葛郯", 
    "paragraphs": [
      "風搖丹髻，葉翦西巖樹。", 
      "歲律崢嶸又如許。", 
      "看千峯倒影，浮動觥船，紗窗外，萬幅鮫綃鬥舞。", 
      "五絃彈不盡，碧落天高，隱隱孤鴻向雲度。", 
      "送斜紅斂盡，催上蟾鉤，金風細，點破瑤階白露。", 
      "任笛聲、吹殘一簾秋，看人□欄□，暮雲高處。"
    ], 
    "rhythmic": "洞仙歌"
  }, 
  {
    "author": "葛郯", 
    "paragraphs": [
      "櫓聲伊軋，影轉雲間樹。", 
      "試問扁舟在何許。", 
      "正溪堂波動，沙渚蘋輕，漁翁醉，隔岸蓑衣對舞。", 
      "歸來無一事，尊酒相逢，莫把光陰更虛度。", 
      "看歌雲杳靄，香霧輕盈，銀河轉，笑浥芙蓉曉露。", 
      "縱西風、黃葉滿庭秋，也不礙凝眸，亂山多處。"
    ], 
    "rhythmic": "洞仙歌"
  }, 
  {
    "author": "葛郯", 
    "paragraphs": [
      "丹青明滅，霜著誰家樹。", 
      "滿眼風光向誰許。", 
      "送寒鴉萬點，流水孤村，歸來晚，月影三人夜舞。", 
      "金英秋已老，蠟綴寒葩，空裏時聞暗香度。", 
      "任一枝瓶小，數點釵寒，佳人笑，飲盡牀頭玉露。", 
      "看紗窗、紅日上三竿，把蝶影捎空，在花深處。"
    ], 
    "rhythmic": "洞仙歌"
  }, 
  {
    "author": "葛郯", 
    "paragraphs": [
      "年來慣行役，楚尾又吳頭。", 
      "餐霞吸露，何事佳處輒遲留。", 
      "雲聽漁舟夜唱，花落牧童橫笛，佔盡五湖秋。", 
      "胡牀興不淺，人在庾公樓。", 
      "繡簾卷，曲闌暝，翠鬟愁。", 
      "森羅萬象，與渠詩裏一時收。", 
      "天設四橋風月，地會三州山水，邀我伴沙鷗。", 
      "明朝起歸夢，一枕過蘋洲。"
    ], 
    "rhythmic": "水調歌頭"
  }, 
  {
    "author": "葛郯", 
    "paragraphs": [
      "帆腹飽天際，樹發渺雲頭。", 
      "翠光千頃，爲誰來去爲誰留。", 
      "疑是吳宮西子，淡掃修眉一抹，妝罷玉奩秋。", 
      "中流送行客，卻立望層樓。", 
      "風色變，堤草亂，浪花愁。", 
      "跳珠翻墨，轟雷掣電幾時收。", 
      "應是陽侯薄相，催我胸中錦繡，清唱和鳴鷗。", 
      "殘霞似相貸，一縷媚汀洲。"
    ], 
    "rhythmic": "水調歌頭"
  }, 
  {
    "author": "葛郯", 
    "paragraphs": [
      "青銅昏水面，烏帽裹山頭。", 
      "風濤如此，天公作意巧相留。", 
      "常記垂虹晚渡，臥看菰蒲煙雨，屈指十三秋。", 
      "恍若華胥夢，無語下西樓。", 
      "翠翻空，寒入座，不禁愁。", 
      "五絃彈盡，隱隱天末暮虹收。", 
      "欲伴漁翁釣艇，欸乃一聲江上，寒碧點輕鷗。", 
      "無人阻歸興，直欲邁長洲。"
    ], 
    "rhythmic": "水調歌頭"
  }, 
  {
    "author": "葛郯", 
    "paragraphs": [
      "亂煙簇。", 
      "簾外青山漸肅。", 
      "蓮房靜。", 
      "荷蓋半殘，欲放清漣媚溪綠。", 
      "憑高送遠目。", 
      "飛起滄洲雁騖。", 
      "寒窗靜，茶碗未深，一枕胡牀畫眠足。", 
      "閒行問鬆菊。", 
      "今□雨誰家，空對銀燭。", 
      "簫聲忽下瑤臺曲。", 
      "看鶴舞風動，烏啼雲起，何須舟內怨女哭。", 
      "抱琴寫幽獨。", 
      "情觸。", 
      "會相續。", 
      "況節近中元，月浪翻屋。", 
      "長鯨愁曉寒蟾促。", 
      "要百柁傾□，萬花流玉。", 
      "山餚倒盡，又空腹，鱠野蔌。"
    ], 
    "rhythmic": "蘭陵王"
  }, 
  {
    "author": "葛郯", 
    "paragraphs": [
      "謝家池閣。", 
      "翠桁香濃，瑣紗窗薄。", 
      "夜雨燈前，秋風筆下，與誰同樂。", 
      "主人許我清狂，奈酒量、從來最弱。", 
      "顛倒冠巾，淋漓衣袂，醒時方覺。"
    ], 
    "rhythmic": "柳梢青"
  }, 
  {
    "author": "葛郯", 
    "paragraphs": [
      "空中雨閣。", 
      "一段輕陰，翠鋪林薄。", 
      "橘內仙翁，棋邊公子，共成清樂。", 
      "主人有井留車，看席上、雲輕柳弱。", 
      "鬥轉檐頭，雞鳴窗外，無人知覺。"
    ], 
    "rhythmic": "柳梢青"
  }, 
  {
    "author": "葛郯", 
    "paragraphs": [
      "雙鞬錦領出山西。", 
      "戎幕護旌旗。", 
      "橫槊春風百詠，臨淮夜月千卮。", 
      "風流樽俎，瓊花破豔，紅藥攢枝。", 
      "賞盡竹西歌吹，珠簾十里香迷。"
    ], 
    "rhythmic": "朝中措"
  }, 
  {
    "author": "葛郯", 
    "paragraphs": [
      "風雨半摧殘，一園花老。", 
      "綠遍池塘夜來草。", 
      "看花何處，莫被此花相惱。", 
      "世間多少事，邯鄲道。", 
      "憑遠下臨，暗塵飛繞。", 
      "數點菸中樹、水村小。", 
      "斜陽且住，爲我花間留照。", 
      "從教紅滿地，何須掃。"
    ], 
    "rhythmic": "感皇恩"
  }, 
  {
    "author": "葛郯", 
    "paragraphs": [
      "花似鏡中人，不堪衰老。", 
      "空羨青青岸邊草。", 
      "多情消瘦，更被無情相惱。", 
      "近來無限事，憑誰道。", 
      "胡蝶滿園，叢邊空繞。", 
      "睡起流鶯過、語聲小。", 
      "瑣窗危坐，更被玉蟾相照。", 
      "夜闌梅影瘦，憑誰掃。"
    ], 
    "rhythmic": "感皇恩"
  }, 
  {
    "author": "姚述堯2", 
    "paragraphs": [
      "蕤賓奏律，正太平無事，歡娛時節，翹首簫臺南望處，兩兩壽星明徹。", 
      "和滿乾坤，春回草木，瑞靄凝金闕。", 
      "鈞天齊奏，嵩呼隱隱三發。", 
      "遙想帝裏繁華，慶父堯子舜，賡歌胥悅。", 
      "黼座傳觴仙仗裏，拜舞兩階英傑。", 
      "醞解薰風，恩覃湛露，玉陛笙鏞咽。", 
      "溥天同慶，年年沈醉花月。"
    ], 
    "rhythmic": "太平歡・念奴嬌"
  }, 
  {
    "author": "姚述堯2", 
    "paragraphs": [
      "酒泛恩波，香凝瑞彩，笙歌鼎沸華堂。", 
      "簪纓濟濟，拜手祝君王。", 
      "好是重華盛世，康衢裏、爭頌陶唐。", 
      "古今少，聖明相繼，交勸萬年觴。", 
      "昇平，無外事，窮天極地，俱沐恩光。", 
      "更宮花齊戴，錦繡成行。", 
      "願捧蟠桃爲壽，對瑤宴、一曲山香。", 
      "堯天近，葵傾心切，相約共梯航。"
    ], 
    "rhythmic": "滿庭芳"
  }, 
  {
    "author": "姚述堯2", 
    "paragraphs": [
      "山城秋早，聽畫角吟風，曉來聲咽。", 
      "夢斷華胥人乍起，冷浸一天霜月。", 
      "灝氣參橫，塵埃洗盡，玉管濡冰雪。", 
      "興來吟詠，靈均誰謂今絕。", 
      "聞道瀟灑王孫，對黃花清賞，喜延佳客。", 
      "一坐簪纓譚笑處，全勝東籬山色。", 
      "酒興雲濃，詩腸雷隱，飲罷須臾設。", 
      "醉歸凝佇，此懷還與誰說。"
    ], 
    "rhythmic": "念奴嬌"
  }, 
  {
    "author": "姚述堯2", 
    "paragraphs": [
      "霜風初過，正仙吏微吟，詩喉清咽。", 
      "靜對南山真賞處，秋後一亭花月。", 
      "翠簇香裀，光搖今勝，玉女肌凝雪。", 
      "寒城無伴，燦然還自奇絕。", 
      "況有鳧舄朋來，拼金錢都罄，晚酣留客。", 
      "應笑陶潛孤負了，多少傲霜餘色。", 
      "鯨飲方豪，龍飲未已，更著雕胡設。", 
      "清歡無限，醉歸猶記前說。"
    ], 
    "rhythmic": "念奴嬌"
  }, 
  {
    "author": "姚述堯2", 
    "paragraphs": [
      "山城秋好，正西風淅淅，登高時候。", 
      "杖倚徘徊凝望處，翠疊萬山如繡。", 
      "雲繞禾場，熢沈戎馬，田野歡聲湊。", 
      "琴堂無事，何妨同泛香溜。", 
      "況有庭下黃花，遍河陽、盡把金錢鋪就。", 
      "一座簪纓譚笑裏，塵脫風生清晝。", 
      "飲罷龍山，詩成彭澤，灝氣森星斗。", 
      "醉歸凝佇，美人時炷金獸。"
    ], 
    "rhythmic": "念奴嬌"
  }, 
  {
    "author": "姚述堯2", 
    "paragraphs": [
      "江山清絕，正簫臺花縣，霜秋時候。", 
      "尋勝登高環望處，碧瓦參差鋪繡。", 
      "五岫藏雲，兩溪吞月，古市漁鹽湊。", 
      "青帘斜揚，家家香泛丹溜。", 
      "況是東魯風流，看儒冠濟濟，垂天賦就。", 
      "陶令從容官事了，把菊高吟閒晝。", 
      "草鞠圜扉，香凝燕寢，豪飲揮金斗。", 
      "公庭無事，珍祥休問馴獸。"
    ], 
    "rhythmic": "念奴嬌"
  }, 
  {
    "author": "姚述堯2", 
    "paragraphs": [
      "芸堂春早，正芳苞紫萼，籠煙調雨。", 
      "隱隱朝陽歌宴罷，擁出三千宮女。", 
      "醉面勻紅，香囊暗惹，鵲尾煙頻炷。", 
      "廬山佳致，依然都在庭宇。", 
      "因念一種天香，當年巖谷下，想難儔侶。", 
      "一旦呈祥都占斷，閬苑瓊林歌舞。", 
      "瑞彩扶疏，錦籠綽約，蘭蕙應羞妒。", 
      "明朝勝賞，有誰同唱金縷。"
    ], 
    "rhythmic": "念奴嬌", 
    "tags": [
      "廬山"
    ]
  }, 
  {
    "author": "姚述堯2", 
    "paragraphs": [
      "早春時候，佔百花頭上，天香芳馥。", 
      "寥廓寒分和氣到，知是花神全毓。", 
      "獨步前林，挽回春色，素節輝冰玉。", 
      "悠然一笑，便應掃盡粗俗。", 
      "最愛瀟灑溪頭，孤標凜凜，不與凡華逐。", 
      "自是玉堂深處客，聊寄疏籬茅屋。", 
      "已報君王，爲調金鼎，直與人間足。", 
      "更看難老，歲寒長友松竹。"
    ], 
    "rhythmic": "念奴嬌"
  }, 
  {
    "author": "姚述堯2", 
    "paragraphs": [
      "碧落暮雲卷，玉宇靜無塵。", 
      "寶階露滴仙掌，秋氣正平分。", 
      "冷浸銀河清澈，光射珠躔明滅，素女擁冰輪。", 
      "今夕桂華滿，疑是別乾坤。", 
      "對清影，凌灝氣，沃芳尊。", 
      "憑高凝望，萬里城闕盡鋪銀。", 
      "偏照長門離恨，更攬西園詩思，何處不關情。", 
      "此景年年好，莫惜醉歸頻。"
    ], 
    "rhythmic": "水調歌頭"
  }, 
  {
    "author": "姚述堯2", 
    "paragraphs": [
      "三五半圓夜，二七素秋天。", 
      "銀河耿耿，中渡絳節會星軿。", 
      "寶鵲喜傳佳信，丹鳳歡迎仙仗，瑞彩映珠躔。", 
      "此意天長久，不比在人間。", 
      "多情客，捧香餌，潔賓筵。", 
      "殷勤拜舞，乞壽乞富乞團圓。", 
      "宜與人人願足，更看家家歡洽，喜氣滿江山。", 
      "今夕莫辭醉，後會是來年。"
    ], 
    "rhythmic": "水調歌頭"
  }, 
  {
    "author": "姚述堯2", 
    "paragraphs": [
      "上苑暮春好，煙雨正溟濛。", 
      "桃蹊冷落無語，嫩綠翳殘紅。", 
      "好是翠幈乍展，喜見玉英初坼，裁翦費春工。", 
      "綽約更嬌軟，輕揚萬條風。", 
      "散清馥，翻素豔，照晴空。", 
      "佳人羞妒，兢把粉質鬥芳容。", 
      "無限惱人風味，別有留春情韻，都付酒杯中。", 
      "極目憑闌久，月影在牆東。"
    ], 
    "rhythmic": "水調歌頭"
  }, 
  {
    "author": "姚述堯2", 
    "paragraphs": [
      "澤國正秋杪，微雨灑江濱。", 
      "憑高一望，萬里多稼總如雲。", 
      "芳野壤歌鼎沸，古市歡聲輻湊，盡是泰平人。", 
      "鈴閣盡無事，桃李滿公門。", 
      "恨瓜戍，趣徵馭，惜芳辰。", 
      "高情耿耿，重別中夜沃清尊。", 
      "不爲闌亭感慨，莫作楚狂醉倒，譚笑自生春。", 
      "明日送行處，忍顧翠眉顰。"
    ], 
    "rhythmic": "水調歌頭"
  }, 
  {
    "author": "姚述堯2", 
    "paragraphs": [
      "金風玉露，正清秋初霽。", 
      "天上星郎夜遊戲。", 
      "喜鵲兒、向織女報佳期，停機杼，草草便諧歡會。", 
      "情深悄無寤，雲雨須臾，剛被雞人早驚起。", 
      "念歲歲年年，今夕之前，兩下里、千山萬水。", 
      "到今夕、相逢又蔥蔥，願地久天長，永無拋棄。"
    ], 
    "rhythmic": "洞仙歌"
  }, 
  {
    "author": "姚述堯2", 
    "paragraphs": [
      "素節秋強半，嘉名久最宜。", 
      "霜風簌簌下天涯。", 
      "幸有佳朋、何惜共登危。", 
      "月窟諸仙子，天宮兩白眉。", 
      "相逢不醉定無歸。", 
      "笑問黃花重約、是何時。"
    ], 
    "rhythmic": "南歌子"
  }, 
  {
    "author": "姚述堯2", 
    "paragraphs": [
      "天宇霜風淨，雷封露氣寒。", 
      "羣賢高宴勝龍山。", 
      "中有仙翁綠鬢、更朱顏。", 
      "北闕心猶壯，東籬興爲闌。", 
      "年年身健足清歡。", 
      "後會不妨重約、醉長安。"
    ], 
    "rhythmic": "南歌子"
  }, 
  {
    "author": "姚述堯2", 
    "paragraphs": [
      "人在煙雲裏，山橫碧落旁。", 
      "望中縹緲是仙鄉。", 
      "幸有佳朋、何惜醉斜陽。", 
      "公子傳杯速，騷人練句忙。", 
      "悠然此興未能忘。", 
      "似覺庭花、全勝去年黃。"
    ], 
    "rhythmic": "南歌子"
  }, 
  {
    "author": "姚述堯2", 
    "paragraphs": [
      "瑞彩迎朝日，柔枝繞慶雲。", 
      "誰將仙種下天閽。", 
      "卻笑葵杯榴火、俗紛紛。", 
      "色映薔薇水，光浮琥珀尊。", 
      "美人浴罷近黃昏。", 
      "總把淡妝濃抹、鬥芳芬。"
    ], 
    "rhythmic": "南歌子"
  }, 
  {
    "author": "姚述堯2", 
    "paragraphs": [
      "咳唾瓊珠璀，精神冰玉寒。", 
      "不求名利不談玄。", 
      "明月清風相對、自怡然。", 
      "瀟灑真仙隱，繁華小洞天。", 
      "薰風颯颯度虞弦。", 
      "更擁姬姜何惜、醉華年。"
    ], 
    "rhythmic": "南歌子"
  }, 
  {
    "author": "姚述堯2", 
    "paragraphs": [
      "賓宴親堯日，薰絃動舜風。", 
      "公餘無事樂年豐。", 
      "多謝歌姬流盼、更情濃。", 
      "氣逼雲天外，毫濡雪碗中。", 
      "百篇斗酒興何窮。", 
      "卻笑東山無語、醉花叢。"
    ], 
    "rhythmic": "南歌子"
  }, 
  {
    "author": "姚述堯2", 
    "paragraphs": [
      "羅蓋輕翻翠，冰姿巧弄紅。", 
      "晚來習習度香風。", 
      "疑是華山仙子、下珠宮。", 
      "柳外神仙侶，花間錦繡叢。", 
      "競將玉質比芳容。", 
      "笑指壺天何惜、醉千鍾。"
    ], 
    "rhythmic": "南歌子"
  }, 
  {
    "author": "姚述堯2", 
    "paragraphs": [
      "金谷貂蟬侶，東山錦繡叢。", 
      "管絃絲竹醉東風。", 
      "漫逐流鶯飛舞、亂紅中。", 
      "清嘗吾人事，詩情我輩鍾。", 
      "藤蘿欲上更搘筇。", 
      "笑指壺天煙繞、斗城東。"
    ], 
    "rhythmic": "南歌子"
  }, 
  {
    "author": "姚述堯2", 
    "paragraphs": [
      "誤入紅蓮幕，來依玉樹叢。", 
      "也將塵跡寄東風。", 
      "忙裏偷閒同到、此山中。", 
      "迥野韶華麗，晴嵐秀色鍾。", 
      "憑高凝望倦扶筇。", 
      "喜見今年和氣、滿南東。"
    ], 
    "rhythmic": "南歌子"
  }, 
  {
    "author": "姚述堯2", 
    "paragraphs": [
      "雨過雲峯淨，天高水鏡平。", 
      "望中寸碧遠山橫。", 
      "瀟灑何郎相對、挹金觥。", 
      "朱李沈寒碧，新瓜破玉英。", 
      "浩然譚笑有餘情。", 
      "醉舞何妨頹玉、倚飛瓊。"
    ], 
    "rhythmic": "南歌子"
  }, 
  {
    "author": "姚述堯2", 
    "paragraphs": [
      "山縣登高真勝事，滿筵當代英奇。", 
      "黃花無語笑東籬。", 
      "龍山真鼠輩，巴嶺漫羈棲。", 
      "醉後風流情更好，笑談落落珠璣。", 
      "莫將烏帽任風吹。", 
      "動容皆是舞，出語總成詩。"
    ], 
    "rhythmic": "臨江仙"
  }, 
  {
    "author": "姚述堯2", 
    "paragraphs": [
      "佳節喜逢長久日，翩翩鳧舄朋來。", 
      "霜清天宇絕纖埃。", 
      "遙憐巴嶺月，擬上曲江臺。", 
      "懷縣從容留客宴，追歡正好傳杯。", 
      "使君歸騎莫相催。", 
      "更拼明日醉，未放菊花開。"
    ], 
    "rhythmic": "臨江仙"
  }, 
  {
    "author": "姚述堯2", 
    "paragraphs": [
      "雲度巖扉風振谷，迅雷驚起蛟龍。", 
      "天威洶洶變晴空。", 
      "攪翻銀漢水，傾入寶蓮宮。", 
      "雪浪奔衝凌翠麓。", 
      "隴頭低掛雙虹。", 
      "人間熱惱盡消融。", 
      "此流長不斷，萬折竟朝東。"
    ], 
    "rhythmic": "臨江仙"
  }, 
  {
    "author": "姚述堯2", 
    "paragraphs": [
      "萬石家聲誇第一，清材更美姿容。", 
      "笑談落落與誰同。", 
      "煙分丹篆碧，香泛小槽紅。", 
      "準擬中秋圓月好，暮雲忽翳晴空。", 
      "共將清致敵西風。", 
      "舉頭連玉兔，乘興沃金鍾。"
    ], 
    "rhythmic": "臨江仙"
  }, 
  {
    "author": "姚述堯2", 
    "paragraphs": [
      "材刃縱橫森武庫，簫臺舊日梅仙。", 
      "累陪簪蓋醉花前。", 
      "吳門歸去後，一別動經年。", 
      "曾到赤城真隱處，飄飄鳳舉龍蟠。", 
      "勒回俗駕向長安。", 
      "好將醫國手，從此活人間。"
    ], 
    "rhythmic": "臨江仙"
  }, 
  {
    "author": "姚述堯2", 
    "paragraphs": [
      "橘綠橙黃秋正好，霜飆洗盡炎威。", 
      "園林木落望中奇。", 
      "俊遊方得意，楚客爲誰悲。", 
      "況有風流文字飲，何妨同醉東籬。", 
      "狂歌猶記少陵詩。", 
      "地偏初衣襫，山擁更登危。"
    ], 
    "rhythmic": "臨江仙"
  }, 
  {
    "author": "姚述堯2", 
    "paragraphs": [
      "一去吳山三改火，我來兩見寒梅。", 
      "君今先向斗城回。", 
      "尊前方重別，徵騎莫相催。", 
      "堪笑人生如逆旅，明年我亦言歸。", 
      "羨君平步到天涯。", 
      "吳儂如有問，爲我說歸期。"
    ], 
    "rhythmic": "臨江仙"
  }, 
  {
    "author": "姚述堯2", 
    "paragraphs": [
      "憶昨曾將明使指，軺車踏遍東城。", 
      "重來遊戲擁雙旌。", 
      "江山皆故部，英俊盡門生。", 
      "杖策翩然歸去也，送行滿坐簪纓。", 
      "尊前雨淚不勝情。", 
      "曲終人散後，江上數峯青。"
    ], 
    "rhythmic": "臨江仙"
  }, 
  {
    "author": "姚述堯2", 
    "paragraphs": [
      "乳酒初頒菊正黃。", 
      "去年高宴近清光。", 
      "朝回猶帶御爐香。", 
      "暫向花封陪客醉，已聞芝檢促歸裝。", 
      "昌黎寧許到潮陽。"
    ], 
    "rhythmic": "浣溪沙"
  }, 
  {
    "author": "姚述堯2", 
    "paragraphs": [
      "與客相從謁謝公。", 
      "芝田絳節擁仙翁。", 
      "數枝桃杏斗香紅。", 
      "醉眼斜拖春水綠，黛眉低拂遠山濃。", 
      "此情都在酒杯中。"
    ], 
    "rhythmic": "浣溪沙"
  }, 
  {
    "author": "姚述堯2", 
    "paragraphs": [
      "兩到蟾宮折桂枝。", 
      "經文緯武擬康時。", 
      "簫臺仙隱漫遊嬉。", 
      "氣宇棱棱吞夢澤，笑談落落催珠璣。", 
      "何妨相對沃金卮。"
    ], 
    "rhythmic": "浣溪沙"
  }, 
  {
    "author": "姚述堯2", 
    "paragraphs": [
      "短棹翩翩綠一莎。", 
      "碧潭深處幾風波。", 
      "晚來風定卻高歌。", 
      "千尺絲綸隨卷放，數聲玉笛足清和。", 
      "蠅頭名利奈伊何。"
    ], 
    "rhythmic": "浣溪沙"
  }, 
  {
    "author": "姚述堯2", 
    "paragraphs": [
      "玉宇無塵露氣清。", 
      "憑高極目萬山橫。", 
      "霜前白雁初傳信，籬下黃花獨有情。", 
      "烏帽側，紫萸馨。", 
      "尊前醉舞擁飛瓊。", 
      "明年此會知何處，不是鄱江是帝城。"
    ], 
    "rhythmic": "鷓鴣天"
  }, 
  {
    "author": "姚述堯2", 
    "paragraphs": [
      "昨夜東風到海涯。", 
      "繁紅簇簇吐胭脂。", 
      "恍疑仙子朝天罷，醉面勻霞韻更宜。", 
      "歡未足，困相依。", 
      "羞將蘭麝污天姿。", 
      "少陵可是風情薄，卻爲無香不作詩。"
    ], 
    "rhythmic": "鷓鴣天"
  }, 
  {
    "author": "姚述堯2", 
    "paragraphs": [
      "幾陣蕭蕭弄雨風。", 
      "片雲微破月朦朧。", 
      "田家側耳聽鳴鸛，寰海傾心想臥龍。", 
      "堯日近，舜雲濃。", 
      "聖仁天覆忍民窮。", 
      "會看膏澤隨車下，祗恐詩人句未工。"
    ], 
    "rhythmic": "鷓鴣天"
  }, 
  {
    "author": "姚述堯2", 
    "paragraphs": [
      "鳳闕朝回曉色分。", 
      "彩霞輕拂絳衣新。", 
      "炎烏影裏年年好，碧玉枝頭日日春。", 
      "攜翠斝，對芳尊。", 
      "東君著意屬詩人。", 
      "夜深莫放西風入，頻遣司花護錦裀。"
    ], 
    "rhythmic": "鷓鴣天"
  }, 
  {
    "author": "姚述堯2", 
    "paragraphs": [
      "司花著意惜春光。", 
      "桃杏飄零此獨芳。", 
      "一抹霞紅勻醉臉，惱人情處不須香。", 
      "王孫好客成巢飲，故翦繁枝簇畫堂。", 
      "後夜更將銀燭照，美人斂衽怯殘妝。"
    ], 
    "rhythmic": "瑞鷓鴣"
  }, 
  {
    "author": "姚述堯2", 
    "paragraphs": [
      "紅葉漫隨風舞，黃花不畏霜凋。", 
      "詩人把酒競招招。", 
      "更欲移尊籍草。", 
      "醉裏謫仙興逸，夜深歸騎聲呶。", 
      "孟公投轄未相饒。", 
      "不放秋光便老。"
    ], 
    "rhythmic": "西江月"
  }, 
  {
    "author": "姚述堯2", 
    "paragraphs": [
      "嫩綠煙籠碎玉，繁紅日護香綃。", 
      "故人去後恨迢迢。", 
      "獨倚危樓情悄。", 
      "脈脈望窮雲杪，看看月上花梢。", 
      "嫩添金鴨任煙消。", 
      "杜宇一聲春曉。"
    ], 
    "rhythmic": "西江月"
  }, 
  {
    "author": "姚述堯2", 
    "paragraphs": [
      "井梧飛早。", 
      "一雁橫空天更好。", 
      "才子尋幽。", 
      "爭把新詩斷送秋。", 
      "浮生鷗沒。", 
      "莫爲塵勞輕度日。", 
      "倒載何妨。", 
      "唱徹涼州月在旁。"
    ], 
    "rhythmic": "減字木蘭花"
  }, 
  {
    "author": "姚述堯2", 
    "paragraphs": [
      "煙收雲斂。", 
      "極目遙岑三四點。", 
      "過了重陽。", 
      "籬下殘花未褪黃。", 
      "鄭莊好客。", 
      "故遣紅妝飛大白。", 
      "月滿迴廊。", 
      "飲散歌闌已斷腸。"
    ], 
    "rhythmic": "減字木蘭花"
  }, 
  {
    "author": "姚述堯2", 
    "paragraphs": [
      "暗香清絕。", 
      "不比尋常枝上雪。", 
      "細疊冰綃。", 
      "多謝天公快翦刀。", 
      "仙姿楚楚。", 
      "輕曳霓裳來帝所。", 
      "淡拂宮妝。", 
      "瑞腦重鋪片片香。"
    ], 
    "rhythmic": "減字木蘭花"
  }, 
  {
    "author": "姚述堯2", 
    "paragraphs": [
      "霜天奇絕。", 
      "江上寒英重綴雪。", 
      "簌簌輕綃。", 
      "應是司花巧奏刀。", 
      "東君清楚。", 
      "故把疏枝來酒所。", 
      "點點新妝。", 
      "冷浸冰壺別有香。"
    ], 
    "rhythmic": "減字木蘭花"
  }, 
  {
    "author": "姚述堯2", 
    "paragraphs": [
      "飛龍利見。", 
      "前夜君王方錫宴。", 
      "今日相逢。", 
      "卻向南陽起臥龍。", 
      "果爲霖雨。", 
      "洗盡蒼生炎夏苦。", 
      "喜氣匆匆。", 
      "好向尊前醉晚風。"
    ], 
    "rhythmic": "減字木蘭花"
  }, 
  {
    "author": "姚述堯2", 
    "paragraphs": [
      "天寒人靜。", 
      "嘯倚胡牀閒畫永。", 
      "春信初回。", 
      "報道南枝昨夜開。", 
      "沈沈庭院。", 
      "獨坐黃昏誰是伴。", 
      "風過南牆。", 
      "似覺天宮暗遞香。"
    ], 
    "rhythmic": "減字木蘭花"
  }, 
  {
    "author": "姚述堯2", 
    "paragraphs": [
      "薰風解慍。", 
      "手握乾符躬揖遜。", 
      "廊廟無爲。", 
      "天子親傳萬壽卮。", 
      "恩覃湛露。", 
      "和氣歡聲均海宇。", 
      "嵩嶽三呼。", 
      "父子唐虞今古無。"
    ], 
    "rhythmic": "減字木蘭花"
  }, 
  {
    "author": "姚述堯2", 
    "paragraphs": [
      "琴堂無事。", 
      "滿酌金罍承帝祉。", 
      "樂奏簫韶。", 
      "更與封人共祝堯。", 
      "君王萬歲。", 
      "歲歲今朝歌既醉。", 
      "主聖臣賢。", 
      "從此鴻圖萬萬年。"
    ], 
    "rhythmic": "減字木蘭花"
  }, 
  {
    "author": "姚述堯2", 
    "paragraphs": [
      "綽約冰姿無語。", 
      "高步廣寒深處。", 
      "香露浥檀心，擬到素娥雲路。", 
      "仙去。", 
      "仙去。", 
      "莫學朝雲暮雨。"
    ], 
    "rhythmic": "如夢令"
  }, 
  {
    "author": "姚述堯2", 
    "paragraphs": [
      "雅淡輕盈如語。", 
      "碧玉枝頭嬌處。", 
      "鉤月襯凌波，彷彿湘江煙路。", 
      "凝佇。", 
      "凝佇。", 
      "不似梨花帶雨。"
    ], 
    "rhythmic": "如夢令"
  }, 
  {
    "author": "姚述堯2", 
    "paragraphs": [
      "龍焙初分丹闕。", 
      "玉果輕翻瓊屑。", 
      "彩仗挹香風，攪起一甌春雪。", 
      "清絕。", 
      "清絕。", 
      "更把獸煙頻爇。"
    ], 
    "rhythmic": "如夢令"
  }, 
  {
    "author": "姚述堯2", 
    "paragraphs": [
      "瀟灑寒林，玉叢遙映鬆篁底。", 
      "鳳簪斜倚。", 
      "笑傲東風裏。", 
      "一種幽芳，自有先春意。", 
      "香風細。", 
      "國人爭媚。", 
      "不數桃和李。"
    ], 
    "rhythmic": "點絳脣"
  }, 
  {
    "author": "姚述堯2", 
    "paragraphs": [
      "金碧交輝，江陵千樹天然富。", 
      "寒林爭秀。", 
      "獨向霜風后。", 
      "寫入冰紈，兩兩情何厚。", 
      "同攜久。", 
      "涼生清畫。", 
      "香滿佳人手。"
    ], 
    "rhythmic": "點絳脣"
  }, 
  {
    "author": "姚述堯2", 
    "paragraphs": [
      "夜桂飄香，西風淅淅寒窗悄。", 
      "素娥相照。", 
      "倍覺秋光好。", 
      "花本無情，剛被詩情惱。", 
      "知音少。", 
      "爲花歌笑。", 
      "醉向花前倒。"
    ], 
    "rhythmic": "點絳脣"
  }, 
  {
    "author": "姚述堯2", 
    "paragraphs": [
      "玉葉金英，倩誰移下蟾宮樹。", 
      "香風飄度。", 
      "滿院飛黃雨。", 
      "獨倚寒林，搜盡高人句。", 
      "關情處。", 
      "素娥無語。", 
      "的皪枝頭露。"
    ], 
    "rhythmic": "點絳脣"
  }, 
  {
    "author": "姚述堯2", 
    "paragraphs": [
      "天賦仙姿。", 
      "玉骨冰肌。", 
      "向炎威、獨逞芳菲。", 
      "輕盈雅淡，初出香閨。", 
      "是水宮仙，月宮子，漢宮妃。", 
      "清誇檐卜，韻勝酴醿。", 
      "笑江梅、雪裏開遲。", 
      "香風輕度，翠葉柔枝。", 
      "與玉郎摘，美人戴，總相宜。"
    ], 
    "rhythmic": "行香子"
  }, 
  {
    "author": "姚述堯2", 
    "paragraphs": [
      "滿城風雨近重陽。", 
      "小院更淒涼。", 
      "遙想東籬山色，今年花爲誰黃。", 
      "何妨載酒，登高落帽，物外徜徉。", 
      "都把淵明詩思，消磨□□□□。"
    ], 
    "rhythmic": "朝中措"
  }, 
  {
    "author": "姚述堯2", 
    "paragraphs": [
      "秋水瑩精神。", 
      "靖節先生太逼真。", 
      "譚麈生風霏玉屑，津津。", 
      "爽氣冷然欲浸人。", 
      "一坐盡生春。", 
      "滿引瓊觴已半醺。", 
      "更把黃花壽彭祖，盈盈。", 
      "數闋新聲又遏雲。"
    ], 
    "rhythmic": "南鄉子"
  }, 
  {
    "author": "姚述堯2", 
    "paragraphs": [
      "珠簾深。", 
      "玉人天上傳清音。", 
      "傳清音。", 
      "雲橫新雁，梅落寒林。", 
      "□□□□□□□。", 
      "□□□□□□□。", 
      "□□□。", 
      "謝家庭院，壽酒頻斟。"
    ], 
    "rhythmic": "憶秦娥"
  }, 
  {
    "author": "姚述堯2", 
    "paragraphs": [
      "山城寂寞渾無緒，兀坐黃昏。", 
      "多謝東君。", 
      "先遣司花來報春。", 
      "清標自是蓬萊客，冰玉精神。", 
      "獨步前村。", 
      "分付仙翁作主人。"
    ], 
    "rhythmic": "醜奴兒・採桑子"
  }, 
  {
    "author": "姚述堯2", 
    "paragraphs": [
      "曉來佳氣穿簾幕，鬱鬱蔥蔥。", 
      "寶鴨煙濃。", 
      "戲採庭前玉樹叢。", 
      "肌膚綽約真仙子，王母宮中。", 
      "歡會曾同。", 
      "笑問蟠桃幾度紅。"
    ], 
    "rhythmic": "醜奴兒・採桑子"
  }, 
  {
    "author": "姚述堯2", 
    "paragraphs": [
      "春回海角。", 
      "望中佳氣連雲幕。", 
      "曉來隱隱聞天樂。", 
      "玉女金童，來奉瑤池約。", 
      "東風已破蟠桃萼。", 
      "霞觴薦壽更酬酢。", 
      "香山舞罷宮花落。", 
      "步輦安輿，歲歲同行樂。"
    ], 
    "rhythmic": "醉落魄・一斛珠"
  }, 
  {
    "author": "姚述堯2", 
    "paragraphs": [
      "江村昨夜一枝梅。", 
      "先傳春信回。", 
      "非煙非霧下瑤臺。", 
      "香風拂面來。", 
      "雲幕卷，日華開。", 
      "祥光映上臺。", 
      "安輿從此步天街。", 
      "君王賜壽杯。"
    ], 
    "rhythmic": "阮郎歸"
  }, 
  {
    "author": "姚述堯2", 
    "paragraphs": [
      "初夏好。", 
      "雨過池塘荷蓋小。", 
      "綠陰庭院鶯聲悄。", 
      "朱簾隱隱笙歌早。", 
      "沈煙嫋。", 
      "玉人笑擁金尊倒。"
    ], 
    "rhythmic": "歸國謠・歸國遙"
  }, 
  {
    "author": "姚述堯2", 
    "paragraphs": [
      "春已去。", 
      "牆外榴花紅半吐。", 
      "薰風習習生庭戶。", 
      "美人浴罷黃昏暮。", 
      "愁無緒。", 
      "闌干倚遍憑誰訴。"
    ], 
    "rhythmic": "歸國謠・歸國遙"
  }, 
  {
    "author": "姚述堯2", 
    "paragraphs": [
      "水閣弄清風，黯黯滿園肥綠。", 
      "茶罷竹間攜手，有佳人如玉。", 
      "淵明三徑已催歸，名利幾時足。", 
      "遙想五雲多處，奏南風一曲。"
    ], 
    "rhythmic": "好事近"
  }, 
  {
    "author": "姚述堯2", 
    "paragraphs": [
      "梅子欲黃時，霖雨晚來初歇。", 
      "誰在綠窗深處，把彩絲雙結。", 
      "淺斟低唱笑相偎，映一團香雪。", 
      "□指牆頭榴火，倩玉郎輕折。"
    ], 
    "rhythmic": "好事近"
  }, 
  {
    "author": "石敦夫", 
    "paragraphs": [
      "窺檐蟾影白，照坐燭花紅。"
    ], 
    "rhythmic": "臨江仙"
  }, 
  {
    "author": "甄龍友", 
    "paragraphs": [
      "西風新葉墮，南國九秋初。", 
      "周天三百六十五度，片雲無。", 
      "上有迢迢河漢，下有滔滔江水，橫載洞庭湖。", 
      "一葉放流去，人在渾儀圖。", 
      "滿虛空，張寶蓋，綴明珠。", 
      "玻璃爲地，遊戲乾象駕坤輿。", 
      "爛醉蓬萊方丈，遍入華嚴法界，試問夜何如。", 
      "北斗轉魁柄，東海欲飛烏。"
    ], 
    "rhythmic": "水調歌頭", 
    "tags": [
      "洞庭湖"
    ]
  }, 
  {
    "author": "甄龍友", 
    "paragraphs": [
      "十月小陽春。", 
      "放榜梅花作狀元。", 
      "重慶禮成三日後，生賢。", 
      "第一龍飛不偶然。", 
      "勸酒自彈弦。", 
      "更著班衣壽老仙。", 
      "見說海壇沙漲也，明年。", 
      "此夜休嗔我近前。"
    ], 
    "rhythmic": "南鄉子"
  }, 
  {
    "author": "甄龍友", 
    "paragraphs": [
      "思遠樓前路。", 
      "望平堤、十里湖光，畫船無數。", 
      "綠蓋盈盈紅粉面，葉底荷花解語。", 
      "鬥巧結、同心雙縷。", 
      "尚有經年離別恨，一絲絲、總是相思處。", 
      "相見也，又重午。", 
      "清江舊事傳荊楚。", 
      "嘆人情、千載如新，尚沈菰黍。", 
      "且盡尊前今日醉，誰肯獨醒弔古。", 
      "泛幾盞、菖蒲綠醑。", 
      "兩兩龍舟爭競渡，奈珠簾、暮卷西山雨。", 
      "看未足，怎歸去。"
    ], 
    "rhythmic": "賀新郎"
  }, 
  {
    "author": "甄龍友", 
    "paragraphs": [
      "峨眉仙客。", 
      "四海文章伯。", 
      "來向東坡遊戲，人間世、著不得。", 
      "去國誰愛惜。", 
      "在天何處覓。", 
      "但見尊前人唱，前赤壁、後赤壁。"
    ], 
    "rhythmic": "霜天曉角"
  }, 
  {
    "author": "範端臣", 
    "paragraphs": [
      "尋常三五，問今夕何夕，嬋娟都勝。", 
      "天豁雲收崩浪淨，深碧琉璃千頃。", 
      "銀漢無聲，冰輪直上，桂溼扶疏影。", 
      "綸巾玉麈，庾樓無限清興。", 
      "誰念江海飄零，不堪回首，驚鵲南枝冷。", 
      "萬點蒼山何處是，修竹吾廬三徑。", 
      "香霧雲鬟，清輝玉臂，醉了愁重醒。", 
      "參橫鬥轉，轆轤聲斷金井。"
    ], 
    "rhythmic": "念奴嬌"
  }, 
  {
    "author": "範端臣", 
    "paragraphs": [
      "玉樓絳氣，卷霞綃雲浪，飛空蟾魄。", 
      "人世江山驚照耀，煙靄鰲峯千尺。", 
      "陸海蓬壺，銀葩星暈，點破琉璃碧。", 
      "有人吟笑，紫河香滿晴陌。", 
      "況是東府君侯，西清別騎，樽俎開華席。", 
      "迤邐飛輪催杖履，入對青黎仙客。", 
      "襦褲歌謠，昇平風露，拼取金蓮側。", 
      "梅花吹動，滿城依舊春色。"
    ], 
    "rhythmic": "念奴嬌"
  }, 
  {
    "author": "韋能謙", 
    "paragraphs": [
      "風清日晚溪橋路。", 
      "綠暗搖殘雨。", 
      "閒亭小立望溪山。", 
      "畫出明湖深秀、水雲間。", 
      "漫郎疏懶非真吏。", 
      "欲去無深計。", 
      "功名英雋滿凌煙。", 
      "省事應須速上、五湖船。"
    ], 
    "rhythmic": "虞美人"
  }, 
  {
    "author": "耿時舉", 
    "paragraphs": [
      "露壓薔薇金井欄。", 
      "轆轤聲斷碧絲乾。", 
      "遼陽無信帶圍寬。", 
      "花落池塘春夢靜，月生簾幕夜香寒。", 
      "閒愁無力憑闌干。"
    ], 
    "rhythmic": "浣溪沙"
  }, 
  {
    "author": "耿時舉", 
    "paragraphs": [
      "獨鶴山前步藥苗。", 
      "青山只隔過溪橋。", 
      "洞宮深處白雲飄。", 
      "碧井臥花人寂寞，畫廊鳴葉雨瀟瀟。", 
      "漫題詩句滿芭蕉。"
    ], 
    "rhythmic": "浣溪沙"
  }, 
  {
    "author": "耿時舉", 
    "paragraphs": [
      "問月杯空，謫仙去、無人重舉。", 
      "蘭臺舊、扁舟乘興，處留奇語。", 
      "洞府初疑仙骨瘦，樽前尚愛綸巾舞。", 
      "信前身、太白尚何疑，詞高古。", 
      "盟後會，偕真侶。", 
      "黃葉渡，丹楓渚。", 
      "道五湖煙浪，勝遊溢浦。", 
      "念我神閒鷗樣度，似海山共去君應許。", 
      "但只愁、嶽牧要人□，撐住。"
    ], 
    "rhythmic": "滿江紅"
  }, 
  {
    "author": "耿時舉", 
    "paragraphs": [
      "暮春清晝。", 
      "政鶯囀夏林，棠陰初秀。", 
      "鼓角歡雄，旌旗明滅，寶馬又還西驟。", 
      "山水六朝堪畫，宮闕千門如繡。", 
      "印懸鬥。", 
      "盛元戎小隊，花間迎候。", 
      "芳酎。", 
      "爲公壽。", 
      "帶雨梨花，未用啼紅袖。", 
      "玉帳風前，胡牀月下，談笑要清羣醜。", 
      "桃葉渡船應在，太白酒樓依舊。", 
      "暫回首。", 
      "看槐班爰立，沙堤成就。"
    ], 
    "rhythmic": "喜遷鶯"
  }, 
  {
    "author": "管鑑", 
    "paragraphs": [
      "登高作賦，嘆老來筆力，都非年少。", 
      "古觀重遊秋色裏，冷怯西風吹帽。", 
      "千里江山，一時人物，迥出塵埃表。", 
      "危闌同憑，皎然玉樹相照。", 
      "惆悵紫菊紅萸，年年簪發、應笑人空老。", 
      "北闕西江君賜遠，難得一枝來到。", 
      "莫話升沈，且乘閒暇，贏得清尊倒。", 
      "飲酣歸暮，浩歌聲振林杪。"
    ], 
    "rhythmic": "念奴嬌"
  }, 
  {
    "author": "管鑑", 
    "paragraphs": [
      "楚山萬疊，悵高情、不比當年嵩少。", 
      "官況全如秋淡薄，枉卻塵侵烏帽。", 
      "菊蕊猶青，茱萸未紫，節意憑誰表。", 
      "故園何處，暮雲低盡殘照。", 
      "追念往昔佳辰，尊前絕唱，未覺徐娘老。", 
      "聚散悲歡回首異，今歲古臺誰到。", 
      "藉甚聲名，難忘風味，何日重傾倒。", 
      "交情好在，雁書頻寄雲杪。"
    ], 
    "rhythmic": "念奴嬌"
  }, 
  {
    "author": "管鑑", 
    "paragraphs": [
      "寒梢冰破，問何人遠寄、江南春色。", 
      "似是天憐爲客久，報我春歸消息。", 
      "茅舍疏籬，故園開處，兩歲關山隔。", 
      "天涯重見，向人風味如昔。", 
      "誰念月底風前，當時青鬢、漸與花顏白。", 
      "不恨一番花陰早，恨把年華虛擲。", 
      "嚼蕊含香，攀條覓句，拼醉禁愁得。", 
      "酒醒還是，夢魂數遍歸驛。"
    ], 
    "rhythmic": "念奴嬌"
  }, 
  {
    "author": "管鑑", 
    "paragraphs": [
      "兩鬟嬌小，向尊前、未省修蛾攢碧。", 
      "唱得主人英妙句，氣壓三江七澤。", 
      "病怯遐徵，老添離抱，我是愁堆積。", 
      "故園歸夢，等閒吹墮南國。", 
      "況是耐久交情，經年方幸，接從容辭色。", 
      "告別匆匆聊共醉，惜此分陰如璧。", 
      "錦瑟華堂，明朝回望，暮靄迷空隙。", 
      "相思何處，風林月掛纖魄。"
    ], 
    "rhythmic": "念奴嬌"
  }, 
  {
    "author": "管鑑", 
    "paragraphs": [
      "小舟橫截西江，曉來風靜無塵起。", 
      "霜餘日暖，東君見效，梅梢春醉。", 
      "壯觀亭高，通幽徑遠，吸江臨水。", 
      "任全拋簿領，攜家訪古，清泉畔、疏陰裏。", 
      "楚蜀江山分處，望神京、三千餘裏。", 
      "才高命偶，功名休羨，紛紛餘子。", 
      "強健身心，團欒尊酒，此遊須記。", 
      "便他年富貴，園林鐘鼓，只如今是。"
    ], 
    "rhythmic": "水龍吟"
  }, 
  {
    "author": "管鑑", 
    "paragraphs": [
      "曉來密雪如篩，望中瑩徹還如洗。", 
      "梅花過了，東風未放，滿城桃李。", 
      "碎翦瓊英，高林低樹，巧裝勻綴。", 
      "更江山秀髮，田疇清潤，滿眼是、豐年意。", 
      "誰念危樓獨倚。", 
      "共飄零、茫茫天外。", 
      "毫端句澀，杯中酒減，歡情難寄。", 
      "天爲淒涼，暫時遮盡，黃茅白葦。", 
      "但神州目斷，珠宮玉闕，緲三千里。"
    ], 
    "rhythmic": "水龍吟"
  }, 
  {
    "author": "管鑑", 
    "paragraphs": [
      "平生五湖興，夢想白蘋洲。", 
      "只今何處，捲簾波影漾風鉤。", 
      "況值晚天新霽，菱葉荷花如拭，香翠擁行舟。", 
      "卻爲湖山好，牽思繞皇州。", 
      "柳邊堤，竹裏閣，舊曾遊。", 
      "恍然重到，不知身世此淹留。", 
      "且對碧梧修竹，領略好風涼月，大白與重浮。", 
      "欲和凌雲賦，佳思苦難酬。"
    ], 
    "rhythmic": "水調歌頭"
  }, 
  {
    "author": "管鑑", 
    "paragraphs": [
      "涼意在何許，高柳蔭汀洲。", 
      "移船藕花深處，待得月如鉤。", 
      "一抹晚山殘照，十頃醉紅香綠，百柂列瓊舟。", 
      "浩歌激蒼莽，豪氣溢神州。", 
      "泛芙蓉，依綠水，並英遊。", 
      "明年此會，可憐獨是賈胡留。", 
      "賴有瀛洲仙子，少駐雲霄高步，相與慰沈浮。", 
      "富貴儻來爾，有酒且相酬。"
    ], 
    "rhythmic": "水調歌頭"
  }, 
  {
    "author": "管鑑", 
    "paragraphs": [
      "秋色浩無際，風露洗晴空。", 
      "登臨江山勝處，樓倚最高峯。", 
      "好是夕陽低後，四野暮雲齊斂，遮盡遠山重。", 
      "城郭參差裏，煙樹有無中。", 
      "坐間客，才論鬥，氣如虹。", 
      "揮毫萬字，舉雙白眼送飛鴻。", 
      "莫問梅仙丹竈，休覓山靈蕙帳，追憶採芝翁。", 
      "便草凌雲賦，歸奏大明宮。"
    ], 
    "rhythmic": "水調歌頭"
  }, 
  {
    "author": "管鑑", 
    "paragraphs": [
      "一雨洗煩溽，天氣爽如秋。", 
      "江山佳處，眼明重見舊交遊。", 
      "去國三千餘裏，俯視朝宗一水，共笑此生浮。", 
      "幸我扁舟具，歸欲問菟裘。", 
      "嘆君才，方進用，豈容休。", 
      "鑾坡鳳沼，情知不爲蜀人留。", 
      "便恐升沈各異，後日相逢無處，別語易成愁。", 
      "記取平安使，時訪荻花洲。"
    ], 
    "rhythmic": "水調歌頭"
  }, 
  {
    "author": "管鑑", 
    "paragraphs": [
      "南雪不到地，今雪瑞非常。", 
      "堆檐平砌，晚來風定轉飛揚。", 
      "浩蕩乾坤無際，洗盡蠻煙瘴霧，和氣遍遐荒。", 
      "滿眼豐年意，民共樂時康。", 
      "倚瓊樓，臨玉樹，舉瑤觴。", 
      "高吟低唱，從他減盡少年狂。", 
      "且趁明年春好，整頓雨犁風箬，歸去老農桑。", 
      "喚起江南夢，先到水雲鄉。"
    ], 
    "rhythmic": "水調歌頭"
  }, 
  {
    "author": "管鑑", 
    "paragraphs": [
      "舉俗愛重九，秋至不須悲。", 
      "登臨昔賢勝地，空愧主人誰。", 
      "滾滾長江不盡，疊疊青山無數，千載揖高姿。", 
      "況有賢賓客，同醉此佳時。", 
      "坐間菊，青作袂，玉爲肌。", 
      "香英泛酒，風流絕勝酌酴醿。", 
      "莫話龍山高會，只作東籬幽想，應有故人思。", 
      "北望江南路，回首暮雲披。"
    ], 
    "rhythmic": "水調歌頭", 
    "tags": [
      "長江"
    ]
  }, 
  {
    "author": "管鑑", 
    "paragraphs": [
      "舉俗愛重九，我輩更鍾情。", 
      "良辰好景，賞心樂事古難並。", 
      "正是朝廷閒暇，四序均調玉燭，一路慶豐登。", 
      "況值循良守，酒與政俱成。", 
      "倚危亭，持玉斝，泛金英。", 
      "風高日淡，一天秋色共澄清。", 
      "指點雲間嶽鎮，壽與兩宮齊久，天地永成平。", 
      "歲歲同民樂，持此報君恩。"
    ], 
    "rhythmic": "水調歌頭"
  }, 
  {
    "author": "管鑑", 
    "paragraphs": [
      "百罰深杯，都不記、歸來時節。", 
      "彷彿聽、重城更鼓，催成離缺。", 
      "江上愁心山斂翠，津頭夜色沙如雪。", 
      "漸中年、懷抱更深交，難爲別。", 
      "歌聲緩，行雲歇。", 
      "尊酒散，香塵滅。", 
      "想來宵何處，亂山明月。", 
      "得意春風羣玉府，第名早晚黃金闕。", 
      "但相思、莫遣雁來時，音書絕。"
    ], 
    "rhythmic": "滿江紅"
  }, 
  {
    "author": "管鑑", 
    "paragraphs": [
      "去歲茲辰，記稱壽、曾陪燕席。", 
      "明朝更、屈公扶醉，相過爲客。", 
      "間世生賢元自異，偶然先後歡連日。", 
      "悵如今、五嶺望三湘，雲霄隔。", 
      "松鶴算，珪璋德。", 
      "廊廟器，神仙格。", 
      "想尊前仍唱，雪中晴色。", 
      "公上清都調鼎鼐，我歸舊隱尋泉石。", 
      "願年年、東閣燕嘉賓，常相憶。"
    ], 
    "rhythmic": "滿江紅"
  }, 
  {
    "author": "管鑑", 
    "paragraphs": [
      "十日狂風，都斷送、杏花紅去。", 
      "卻是有、海棠枝上，一分春住。", 
      "桃葉桃根渾未覺，櫻桃楊柳成輕負。", 
      "強尊前、抖擻舊精神，誰能許。", 
      "時不再，歡難屢。", 
      "心未老，杯頻舉。", 
      "尚不妨領略，登臨佳處。", 
      "山接武陵餘勝氣，江吞大別仍東注。", 
      "嘆聖賢、功業與江山，無今古。"
    ], 
    "rhythmic": "滿江紅"
  }, 
  {
    "author": "管鑑", 
    "paragraphs": [
      "悠然堂上，山色渾如畫。", 
      "堂下梅花未多謝。", 
      "向小亭、留客處，晴雪初飛，香四面，不比茅檐低亞。", 
      "綠窗簾盡卷，吹到眉心，點綴新妝稱閒雅。", 
      "緩歌喉、餘舞態，雲遏風回，須信道、欲買青春無價。", 
      "任匆匆、歸去酒醒時，鎮夢繞瓊梢，月寒清夜。"
    ], 
    "rhythmic": "洞仙歌"
  }, 
  {
    "author": "管鑑", 
    "paragraphs": [
      "化工妙手，慣與花爲主。", 
      "忍便摧殘任風雨。", 
      "翦姚黃、移魏紫，齊集梁園，春豔豔，何必尊前解語。", 
      "繡屏深照影，簾密收香，夜久寒生費調護。", 
      "寶杯翻、銀燭爛，客醉忘歸，共惜此、芳菲難遇。", 
      "看明年、紫禁繞鶯花，謾相望、春風五雲深處。"
    ], 
    "rhythmic": "洞仙歌"
  }, 
  {
    "author": "管鑑", 
    "paragraphs": [
      "潛藩報政，玉座勤深眷。", 
      "假節上青霄，正霜風、輕寒翦翦。", 
      "天香懷袖，凝燕得從容，佔喜色，送新聲，瀲灩金荷滿。", 
      "趣裝入相，盛事應重見。", 
      "盡待苦留連，怕九重、興思見晚。", 
      "休文未老，金帶稱圍腰，丹禁密，鳳池深，不但長安遠。"
    ], 
    "rhythmic": "驀山溪"
  }, 
  {
    "author": "管鑑", 
    "paragraphs": [
      "老來生日，漸覺心情懶。", 
      "卯酒帶春酲，更昨來、東風已轉。", 
      "衰顏易改，不用看傳神，歡意淺，酒腸慳，孤負深深勸。", 
      "浮雲富貴，本自無心羨。", 
      "金帶便圍腰，也應似、休文瘦減。", 
      "君恩未報，何日賦歸歟，三徑樂，五湖遊，趁取身強健。"
    ], 
    "rhythmic": "驀山溪"
  }, 
  {
    "author": "管鑑", 
    "paragraphs": [
      "樓倚雲屏江瀉鏡。", 
      "尊俎風流，地與人俱勝。", 
      "酒力易消風力勁。", 
      "歸時城郭煙生瞑。", 
      "幕府俊遊常許並。", 
      "可惜佳辰，獨阻登臨興。", 
      "妙語流傳空嘆詠。", 
      "一時珠玉交相映。"
    ], 
    "rhythmic": "蝶戀花"
  }, 
  {
    "author": "管鑑", 
    "paragraphs": [
      "秋入華堂一味清。", 
      "四山環碧眼雙明。", 
      "欲送主人天上去。", 
      "無緒。", 
      "一尊已帶別離情。", 
      "洞府桃花常許見。", 
      "□□。", 
      "爲誰特地惜娉婷。", 
      "祗待明年春醉裏。", 
      "偎倚。", 
      "耳邊聽喚狀元聲。"
    ], 
    "rhythmic": "定風波"
  }, 
  {
    "author": "管鑑", 
    "paragraphs": [
      "楊柳梢頭月未殘。", 
      "杏花開盡卻春寒。", 
      "賓鴻社燕尋常別，渭北江東別更難。", 
      "尊欲盡，夜將闌。", 
      "明朝馬首便長安。", 
      "懸知不作人間住，歸去春風玉筍班。"
    ], 
    "rhythmic": "鷓鴣天"
  }, 
  {
    "author": "管鑑", 
    "paragraphs": [
      "山色初晴翠拂雲。", 
      "畫橋流水碧粼粼。", 
      "一尊不盡登臨興，歸及西湖二月春。", 
      "班綴舊，詔除新。", 
      "穩看騰踏上星辰。", 
      "回頭卻望塵凡處，應記塵凡有故人。"
    ], 
    "rhythmic": "鷓鴣天", 
    "tags": [
      "西湖"
    ]
  }, 
  {
    "author": "管鑑", 
    "paragraphs": [
      "前日新冬舉壽觴。", 
      "今朝喜色又非常。", 
      "一陽生後逢生日，日漸舒長壽更長。", 
      "移晚宴，慶新堂。", 
      "堂前高竹早梅芳。", 
      "年年一爲梅花醉，醉到千回鬢未霜。"
    ], 
    "rhythmic": "鷓鴣天"
  }, 
  {
    "author": "管鑑", 
    "paragraphs": [
      "富貴樓臺玉琢成。", 
      "更移玉節下西清。", 
      "才高不數梅花賦，笑拈瓊苞泛壽觥。", 
      "蓮幕靜，寶香凝。", 
      "春風和氣自然生。", 
      "要知他日調元手，看取今朝雪裏情。"
    ], 
    "rhythmic": "鷓鴣天"
  }, 
  {
    "author": "管鑑", 
    "paragraphs": [
      "燕寢香中錦帳郎。", 
      "二年和氣藹蒸湘。", 
      "鬢間不減當年綠，眉上新添一點黃。", 
      "徵詔近，壽筵長。", 
      "乍晴人意喜非常。", 
      "燕鶯休苦留春住，歸趁薰風殿閣涼。"
    ], 
    "rhythmic": "鷓鴣天"
  }, 
  {
    "author": "管鑑", 
    "paragraphs": [
      "十年班綴近彤庭。", 
      "一笑下霓旌。", 
      "好是平分風月，新秋特地涼生。", 
      "華堂燕喜，流霞觴滿，彩戲衣輕。", 
      "要識他年榮貴，從來玉潤冰清。"
    ], 
    "rhythmic": "朝中措"
  }, 
  {
    "author": "管鑑", 
    "paragraphs": [
      "暖風簾幕卷春陰。", 
      "歌吹畫堂深。", 
      "雲袖纖纖捧玉，霞觴灩灩浮金。", 
      "佳辰恨我，空傳善頌，阻綴朋簪。", 
      "莫笑海濱鄉味，尊前會有知音。"
    ], 
    "rhythmic": "朝中措"
  }, 
  {
    "author": "管鑑", 
    "paragraphs": [
      "清江繞舍竹成陰。", 
      "秋日共登臨。", 
      "地與主人俱勝，情如酒盞方深。", 
      "故園何處，時因望眼，聊寄歸心。", 
      "抖擻一襟涼韻，不教簿領塵侵。"
    ], 
    "rhythmic": "朝中措"
  }, 
  {
    "author": "管鑑", 
    "paragraphs": [
      "一年春事到酴醿。", 
      "何處更花開。", 
      "莫趁垂楊飛絮，且隨紅藥翻階。", 
      "倦遊老矣，肯因名宦，孤負銜杯。", 
      "寄語故園桃李，明年留待歸來。"
    ], 
    "rhythmic": "朝中措"
  }, 
  {
    "author": "管鑑", 
    "paragraphs": [
      "神仙墮謫。", 
      "天爲賦與，經綸才識。", 
      "蓋代聲名，宗英惟向，翰林頌白。", 
      "黃堂一笑留客。", 
      "算此處、淹留未得。", 
      "且對清尊，高談風月，厭厭今夕。"
    ], 
    "rhythmic": "柳梢青"
  }, 
  {
    "author": "管鑑", 
    "paragraphs": [
      "澹雲微月。", 
      "又是一年，新秋佳節。", 
      "天上歡期，人間何事，翻成離別。", 
      "清尊欲醉還歇。", 
      "怕飲散、匆匆話別。", 
      "若是經年，得回相見，甘心愁絕。"
    ], 
    "rhythmic": "柳梢青"
  }, 
  {
    "author": "管鑑", 
    "paragraphs": [
      "風掃暮雲空，依舊四山環碧。", 
      "珍重主人清意，放梅梢春色。", 
      "靚妝清唱兩無塵，蓮步繡鞋窄。", 
      "莫怪十分沈醉，爲教人消得。"
    ], 
    "rhythmic": "好事近"
  }, 
  {
    "author": "管鑑", 
    "paragraphs": [
      "列炬照梅花，仰看滿空春雪。", 
      "翠幕沈沈天淨，掛一鉤新月。", 
      "微風不動暖光融，金盃墮瓊屑。", 
      "彷彿暗香吹夢，醉廣寒宮闕。"
    ], 
    "rhythmic": "好事近"
  }, 
  {
    "author": "管鑑", 
    "paragraphs": [
      "鴛瓦曉霜濃，酒力漸消寒力。", 
      "好是一堂和氣，勝十分春色。", 
      "髯翁笑領綵衣郎，同祝壽千百。", 
      "看取明年歡宴，更強如今日。"
    ], 
    "rhythmic": "好事近"
  }, 
  {
    "author": "管鑑", 
    "paragraphs": [
      "楚觀落成初，還是詔書催發。", 
      "卻似愛山堂上，拜新除時節。", 
      "要知君自棟樑材，開藩暫南越。", 
      "早建明堂一柱，去扶持天闕。"
    ], 
    "rhythmic": "好事近"
  }, 
  {
    "author": "管鑑", 
    "paragraphs": [
      "壽芽初長香英嫩。", 
      "拾翠芳洲春近。", 
      "倩笑臉霞羞褪。", 
      "真個都風韻。", 
      "垂鬟小舞麼歌趁。", 
      "鶯語綠楊嬌困。", 
      "多少舊愁新恨。", 
      "一醉渾消盡。"
    ], 
    "rhythmic": "桃源憶故人"
  }, 
  {
    "author": "管鑑", 
    "paragraphs": [
      "小園日日狂風雨。", 
      "幾陣桃花紅去。", 
      "惟有綠窗朱戶。", 
      "春色常如許。", 
      "歌聲屢喚飛雲駐。", 
      "銷得行人且住。", 
      "倒盡玉壺春露。", 
      "醉到無愁處。"
    ], 
    "rhythmic": "桃源憶故人"
  }, 
  {
    "author": "管鑑", 
    "paragraphs": [
      "今日雲山堂上客。", 
      "明朝真個雲山隔。", 
      "人不似行雲。", 
      "相隨長短亭。", 
      "堂空歌韻響。", 
      "清切緣雲上。", 
      "留住莫教飛。", 
      "怕如人別離。"
    ], 
    "rhythmic": "菩薩蠻"
  }, 
  {
    "author": "管鑑", 
    "paragraphs": [
      "金殿晨趨玉佩蒼。", 
      "君才久合侍龍章。", 
      "花磚學士紫薇郎。", 
      "小試一麾行促詔，暫留千騎且飛觴。", 
      "夜堂歌暖借春光。"
    ], 
    "rhythmic": "浣溪沙"
  }, 
  {
    "author": "管鑑", 
    "paragraphs": [
      "穠李花開雪滿空。", 
      "縞裙香袂儼春容。", 
      "靚妝一笑喜相逢。", 
      "擬倩清歌留白日，且扶殘醉殢東風。", 
      "好遲留處卻匆匆。"
    ], 
    "rhythmic": "浣溪沙"
  }, 
  {
    "author": "管鑑", 
    "paragraphs": [
      "十里狂風特地晴。", 
      "天工著意送行人。", 
      "負他桃李十分春。", 
      "杜宇已催歸思亂，啼鶯休惹客愁新。", 
      "晚風溪路淨無塵。"
    ], 
    "rhythmic": "浣溪沙"
  }, 
  {
    "author": "管鑑", 
    "paragraphs": [
      "小小梅花巧耐寒。", 
      "曛曛晴日醉醒間。", 
      "茶甌金縷鷓鴣斑。", 
      "三壽作朋須共醉，一杯留客未應慳。", 
      "酒腸如海壽如山。"
    ], 
    "rhythmic": "浣溪沙"
  }, 
  {
    "author": "管鑑", 
    "paragraphs": [
      "春陰漠漠。", 
      "海棠花底東風惡。", 
      "人情不似春情薄。", 
      "守定花枝，不放花零落。", 
      "綠尊細細供春酌。", 
      "酒醒無奈愁如昨。", 
      "殷勤待與東風約。", 
      "莫苦吹花，何似吹愁卻。"
    ], 
    "rhythmic": "醉落魄・一斛珠"
  }, 
  {
    "author": "管鑑", 
    "paragraphs": [
      "春愁無力。", 
      "酴醿嬌軟難禁摘。", 
      "風流徹骨香無敵。", 
      "積玉團珠，明月夜同色。", 
      "花時易失歡難得。", 
      "尊前半是將行客。", 
      "爲花一醉何須惜。", 
      "明歲花時，何處謾相憶。"
    ], 
    "rhythmic": "醉落魄・一斛珠"
  }, 
  {
    "author": "管鑑", 
    "paragraphs": [
      "寒欺酒力。", 
      "一番風雨花如摘。", 
      "酴醿不與羣花敵。", 
      "笑吐清香，獨自殿春色。", 
      "春愁惟酒消除得。", 
      "何妨常滿坐中客。", 
      "因花更把光陰惜。", 
      "莫待春歸，空對花梢憶。"
    ], 
    "rhythmic": "醉落魄・一斛珠"
  }, 
  {
    "author": "管鑑", 
    "paragraphs": [
      "碧雲暮合。", 
      "不教預賞中秋月。", 
      "涼生楚觀風初歇。", 
      "山影沈沈，相對兩奇絕。", 
      "湘人悵望黃金節。", 
      "只愁酒散仙舟發。", 
      "憑誰爲與姮娥說。", 
      "明夜雖圓，空照人離別。"
    ], 
    "rhythmic": "醉落魄・一斛珠"
  }, 
  {
    "author": "管鑑", 
    "paragraphs": [
      "天教百媚生，賦得多情怨。", 
      "背整玉搔頭，寬了黃金釧。", 
      "情隨歌意深，故故回嬌眄。", 
      "不是不相知，只爲難相見。"
    ], 
    "rhythmic": "生查子"
  }, 
  {
    "author": "管鑑", 
    "paragraphs": [
      "一枝繁杏千紅蕊。", 
      "醲笑東風裏。", 
      "恰如歌院曉妝遲。", 
      "簇簇嬌嬈同步、出深閨。", 
      "風流蓮幕鶯花主。", 
      "持送花深處。", 
      "花多莫便著情偏。", 
      "一一淡勻深注、總堪憐。"
    ], 
    "rhythmic": "虞美人"
  }, 
  {
    "author": "管鑑", 
    "paragraphs": [
      "海棠花下春風裏。", 
      "曾拼千場醉。", 
      "如今老去謾情多。", 
      "步繞芳叢無力、奈春何。", 
      "蜀鄉不遠長安遠。", 
      "相向空腸斷。", 
      "不如攜客過西樓。", 
      "卻是江山如畫、可消憂。"
    ], 
    "rhythmic": "虞美人"
  }, 
  {
    "author": "管鑑", 
    "paragraphs": [
      "昨日武陵溪上雪，今朝特地開晴。", 
      "故留佳景付行人。", 
      "瓊田千頃熟，琪樹萬株春。", 
      "好是長鬆飄墜屑，天花時下繽紛。", 
      "桃源何處更尋真。", 
      "腰懸明月佩，直訪玉華君。"
    ], 
    "rhythmic": "臨江仙"
  }, 
  {
    "author": "管鑑", 
    "paragraphs": [
      "三月更當三十日，留春不住春歸。", 
      "問春還有再來時。", 
      "臘前梅蕊破，相見未爲遲。", 
      "不似人生無定據，匆匆聚散難期。", 
      "水遙山遠謾相思。", 
      "情知難捨棄，何似莫分飛。"
    ], 
    "rhythmic": "臨江仙"
  }, 
  {
    "author": "管鑑", 
    "paragraphs": [
      "未春先暖。", 
      "天與梅花便。", 
      "點檢枝頭開已遍。", 
      "一一檀心粉面。", 
      "巡檐索笑題詩。", 
      "老懷不似當時。", 
      "猶有惜花心在，等閒羌管休吹。"
    ], 
    "rhythmic": "清平樂"
  }, 
  {
    "author": "管鑑", 
    "paragraphs": [
      "酒困詩慵，一春拚被花枝惱。", 
      "豔妝濃笑。", 
      "那更花中好。", 
      "不著清尊，持底寬愁抱。", 
      "須顛倒。", 
      "晚風如掃。", 
      "忍見枝頭少。"
    ], 
    "rhythmic": "點絳脣"
  }, 
  {
    "author": "管鑑", 
    "paragraphs": [
      "去歲今朝，海棠桃杏開都遍。", 
      "今年花晚。", 
      "不恨春情淺。", 
      "旋旋花開，圖得春長遠。", 
      "且留戀。", 
      "愛花心眼。", 
      "常與花爲伴。"
    ], 
    "rhythmic": "點絳脣"
  }, 
  {
    "author": "管鑑", 
    "paragraphs": [
      "春色十分。", 
      "付與海棠枝上滿。", 
      "清尊我亦十分傾。", 
      "未忘情。", 
      "陽春一曲喚愁醒。", 
      "可惜無人歌此曲，須君別院惱春酲。", 
      "繞樑聲。"
    ], 
    "rhythmic": "酒泉子"
  }, 
  {
    "author": "管鑑", 
    "paragraphs": [
      "清夜將分。", 
      "有酒爲誰花下滿，相逢軒蓋暫時傾。", 
      "故人情。", 
      "海棠欲睡照教醒。", 
      "燭影花光渾似錦，伴君佳句解人酲。", 
      "恨無聲。"
    ], 
    "rhythmic": "酒泉子"
  }, 
  {
    "author": "管鑑", 
    "paragraphs": [
      "相逢何處梅花好。", 
      "深院宇、笙歌繞。", 
      "春入候門長不老。", 
      "羅幃秀幕，護香藏粉，卻許行人到。", 
      "遏雲清唱傾城笑。", 
      "玉面花光互相照。", 
      "銀燭頻更尊屢倒。", 
      "明年應是，對花相憶，君已班清要。"
    ], 
    "rhythmic": "青玉案"
  }, 
  {
    "author": "管鑑", 
    "paragraphs": [
      "淺寒天氣雨催冬。", 
      "梅梢糝嫩紅。", 
      "天教來壽黑頭公。", 
      "和羹信已通。", 
      "斟灩灩，勸重重。", 
      "新篘琥珀濃。", 
      "他年賜酒拆黃封。", 
      "還思此會同。"
    ], 
    "rhythmic": "阮郎歸"
  }, 
  {
    "author": "管鑑", 
    "paragraphs": [
      "亂花飛絮。", 
      "卻是一年春好處。", 
      "留住韶光。", 
      "共醉蓬萊日月長。", 
      "翻階紅藥。", 
      "天上東風傳近約。", 
      "綠遍庭槐。", 
      "看取除書一併來。"
    ], 
    "rhythmic": "木蘭花・玉樓春"
  }, 
  {
    "author": "管鑑", 
    "paragraphs": [
      "夜雨落花滿地，曉風飛絮連天。", 
      "苦無春恨可縈牽。", 
      "只數年華暗換。", 
      "生意惟添白髮，化工不染朱顏。", 
      "老來愈覺欠清閒。", 
      "夢想故園春晚。"
    ], 
    "rhythmic": "西江月"
  }, 
  {
    "author": "管鑑", 
    "paragraphs": [
      "好個今年生日，滿堂兒女團欒。", 
      "歌聲不似笑聲喧。", 
      "滿捧金盃爭勸。", 
      "富貴功名任運，佳辰樂事隨緣。", 
      "白頭相守願年年。", 
      "只恁尊前長健。"
    ], 
    "rhythmic": "西江月"
  }, 
  {
    "author": "管鑑", 
    "paragraphs": [
      "中秋重九，等閒虛過，多病全疏酒盞。", 
      "初寒時候試新醅，正好爲、霜螯持滿。", 
      "詩情未減，酒腸寬在，且趁尊前強健。", 
      "百年三萬六千場，試屈指、如今過半。"
    ], 
    "rhythmic": "鵲橋仙"
  }, 
  {
    "author": "管鑑", 
    "paragraphs": [
      "東皋圃隱，木犀開後，香遍江東十里。", 
      "因香招我渡江來，悄不記、重陽青蕊。", 
      "人生行樂，宦遊佳處，閒健莫辭清醉。", 
      "不寒不暖不陰晴，正是好登臨天氣。"
    ], 
    "rhythmic": "鵲橋仙"
  }, 
  {
    "author": "管鑑", 
    "paragraphs": [
      "中秋過了，重陽將近，正是一年佳處。", 
      "棖黃橘綠總尋常，看丹桂、餘香再吐。", 
      "胸中星斗，筆端風雨，定約蟾宮高步。", 
      "賜袍歸帶御爐薰，共歲歲、斑衣戲舞。"
    ], 
    "rhythmic": "鵲橋仙"
  }, 
  {
    "author": "管鑑", 
    "paragraphs": [
      "檐外雪紛紛。", 
      "霧閣雲窗氣自溫。", 
      "謾道使臺霜樣峻，情親。", 
      "引到壺中別有春。", 
      "尊酒負殷勤。", 
      "病減杯中量幾分。", 
      "十五年間無限事，休論。", 
      "說與梅花解笑人。"
    ], 
    "rhythmic": "南鄉子"
  }, 
  {
    "author": "管鑑", 
    "paragraphs": [
      "江上青山無數。", 
      "綠陰深處。", 
      "夕陽猶在系扁舟，爲佳景、留人住。", 
      "已辦一蓑歸去。", 
      "江南煙雨。", 
      "有情鷗鷺莫驚飛，便相約、長爲侶。"
    ], 
    "rhythmic": "玉連環・解連環"
  }, 
  {
    "author": "吳儆", 
    "paragraphs": [
      "涼生秋早，正梧桐院落，風清月白。", 
      "簾卷香凝人笑喜，應是瀛洲仙謫。", 
      "雲繞畫樑，花明彩服，中有人華髮。", 
      "恩袍藍綠，高年況已逾百。", 
      "最是有子宜家，蘭階方競，珠履延佳客。", 
      "好喚凌波來洛浦，醉促霓裳仙拍。", 
      "玉井開蓮，金莖承露，莫惜金尊側。", 
      "試佔弧兆，祥光已映南極。"
    ], 
    "rhythmic": "念奴嬌"
  }, 
  {
    "author": "吳儆", 
    "paragraphs": [
      "清晨早起，小閣遙山翠。", 
      "頮面整冠巾，問寢罷、安排菽水。", 
      "隨家豐儉，不羨五侯鯖，軟煮肉，熟炊粳，適意爲甘旨。", 
      "中庭散步，一盞雲濤細。", 
      "迤邐竹洲中，坐息與、行歌隨意。", 
      "逡巡酒熟，呼喚社中人，花下石，水邊亭，醉便頹然睡。"
    ], 
    "rhythmic": "驀山溪"
  }, 
  {
    "author": "吳儆", 
    "paragraphs": [
      "宿雨滋蘭，輕風颭柳，新來隨處和融。", 
      "幽蘭曲徑，花氣巧相通。", 
      "燕子才飛又語，帶芹泥、時點芳叢。", 
      "微中酒，日長睡起，心事在眉峯。", 
      "年年，春好處，聯鑣蕩槳，拾翠挪紅。", 
      "任金貂醉脫，不放杯空。", 
      "誰信風流一別，當時事、已逐飛鴻。", 
      "雲山晚，闌干罷倚，煙寺起疏鍾。"
    ], 
    "rhythmic": "滿庭芳"
  }, 
  {
    "author": "吳儆", 
    "paragraphs": [
      "水滿池塘，鶯啼楊柳，燕忙知爲泥融。", 
      "桃花流水，竹外小橋通。", 
      "又是一春憔悴，摘殘英、繞遍芳叢。", 
      "長安遠，平蕪盡處，疊疊但云峯。", 
      "西湖，行樂處，牙檣漾鷁，錦帳翻紅。", 
      "想年時桃李，應已成空。", 
      "欲寫相思寄與，雲天闊、難覓徵鴻。", 
      "空凝想，時時殘夢，依約上陽鍾。"
    ], 
    "rhythmic": "滿庭芳", 
    "tags": [
      "西湖"
    ]
  }, 
  {
    "author": "吳儆", 
    "paragraphs": [
      "銀屏一夜金風細。", 
      "便作中秋意。", 
      "碧天如水月如眉。", 
      "已有徵鴻摩月、向南飛。", 
      "金尊滿酌蟾宮客。", 
      "莫促陽關拍。", 
      "須知丹桂擅秋天。", 
      "千里嬋娟指日、十分圓。"
    ], 
    "rhythmic": "虞美人"
  }, 
  {
    "author": "吳儆", 
    "paragraphs": [
      "飛橋駕鵲天津闊。", 
      "雲馭看看發。", 
      "相思惟恨不相逢。", 
      "及至相逢還是、去匆匆。", 
      "垂絲插竹真堪笑。", 
      "欲乞天孫巧。", 
      "天孫多巧漫多愁。", 
      "巧得千般爭解、勸郎留。"
    ], 
    "rhythmic": "虞美人"
  }, 
  {
    "author": "吳儆", 
    "paragraphs": [
      "雙眸翦水團香雪。", 
      "雲際看新月。", 
      "生綃籠粉倚窗紗。", 
      "全似瑤池疏影、浸梅花。", 
      "金翹翠靨雙蛾淺。", 
      "斂袂低歌扇。", 
      "羞紅膩臉語聲低。", 
      "想見流蘇帳掩、燭明時。"
    ], 
    "rhythmic": "虞美人"
  }, 
  {
    "author": "吳儆", 
    "paragraphs": [
      "竹裏全無暑氣，溪邊長有清風。", 
      "荷花落日照酣紅。", 
      "雨過遙山翠重。", 
      "老作宮祠散漢，本來田舍村翁。", 
      "腰纏三萬祿千鍾。", 
      "也是一場春夢。"
    ], 
    "rhythmic": "西江月"
  }, 
  {
    "author": "吳儆", 
    "paragraphs": [
      "十里青山泝碧流。", 
      "夕陽沙晚片帆收。", 
      "重重煙樹出層樓。", 
      "人去人來芳草渡，鷗飛鷗沒白蘋洲。", 
      "碧梧翠竹記曾遊。"
    ], 
    "rhythmic": "浣溪沙"
  }, 
  {
    "author": "吳儆", 
    "paragraphs": [
      "歙浦錢塘一水通。", 
      "閒雲如幕碧重重。", 
      "吳山應在碧雲東。", 
      "無力海棠風淡漾，困眠宮柳日蔥蘢。", 
      "眼前春色爲誰濃。"
    ], 
    "rhythmic": "浣溪沙"
  }, 
  {
    "author": "吳儆", 
    "paragraphs": [
      "畫楯朱欄繞碧山。", 
      "平湖徙倚水雲寬。", 
      "人家楊柳帶汀灣。", 
      "目力已隨飛鳥盡，機心還逐白鷗閒。", 
      "蕭蕭微雨晚來寒。"
    ], 
    "rhythmic": "浣溪沙"
  }, 
  {
    "author": "吳儆", 
    "paragraphs": [
      "寒日孤城特地紅。", 
      "瘦藤扶我上西風。", 
      "一川平遠畫圖中。", 
      "江海一身真客燕，雲天萬里看歸鴻。", 
      "吳山應在白雲東。"
    ], 
    "rhythmic": "浣溪沙"
  }, 
  {
    "author": "吳儆", 
    "paragraphs": [
      "秋到郊原日夜涼。", 
      "黍禾高下已垂黃。", 
      "荷花猶有晚來香。", 
      "天上佳期稱七夕，人間好景是秋光。", 
      "竹洲有月可徜徉。"
    ], 
    "rhythmic": "浣溪沙"
  }, 
  {
    "author": "吳儆", 
    "paragraphs": [
      "風入枯藜衣袂涼。", 
      "江楓園柳半青黃。", 
      "洗車飛雨帶天香。", 
      "世事一場真大夢，宦情都薄似秋光。", 
      "竹洲有酒可徜徉。"
    ], 
    "rhythmic": "浣溪沙"
  }, 
  {
    "author": "吳儆", 
    "paragraphs": [
      "斜陽波底溼微紅。", 
      "朱欄翠袖倚輕風。", 
      "平平山色有無中。", 
      "俯首微官真自縛，高飛遠舉羨冥鴻。", 
      "何時一艇大江東。"
    ], 
    "rhythmic": "浣溪沙"
  }, 
  {
    "author": "吳儆", 
    "paragraphs": [
      "茅舍疏離出素英。", 
      "臨風照水眩精神。", 
      "娟娟新月又黃昏。", 
      "削約寒枝香未透，細看頻嗅獨消魂。", 
      "爲誰消瘦不禁春。"
    ], 
    "rhythmic": "浣溪沙"
  }, 
  {
    "author": "吳儆", 
    "paragraphs": [
      "碧梧秋老。", 
      "滿地琅玕紛不掃。", 
      "門掩黃昏。", 
      "惟有年時月照人。", 
      "淒涼滿眼。", 
      "肯作六年燈火伴。", 
      "莫說淒涼。", 
      "來歲如今天一方。"
    ], 
    "rhythmic": "減字木蘭花"
  }, 
  {
    "author": "吳儆", 
    "paragraphs": [
      "思君欲老。", 
      "一榻塵生誰與掃。", 
      "祿仰晨昏。", 
      "同是遲遲去魯人。", 
      "行當洗眼。", 
      "看子青藜來夜伴。", 
      "莫變炎涼。", 
      "斬馬還須請上方。"
    ], 
    "rhythmic": "減字木蘭花"
  }, 
  {
    "author": "吳儆", 
    "paragraphs": [
      "少陵未老。", 
      "曾把千人軍獨掃。", 
      "發白眵昏。", 
      "卻作天涯流落人。", 
      "只堪閤眼。", 
      "夜直誰能潛入伴。", 
      "斗酒西涼。", 
      "何似卑棲且遠方。"
    ], 
    "rhythmic": "減字木蘭花"
  }, 
  {
    "author": "吳儆", 
    "paragraphs": [
      "此身已老。", 
      "三徑都荒長卻掃。", 
      "面目塵昏。", 
      "怕著朝章揖貴人。", 
      "難瞞明眼。", 
      "只有青山堪作伴。", 
      "觸事心涼。", 
      "無病何勞更覓方。"
    ], 
    "rhythmic": "減字木蘭花"
  }, 
  {
    "author": "吳儆", 
    "paragraphs": [
      "東風着意，正羣芳未放，蟠桃初綴。", 
      "王母當年親手種，來作人間上瑞。", 
      "婺女星躔，金華福地，聊駐千千歲。", 
      "恰纔八十，百分未及一二。", 
      "況是間生英賢，名高日月，未說文昌貴。", 
      "今日凝香稱壽斝，來歲袞衣當發。", 
      "黃貼天香，太白珍膳，押賜傳中旨。", 
      "戲拈金果，宮娥應是爭取。"
    ], 
    "rhythmic": "念奴嬌"
  }, 
  {
    "author": "吳儆", 
    "paragraphs": [
      "延州積慶，到如今千載，芳傳遺緒。", 
      "世襲簪纓來舊治，依約棠陰如故。", 
      "百里休聲，三年遺愛，若跡高今古。", 
      "邑人盡道，郎君福過渠父。", 
      "州縣豈久徒勞，漢家密令，須作三公去。", 
      "今入花城稱壽處，他日榮歸禁路。", 
      "黃貼天有，上尊名酒，押賜傳天語。", 
      "朱顏綠鬢，腰黃綢蹙金縷。"
    ], 
    "rhythmic": "念奴嬌"
  }, 
  {
    "author": "吳儆", 
    "paragraphs": [
      "相逢恨晚，人誰道、早有輕離輕折。", 
      "不是無情，都只爲、離合因緣難測。", 
      "秋去雲鴻，春深花絮，風雨隨南北。", 
      "絮飛鴻散，問誰解舀得得。", 
      "君自舉遠高飛，知他此去、萍梗何時息。", 
      "雅閣幽窗歡笑處，回首翻成陳跡。", 
      "小楷緘題，細行鍼線，一一重收拾。", 
      "風花雪月，此生長是思憶。"
    ], 
    "rhythmic": "念奴嬌"
  }, 
  {
    "author": "吳儆", 
    "paragraphs": [
      "山色不隨春老，竹枝長向人新。", 
      "桃蹊李徑已成陰。", 
      "深院鶯啼人靜。", 
      "塵世白駒過隙，人情蒼狗浮雲。", 
      "不須計較謾勞神。", 
      "且恁隨緣任運。"
    ], 
    "rhythmic": "西江月"
  }, 
  {
    "author": "吳儆", 
    "paragraphs": [
      "暖日和風並馬蹄。", 
      "畦秧隴麥綠新齊。", 
      "人家桑柘午陰迷。", 
      "山色解隨春意遠，殘陽還傍遠山低。", 
      "晚風歸路杜鵑啼。"
    ], 
    "rhythmic": "浣溪沙"
  }, 
  {
    "author": "吳儆", 
    "paragraphs": [
      "簾額風微紫燕通。", 
      "樓頭柳暗碧雲重。", 
      "玉人爭勸玉西東。", 
      "醉擁雕鞍金蹀躞，夜歸花院玉蔥蘢。", 
      "歸心何事與山濃。"
    ], 
    "rhythmic": "浣溪沙"
  }, 
  {
    "author": "吳儆", 
    "paragraphs": [
      "已是青春欲暮天。", 
      "酒愁離恨不禁添。", 
      "尊前休說見郎難。", 
      "別後要知還有意，生前莫道便無緣。", 
      "雁來頻寄小蠻箋。"
    ], 
    "rhythmic": "浣溪沙"
  }, 
  {
    "author": "吳儆", 
    "paragraphs": [
      "汗褪香紅雪瑩肌。", 
      "裝餘靜麗霧裁衣。", 
      "晚涼新浴倚欄時。", 
      "簾卷輕風斜蠆發，杯深新月墮蛾眉。", 
      "此時風味許誰知。"
    ], 
    "rhythmic": "浣溪沙"
  }, 
  {
    "author": "吳儆", 
    "paragraphs": [
      "文章聲價擅南州。", 
      "人物更風流。", 
      "豈久徒勞州縣，看看催上瀛洲。", 
      "朱顏綠鬢，畫堂標王，寶帶垂鏐。", 
      "睡起八磚影轉，歸來雙燭光浮。"
    ], 
    "rhythmic": "朝中措"
  }, 
  {
    "author": "陸游", 
    "paragraphs": [
      "禁門鍾曉，憶君來朝路，初翔鸞鵠。", 
      "西府中臺推獨步，行對金蓮宮燭。", 
      "蹙繡華韉，仙葩寶帶，看即飛騰速。", 
      "人生難料，一尊此地相屬。", 
      "回首紫陌青門，西湖閒院，鎖千梢修竹。", 
      "素壁棲鴉應好在，殘夢不堪重續。", 
      "歲月驚心，功名看鏡，短鬢無多綠。", 
      "一歡休惜，與君同醉浮玉。"
    ], 
    "rhythmic": "赤壁詞・念奴嬌", 
    "tags": [
      "西湖"
    ]
  }, 
  {
    "author": "陸游", 
    "paragraphs": [
      "懶向沙頭醉玉瓶。", 
      "喚君同賞小窗明。", 
      "夕陽吹角最關情。", 
      "忙日苦多閒日少，新愁常續舊愁生。", 
      "客中無伴怕君行。"
    ], 
    "rhythmic": "浣溪沙"
  }, 
  {
    "author": "陸游", 
    "paragraphs": [
      "浴罷華清第二湯。", 
      "紅綿撲粉玉肌涼。", 
      "娉婷初試藕絲裳。", 
      "鳳尺裁成猩血色，螭奩薰透麝臍香。", 
      "水亭幽處捧霞觴。"
    ], 
    "rhythmic": "浣溪沙"
  }, 
  {
    "author": "陸游", 
    "paragraphs": [
      "西風挾雨聲翻浪。", 
      "恰洗盡、黃茅瘴。", 
      "老慣人間齊得喪。", 
      "千巖高臥，五湖歸棹，替卻凌煙像。", 
      "故人小駐平戎帳。", 
      "白羽腰間氣何壯。", 
      "我老漁樵君將相。", 
      "小槽紅酒，晚香丹荔，記取蠻江上。"
    ], 
    "rhythmic": "青玉案"
  }, 
  {
    "author": "陸游", 
    "paragraphs": [
      "江左佔形勝，最數古徐州。", 
      "連山如畫，佳處縹渺著危樓。", 
      "鼓角臨風悲壯，烽火連空明滅，往事憶孫劉。", 
      "千里曜戈甲，萬竈宿貔貅。", 
      "露沾草，風落木，歲方秋。", 
      "使君宏放，談笑洗盡古今愁。", 
      "不見襄陽登覽，磨滅遊人無數，遺恨黯難收。", 
      "叔子獨千載，名與漢江流。"
    ], 
    "rhythmic": "水調歌頭"
  }, 
  {
    "author": "陸游", 
    "paragraphs": [
      "綠樹暗長亭。", 
      "幾把離尊。", 
      "陽關常恨不堪聞。", 
      "何況今朝秋色裏，身是行人。", 
      "清淚浥羅巾。", 
      "各自消魂。", 
      "一江離恨恰平分。", 
      "安得千尋橫鐵鎖，截斷煙津。"
    ], 
    "rhythmic": "浪淘沙"
  }, 
  {
    "author": "陸游", 
    "paragraphs": [
      "敧帽垂鞭送客回。", 
      "小橋流水一枝梅。", 
      "衰病逢春都不記。", 
      "誰謂。", 
      "幽香卻解逐人來。", 
      "安得身閒頻置酒。", 
      "攜手。", 
      "與君看到十分開。", 
      "少壯相從今雪鬢。", 
      "因甚。", 
      "流年羈恨兩相催。"
    ], 
    "rhythmic": "定風波"
  }, 
  {
    "author": "陸游", 
    "paragraphs": [
      "歸夢寄吳檣。", 
      "水驛江程去路長。", 
      "想見芳洲初繫纜，斜陽。", 
      "煙樹參差認武昌。", 
      "愁鬢點新霜。", 
      "曾是朝衣染御香。", 
      "重到故鄉交舊少，淒涼。", 
      "卻恐它鄉勝故鄉。"
    ], 
    "rhythmic": "南鄉子"
  }, 
  {
    "author": "陸游", 
    "paragraphs": [
      "早歲入皇州。", 
      "尊酒相逢盡勝流。", 
      "三十年來真一夢，堪愁。", 
      "客路蕭蕭兩鬢秋。", 
      "蓬嶠偶重遊。", 
      "不待人嘲我自羞。", 
      "看鏡倚樓俱已矣，扁舟。", 
      "月笛煙蓑萬事休。"
    ], 
    "rhythmic": "南鄉子"
  }, 
  {
    "author": "陸游", 
    "paragraphs": [
      "危堞朱欄，登覽處、一江秋色。", 
      "人正似、徵鴻社燕，幾番輕別。", 
      "繾綣難忘當日語，淒涼又作它鄉客。", 
      "問鬢邊、都有幾多絲，真堪織。", 
      "楊柳院，鞦韆陌。", 
      "無限事，成虛擲。", 
      "如今何處也，夢魂難覓。", 
      "金鴨微溫香縹渺，錦茵初展情蕭瑟。", 
      "料也應、紅淚伴秋霖，燈前滴。"
    ], 
    "rhythmic": "滿江紅"
  }, 
  {
    "author": "陸游", 
    "paragraphs": [
      "疏蕊幽香，禁不過、晚寒愁絕。", 
      "那更是、巴東江上，楚山千疊。", 
      "敧帽閒尋西瀼路，嚲鞭笑向南枝說。", 
      "恐使君、歸去上鑾坡，孤風月。", 
      "清鏡裏，悲華髮。", 
      "山驛外，溪橋側。", 
      "悽然回首處，鳳凰城闕。", 
      "憔悴如今誰領略，飄零已是無顏色。", 
      "問行廚、何日喚賓僚，猶堪折。"
    ], 
    "rhythmic": "滿江紅"
  }, 
  {
    "author": "陸游", 
    "paragraphs": [
      "春色到人間，彩旛初戴。", 
      "正好春盤細生菜。", 
      "一般日月，只有仙家偏耐。", 
      "雪霜從點鬢，朱顏在。", 
      "溫詔鼎來，延英催對。", 
      "鳳閣鸞臺看除拜。", 
      "對衣裁穩，恰稱球紋新帶。", 
      "個時方旋了、功名債。"
    ], 
    "rhythmic": "感皇恩"
  }, 
  {
    "author": "陸游", 
    "paragraphs": [
      "小閣倚秋空，下臨江渚。", 
      "漠漠孤雲未成雨。", 
      "數聲新雁，回首杜陵何處。", 
      "壯心空萬里，人誰許。", 
      "黃閣紫樞，築壇開府。", 
      "莫怕功名欠人做。", 
      "如今熟計，只有故鄉歸路。", 
      "石帆山腳下，菱三畝。"
    ], 
    "rhythmic": "感皇恩"
  }, 
  {
    "author": "陸游", 
    "paragraphs": [
      "羈雁未成歸，腸斷寶箏零落。", 
      "那更凍醪無力，似故人情薄。", 
      "瘴雲蠻雨暗孤城，身在楚山角。", 
      "煩問劍南消息，怕還成疏索。"
    ], 
    "rhythmic": "好事近"
  }, 
  {
    "author": "陸游", 
    "paragraphs": [
      "風露九霄寒，侍宴玉華宮闕。", 
      "親向紫皇香案，見金芝千葉。", 
      "碧壺仙露醞初成，香味兩奇絕。", 
      "醉後卻騎丹鳳，看蓬萊春色。"
    ], 
    "rhythmic": "好事近"
  }, 
  {
    "author": "陸游", 
    "paragraphs": [
      "客路苦思歸，愁似繭絲千緒。", 
      "夢裏鏡湖煙雨，看山無重數。", 
      "尊前消盡少年狂，慵著送春語。", 
      "花落燕飛庭戶，嘆年光如許。"
    ], 
    "rhythmic": "好事近"
  }, 
  {
    "author": "陸游", 
    "paragraphs": [
      "歲晚喜東歸，掃盡市朝陳跡。", 
      "揀得亂山環處，釣一潭澄碧。", 
      "賣魚沽酒醉還醒，心事付橫笛。", 
      "家在萬重雲外，有沙鷗相識。"
    ], 
    "rhythmic": "好事近"
  }, 
  {
    "author": "陸游", 
    "paragraphs": [
      "華表又千年，誰記駕雲孤鶴。", 
      "回首舊曾遊處，但山川城郭。", 
      "紛紛車馬滿人間，塵土污芒屩。", 
      "且訪葛仙丹井，看巖花開落。"
    ], 
    "rhythmic": "好事近"
  }, 
  {
    "author": "陸游", 
    "paragraphs": [
      "揮袖別人間，飛躡峭崖蒼壁。", 
      "尋見古仙丹竈，有白雲成積。", 
      "心如潭水靜無風，一坐數千息。", 
      "夜半忽驚奇事，看鯨波暾日。"
    ], 
    "rhythmic": "好事近"
  }, 
  {
    "author": "陸游", 
    "paragraphs": [
      "湓口放船歸，薄暮散花洲宿。", 
      "兩岸白蘋紅蓼，映一蓑新綠。", 
      "有沽酒處便爲家，菱芡四時足。", 
      "明日又乘風去，任江南江北。"
    ], 
    "rhythmic": "好事近"
  }, 
  {
    "author": "陸游", 
    "paragraphs": [
      "揮袖上西峯，孤絕去天無尺。", 
      "拄杖下臨鯨海，數煙帆歷歷。", 
      "貪看雲氣舞青鸞，歸路已將夕。", 
      "多謝半山鬆吹，解殷勤留客。"
    ], 
    "rhythmic": "好事近"
  }, 
  {
    "author": "陸游", 
    "paragraphs": [
      "小倦帶餘酲，澹澹數櫺斜日。", 
      "驅退睡魔十萬，有雙龍蒼璧。", 
      "少年莫笑老人衰，風味似平昔。", 
      "扶杖凍雲深處，探溪梅消息。"
    ], 
    "rhythmic": "好事近"
  }, 
  {
    "author": "陸游", 
    "paragraphs": [
      "覓個有緣人，分付玉壺靈藥。", 
      "誰向市塵深處，識遼天孤鶴。", 
      "月中吹笛下巴陵，條華赴前約。", 
      "今古廢興何限，嘆山川如昨。"
    ], 
    "rhythmic": "好事近"
  }, 
  {
    "author": "陸游", 
    "paragraphs": [
      "平旦出秦關，雪色駕車雙鹿。", 
      "借問此行安往，賞清伊修竹。", 
      "漢家宮殿劫灰中，春草幾回綠。", 
      "君看變遷如許，況紛紛榮辱。"
    ], 
    "rhythmic": "好事近"
  }, 
  {
    "author": "陸游", 
    "paragraphs": [
      "秋曉上蓮峯，高躡倚天青壁。", 
      "誰與放翁爲伴，有天壇輕策。", 
      "鏗然忽變赤龍飛，雷雨四山黑。", 
      "談笑做成豐歲，笑禪龕楖慄。"
    ], 
    "rhythmic": "好事近"
  }, 
  {
    "author": "陸游", 
    "paragraphs": [
      "家住東吳近帝鄉。", 
      "平生豪舉少年場。", 
      "十千沽酒青樓上，百萬呼盧錦瑟傍。", 
      "身易老，恨難忘。", 
      "尊前贏得是淒涼。", 
      "君歸爲報京華舊，一事無成兩鬢霜。"
    ], 
    "rhythmic": "鷓鴣天"
  }, 
  {
    "author": "陸游", 
    "paragraphs": [
      "看盡巴山看蜀山。", 
      "子規江上過春殘。", 
      "慣眠古驛常安枕，熟聽《陽關》不慘顏。", 
      "慵服氣，懶燒丹。", 
      "不妨青鬢戲人間。", 
      "祕傳一字神仙訣，說與君知只是頑。"
    ], 
    "rhythmic": "鷓鴣天"
  }, 
  {
    "author": "陸游", 
    "paragraphs": [
      "梳髮金盤剩一窩。", 
      "畫眉鸞鏡暈雙蛾。", 
      "人間何處無春到，只有伊家獨佔多。", 
      "微步處，奈嬌何。", 
      "春衫初換麴塵羅。", 
      "東鄰鬥草歸來晚，忘卻新傳子夜歌。"
    ], 
    "rhythmic": "鷓鴣天"
  }, 
  {
    "author": "陸游", 
    "paragraphs": [
      "家住蒼煙落照間。", 
      "絲毫塵事不相關。", 
      "斟殘玉瀣行穿竹，卷罷《黃庭》臥看山。", 
      "貪嘯傲，任衰殘。", 
      "不妨隨處一開顏。", 
      "元知造物心腸別，老卻英雄似等閒。"
    ], 
    "rhythmic": "鷓鴣天"
  }, 
  {
    "author": "陸游", 
    "paragraphs": [
      "插腳紅塵已是顛。", 
      "更求平地上青天。", 
      "新來有個生涯別，買斷煙波不用錢。", 
      "沽酒市，採菱船。", 
      "醉聽風雨擁蓑眠。", 
      "三山老子真堪笑，見事遲來四十年。"
    ], 
    "rhythmic": "鷓鴣天"
  }, 
  {
    "author": "陸游", 
    "paragraphs": [
      "懶向青門學種瓜。", 
      "只將漁釣送年華。", 
      "雙雙新燕飛春岸，片片輕鷗落晚沙。", 
      "歌縹渺，艫嘔啞。", 
      "酒如清露鮓如花。", 
      "逢人問道歸何處，笑指船兒此是家。"
    ], 
    "rhythmic": "鷓鴣天"
  }, 
  {
    "author": "陸游", 
    "paragraphs": [
      "南浦舟中兩玉人。", 
      "誰知重見楚江濱。", 
      "憑教後苑紅牙版，引上西川綠錦茵。", 
      "才淺笑，卻輕嚬。", 
      "淡黃楊柳又催春。", 
      "情知言語難傳恨，不思琵琶道得真。"
    ], 
    "rhythmic": "鷓鴣天"
  }, 
  {
    "author": "陸游", 
    "paragraphs": [
      "元戎十乘，出次高唐館。", 
      "歸去舊鵷行，更何人、齊飛霄漢。", 
      "瞿唐水落，惟是淚波深，催疊鼓，起牙檣，難鎖長江斷。", 
      "春深鰲禁，紅日宮瓦暖。", 
      "何處望音塵，黯消魂、層城飛觀。", 
      "人情見慣，不敢恨相忘，梅驛外，蓼灘邊，只待除書看。"
    ], 
    "rhythmic": "驀山溪", 
    "tags": [
      "長江"
    ]
  }, 
  {
    "author": "陸游", 
    "paragraphs": [
      "窮山孤壘，臘盡春初破。", 
      "寂寞掩空齋，好一個、無聊底我。", 
      "嘯臺龍岫，隨分有云山，臨淺瀨，蔭長鬆，閒據胡牀坐。", 
      "三杯徑醉，不覺紗巾墮。", 
      "畫角喚人歸，落梅村、籃輿夜過。", 
      "城門漸近，幾點妓衣紅，官驛外，酒壚前，也有閒燈火。"
    ], 
    "rhythmic": "驀山溪"
  }, 
  {
    "author": "陸游", 
    "paragraphs": [
      "三年流落巴山道。", 
      "破盡青衫塵滿帽。", 
      "身如西瀼渡頭雲，愁抵瞿塘關上草。", 
      "春盤春酒年年好。", 
      "試戴銀旛判醉倒。", 
      "今朝一歲大家添，不是人間偏我老。"
    ], 
    "rhythmic": "木蘭花・玉樓春"
  }, 
  {
    "author": "陸游", 
    "paragraphs": [
      "幽姿不入少年場。", 
      "無語只淒涼。", 
      "一個飄零身世，十分冷淡心腸。", 
      "江頭月底，新詩舊夢，孤恨清香。", 
      "任是春風不管，也曾先識東皇。"
    ], 
    "rhythmic": "朝中措"
  }, 
  {
    "author": "陸游", 
    "paragraphs": [
      "怕歌愁舞懶逢迎。", 
      "妝晚託春酲。", 
      "總是向人深處，當時枉道無情。", 
      "關心近日，啼紅密訴，剪綠深盟。", 
      "杏館花陰恨淺，畫堂銀燭嫌明。"
    ], 
    "rhythmic": "朝中措"
  }, 
  {
    "author": "陸游", 
    "paragraphs": [
      "咚咚儺鼓餞流年。", 
      "燭焰動金船。", 
      "彩燕難尋前夢，酥花空點春妍。", 
      "文園謝病，蘭成久旅，回首悽然。", 
      "明月梅山笛夜，和風禹廟鶯天。"
    ], 
    "rhythmic": "朝中措"
  }, 
  {
    "author": "陸游", 
    "paragraphs": [
      "鳩雨催成新綠，燕泥收盡殘紅。", 
      "春光還與美人同。", 
      "論心空眷眷，分袂卻匆匆。", 
      "只道真情易寫，那知怨句難工。", 
      "水流雲散各西東。", 
      "半廊花院月，一帽柳橋風。"
    ], 
    "rhythmic": "臨江仙"
  }, 
  {
    "author": "陸游", 
    "paragraphs": [
      "陌上簫聲寒食近。", 
      "雨過園林，花氣浮芳潤。", 
      "千里斜陽鍾欲瞑。", 
      "憑高望斷南樓信。", 
      "海角天涯行略盡。", 
      "三十年間，無處無遺恨。", 
      "天若有情終欲問。", 
      "忍教霜點相思鬢。"
    ], 
    "rhythmic": "蝶戀花"
  }, 
  {
    "author": "陸游", 
    "paragraphs": [
      "桐葉晨飄蛩夜語。", 
      "旅思秋光，黯黯長安路。", 
      "忽記橫戈盤馬處。", 
      "散關清渭應如故。", 
      "江海輕舟今已具。", 
      "一卷兵書，嘆息無人付。", 
      "早信此生終不遇。", 
      "當年悔草《長楊賦》。"
    ], 
    "rhythmic": "蝶戀花"
  }, 
  {
    "author": "陸游", 
    "paragraphs": [
      "水漾萍根風捲絮。", 
      "倩笑嬌顰，忍記逢迎處。", 
      "只有夢魂能再遇。", 
      "堪嗟夢不由人做。", 
      "夢若由人何處去。", 
      "短帽輕衫，夜夜眉州路。", 
      "不怕銀缸深繡戶。", 
      "只愁風斷青衣渡。"
    ], 
    "rhythmic": "蝶戀花"
  }, 
  {
    "author": "陸游", 
    "paragraphs": [
      "紅酥手。", 
      "黃縢酒。", 
      "滿城春色宮牆柳。", 
      "東風惡。", 
      "歡情薄。", 
      "一懷愁緒，幾年離索。", 
      "錯錯錯。", 
      "春如舊。", 
      "人空瘦。", 
      "淚痕紅浥鮫綃透。", 
      "桃花落。", 
      "閒池閣。", 
      "山盟雖在，錦書難託。", 
      "莫莫莫。"
    ], 
    "rhythmic": "釵頭鳳・擷芳詞"
  }, 
  {
    "author": "陸游", 
    "paragraphs": [
      "江頭日暮痛飲。", 
      "乍雪晴猶凜。", 
      "山驛淒涼，燈昏人獨寢。", 
      "鴛機新寄斷錦。", 
      "嘆往事、不堪重省。", 
      "夢破南樓，綠雲堆一枕。"
    ], 
    "rhythmic": "清商怨"
  }, 
  {
    "author": "陸游", 
    "paragraphs": [
      "樽前花底尋春處，堪嘆心情全減。", 
      "一身萍寄，酒徒雲散，佳人天遠。", 
      "那更今年，瘴煙蠻雨，夜郎江畔。", 
      "漫倚樓橫笛，臨窗看鏡，時揮涕、驚流轉。", 
      "花落月明庭院。", 
      "悄無言、魂消腸斷。", 
      "憑肩攜手，當時曾效，畫樑棲燕。", 
      "見說新來，網縈塵暗，舞衫歌扇。", 
      "料也羞憔悴，慵行芳徑，怕啼鶯見。"
    ], 
    "rhythmic": "水龍吟"
  }, 
  {
    "author": "陸游", 
    "paragraphs": [
      "秋到邊城角聲哀。", 
      "烽火照高臺。", 
      "悲歌擊築，憑高酹酒，此興悠哉。", 
      "多情誰似南山月，特地暮雲開。", 
      "灞橋煙柳，曲江池館，應待人來。"
    ], 
    "rhythmic": "秋波媚・眼兒媚"
  }, 
  {
    "author": "陸游", 
    "paragraphs": [
      "曾散天花蕊珠宮。", 
      "一念墮塵中。", 
      "鉛華洗盡，珠璣不御，道骨仙風。", 
      "東遊我醉騎鯨去，君駕素鸞從。", 
      "垂虹看月，天台採藥，更與誰同。"
    ], 
    "rhythmic": "秋波媚・眼兒媚"
  }, 
  {
    "author": "陸游", 
    "paragraphs": [
      "寶釵樓上妝梳晚，懶上鞦韆。", 
      "閒撥沈煙。", 
      "金縷衣寬睡髻偏。", 
      "鱗鴻不寄遼東信，又是經年。", 
      "彈淚花前。", 
      "愁入春風十四弦。"
    ], 
    "rhythmic": "採桑子"
  }, 
  {
    "author": "陸游", 
    "paragraphs": [
      "驛外斷橋邊，寂寞開無主。", 
      "已是黃昏獨自愁，更著風和雨。", 
      "無意苦爭春，一任羣芳妒。", 
      "零落成泥碾作塵，只有香如故。"
    ], 
    "rhythmic": "卜算子", 
    "tags": [
      "宋詞三百首"
    ]
  }, 
  {
    "author": "陸游", 
    "paragraphs": [
      "粉破梅梢，綠動萱叢，春意已深。", 
      "漸珠簾低卷，筇枝微步，冰開躍鯉，林暖鳴禽。", 
      "荔子扶疏，竹枝哀怨，濁酒一尊和淚斟。", 
      "憑欄久，嘆山川冉冉，歲月駸駸。", 
      "當時豈料如今。", 
      "漫一事無成霜鬢侵。", 
      "看故人強半，沙堤黃閣，魚懸帶玉，貂映蟬金。", 
      "許國雖堅，朝天無路，萬里淒涼誰寄音。", 
      "東風裏，有灞橋煙柳，知我歸心。"
    ], 
    "rhythmic": "沁園春"
  }, 
  {
    "author": "陸游", 
    "paragraphs": [
      "一別秦樓，轉眼新春，又近放燈。", 
      "憶盈盈倩笑，纖纖柔握，玉香花語，雪暖酥凝。", 
      "念遠愁腸，傷春病思，自怪平生殊未曾。", 
      "君知否，漸香消蜀錦，淚漬吳綾。", 
      "難求系日長繩。", 
      "況倦客飄零少舊朋。", 
      "但江郊雁起，漁村笛怨，寒釭委燼，孤硯生冰。", 
      "水繞山圍，煙昏雲慘，縱有高臺常怯登。", 
      "消魂處，是魚箋不到，蘭夢無憑。"
    ], 
    "rhythmic": "沁園春"
  }, 
  {
    "author": "陸游", 
    "paragraphs": [
      "孤鶴歸飛，再過遼天，換盡舊人。", 
      "念累累枯冢，茫茫夢境，王侯螻蟻，畢竟成塵。", 
      "載酒園林，尋花巷陌，當日何曾輕負春。", 
      "流年改，嘆圍腰帶剩，點鬢霜新。", 
      "交親。", 
      "散落如雲。", 
      "又豈料如今餘此身。", 
      "幸眼明身健，茶甘飯軟，非惟我老，更有人貧。", 
      "躲盡危機，消殘壯志，短艇湖中閒採蓴。", 
      "吾何恨，有漁翁共醉，溪友爲鄰。"
    ], 
    "rhythmic": "沁園春"
  }, 
  {
    "author": "陸游", 
    "paragraphs": [
      "玉花驄。", 
      "晚街金轡聲璁瓏。", 
      "聲璁瓏。", 
      "閒敧烏帽，又過城東。", 
      "富春巷陌花重重。", 
      "千金沽酒酬春風。", 
      "酬春風。", 
      "笙歌圍裏，錦繡叢中。"
    ], 
    "rhythmic": "憶秦娥"
  }, 
  {
    "author": "陸游", 
    "paragraphs": [
      "浪跡人間。", 
      "喜聞猿楚峽，學劍秦川。", 
      "虛舟泛然不繫，萬里江天。", 
      "朱顏綠鬢，作紅塵、無事神仙。", 
      "何妨在，鶯花海里，行歌閒送流年。", 
      "休笑放慵狂眼，看閒坊深院，多少嬋娟。", 
      "燕宮海棠夜宴，花覆金船。", 
      "如椽畫燭，酒闌時、百炬吹煙。", 
      "憑寄語，京華舊侶，幅巾莫換貂蟬。"
    ], 
    "rhythmic": "漢宮春"
  }, 
  {
    "author": "陸游", 
    "paragraphs": [
      "羽箭雕弓，憶呼鷹古壘，截虎平川。", 
      "吹笳暮歸，野帳雪壓青氈。", 
      "淋漓醉墨，看龍蛇、飛落蠻箋。", 
      "人誤許，詩情將略，一時才氣超然。", 
      "何事又作南來，看重陽藥市，元夕燈山。", 
      "花時萬人樂處，敧帽垂鞭。", 
      "聞歌感舊，尚時時、流涕尊前。", 
      "君記取，封侯事在，功名不信由天。"
    ], 
    "rhythmic": "漢宮春"
  }, 
  {
    "author": "陸游", 
    "paragraphs": [
      "斜陽廢苑朱門閉。", 
      "吊興亡、遺恨淚痕裏。", 
      "淡淡宮梅，也依然、點酥剪水。", 
      "凝愁處，似憶宣華舊事。", 
      "行人別有淒涼意。", 
      "折幽香、誰與寄千里。", 
      "佇立江皋，杳難逢、隴頭歸騎。", 
      "音塵遠，楚天危樓獨倚。"
    ], 
    "rhythmic": "月上海棠"
  }, 
  {
    "author": "陸游", 
    "paragraphs": [
      "蘭房繡戶厭厭病。", 
      "嘆春酲、和悶甚時醒。", 
      "燕子空歸，幾曾傳、玉關邊信。", 
      "傷心處，獨展團窠瑞錦。", 
      "熏籠消歇沈煙冷。", 
      "淚痕深、展轉看花影。", 
      "漫擁餘香，怎禁他、峭寒孤枕。", 
      "西窗曉，幾聲銀瓶玉井。"
    ], 
    "rhythmic": "月上海棠"
  }, 
  {
    "author": "陸游", 
    "paragraphs": [
      "金鴨餘香尚暖，綠窗斜日偏明。", 
      "蘭膏香染雲鬟膩，釵墜滑無聲。", 
      "冷落鞦韆伴侶，闌珊打馬心情。", 
      "繡屏驚斷瀟湘夢，花外一聲鶯。"
    ], 
    "rhythmic": "烏夜啼"
  }, 
  {
    "author": "陸游", 
    "paragraphs": [
      "檐角楠陰轉日，樓前荔子吹花。", 
      "鷓鴣聲裏霜天晚，疊鼓已催衙。", 
      "鄉夢時來枕上，京書不到天涯。", 
      "邦人訟少文移省，閒院自煎茶。"
    ], 
    "rhythmic": "烏夜啼"
  }, 
  {
    "author": "陸游", 
    "paragraphs": [
      "我校丹臺玉字，君書蕊殿雲篇。", 
      "錦官城裏重相遇，心事兩依然。", 
      "攜酒何妨處處，尋梅共約年年。", 
      "細思上界多官府，且作地行仙。"
    ], 
    "rhythmic": "烏夜啼"
  }, 
  {
    "author": "陸游", 
    "paragraphs": [
      "世事從來慣見，吾生更欲何之。", 
      "鏡湖西畔鞦韆頃，鷗鷺共忘機。", 
      "一枕蘋風午醉，二升菰米晨炊。", 
      "故人莫訝音書絕，釣侶是新知。"
    ], 
    "rhythmic": "烏夜啼"
  }, 
  {
    "author": "陸游", 
    "paragraphs": [
      "素意幽棲物外，塵緣浪走天涯。", 
      "歸來猶幸身強健，隨分作山家。", 
      "已趁餘寒泥酒，還乘小雨移花。", 
      "柴門盡日無人到，一徑傍溪斜。"
    ], 
    "rhythmic": "烏夜啼"
  }, 
  {
    "author": "陸游", 
    "paragraphs": [
      "園館青林翠樾，衣巾細葛輕紈。", 
      "好風吹散霏微雨，沙路喜新乾。", 
      "小燕雙飛水際，流鶯百囀林端。", 
      "投壺聲斷彈棋罷，閒展道書看。"
    ], 
    "rhythmic": "烏夜啼"
  }, 
  {
    "author": "陸游", 
    "paragraphs": [
      "從宦元知漫浪，還家更覺清真。", 
      "蘭亭道上多修竹，隨處岸綸巾。", 
      "泉冽偏宜雪茗，粳香雅稱絲蓴。", 
      "け然一飽西窗下，天地有閒人。"
    ], 
    "rhythmic": "烏夜啼"
  }, 
  {
    "author": "陸游", 
    "paragraphs": [
      "紈扇嬋娟素月，紗巾縹渺輕煙。", 
      "高槐葉長陰初合，清潤雨餘天。", 
      "弄筆斜行小草，鉤簾淺醉閒眠。", 
      "更無一點塵埃到，枕上聽新蟬。"
    ], 
    "rhythmic": "烏夜啼"
  }, 
  {
    "author": "陸游", 
    "paragraphs": [
      "山村水館參差路。", 
      "感羈遊、正似殘春風絮。", 
      "掠地穿簾，知是竟歸何處。", 
      "鏡裏新霜空自憫，問幾時、鸞臺鰲署。", 
      "遲暮。", 
      "謾憑高懷遠，書空獨語。", 
      "自古。", 
      "儒冠多誤。", 
      "悔當年、早不扁舟歸去。", 
      "醉下白蘋洲，看夕陽鷗鷺。", 
      "菰菜鱸魚都棄了，只換得、青衫塵土。", 
      "休顧。", 
      "早收身江上，一蓑煙雨。"
    ], 
    "rhythmic": "真珠簾"
  }, 
  {
    "author": "陸游", 
    "paragraphs": [
      "混跡寄人間，夜夜畫樓銀燭。", 
      "誰見五雲丹竈，養黃芽初熟。", 
      "春風歸從紫皇遊，東海宴晹谷。", 
      "進罷碧桃花賦，賜玉塵千斛。"
    ], 
    "rhythmic": "好事近"
  }, 
  {
    "author": "陸游", 
    "paragraphs": [
      "錦裏繁華。", 
      "環宮故邸，疊萼奇花。", 
      "俊客妖姬，爭飛金勒，齊駐香車。", 
      "何須幕障幃遮。", 
      "寶杯浸、紅雲瑞霞。", 
      "銀燭光中，清歌聲裏，休恨天涯。"
    ], 
    "rhythmic": "柳梢青"
  }, 
  {
    "author": "陸游", 
    "paragraphs": [
      "十載江湖，行歌沽酒，不到京華。", 
      "底事翩然，長亭菸草，衰鬢風沙。", 
      "憑高目斷天涯。", 
      "細雨外、樓臺萬家。", 
      "只恐明朝，一時不見，人共梅花。"
    ], 
    "rhythmic": "柳梢青"
  }, 
  {
    "author": "陸游", 
    "paragraphs": [
      "雪曉清笳亂起。", 
      "夢遊處、不知何地。", 
      "鐵騎無聲望似水。", 
      "想關河，雁門西，青海際。", 
      "睡覺寒燈裏。", 
      "漏聲斷、月斜窗紙。", 
      "自許封侯在萬里。", 
      "有誰知，鬢雖殘，心未死。"
    ], 
    "rhythmic": "夜遊宮"
  }, 
  {
    "author": "陸游", 
    "paragraphs": [
      "獨夜寒侵翠被。", 
      "奈幽夢、不成還起。", 
      "欲寫新愁淚濺紙。", 
      "憶承恩，嘆餘生，今至此。", 
      "蔌蔌燈花墜。", 
      "問此際、報人何事。", 
      "咫尺長門過萬里。", 
      "恨君心，似危欄，難久倚。"
    ], 
    "rhythmic": "夜遊宮"
  }, 
  {
    "author": "陸游", 
    "paragraphs": [
      "風雨初經社。", 
      "子規聲裏春光謝。", 
      "最是無情，零落盡、薔薇一架。", 
      "況我今年，憔悴幽窗下。", 
      "人盡怪、詩酒消聲價。", 
      "向藥爐經卷，忘卻鶯窗柳榭。", 
      "萬事收心也。", 
      "粉痕猶在香羅帕。", 
      "恨月愁花，爭信道、如今都罷。", 
      "空憶前身，便面章臺馬。", 
      "因自來、禁得心腸怕。", 
      "縱遇歌逢酒，但說京都舊話。"
    ], 
    "rhythmic": "安公子"
  }, 
  {
    "author": "陸游", 
    "paragraphs": [
      "倦客平生行處，墜鞭京洛，解佩瀟湘。", 
      "此夕何年，來賦宋玉高唐。", 
      "繡簾開、香塵乍起，蓮步穩、銀燭分行。", 
      "暗端相。", 
      "燕羞鶯妒，蝶繞蜂忙。", 
      "難忘。", 
      "芳樽頻勸，峭寒新退，玉漏猶長。", 
      "幾許幽情，只愁歌罷月侵廊。", 
      "欲歸時、司空笑問，微近處，丞相嗔狂。", 
      "斷人腸。", 
      "假饒相送，上馬何妨。"
    ], 
    "rhythmic": "玉胡蝶・玉蝴蝶"
  }, 
  {
    "author": "陸游", 
    "paragraphs": [
      "閱邯鄲夢境，嘆綠鬢、早霜侵。", 
      "奈華嶽燒丹，青溪看鶴，尚負初心。", 
      "年來向濁世裏，悟真詮祕訣絕幽深。", 
      "養就金芝九畹，種成琪樹千林。", 
      "星壇夜學步虛吟。", 
      "露冷透瑤簪。", 
      "對翠鳳披雲，青鸞溯月，宮闕蕭森。", 
      "琅函一封奏罷，自鈞天帝所有知音。", 
      "卻過蓬壺嘯傲，世間歲月駸駸。"
    ], 
    "rhythmic": "木蘭花慢", 
    "tags": [
      "華山"
    ]
  }, 
  {
    "author": "陸游", 
    "paragraphs": [
      "澹靄空濛，輕陰清潤，綺陌細塵初靜。", 
      "平橋繫馬，畫閣移舟，湖水倒空如鏡。", 
      "掠岸飛花，傍檐新燕，都似學人無定。", 
      "嘆連年戎帳，經春邊壘，暗凋顏鬢。", 
      "空記憶、杜曲池臺，新豐歌管，怎得故人音信。", 
      "羈懷易感，老伴無多，談麈久閒犀柄。", 
      "惟有修然，筆牀茶竈，自適筍輿煙艇。", 
      "待綠荷遮岸，紅蕖浮水，更乘幽興。"
    ], 
    "rhythmic": "蘇武慢"
  }, 
  {
    "author": "陸游", 
    "paragraphs": [
      "角殘鍾晚關山路，行人乍依孤店。", 
      "塞月征塵，鞭絲帽影，常把流年虛佔。", 
      "藏鴉柳暗。", 
      "嘆輕負鶯花，謾勞書劍。", 
      "事往關情，悄然頻動壯遊念。", 
      "孤懷誰與強遣。", 
      "市壚沽酒，酒薄怎當愁釅。", 
      "倚瑟妍詞，調鉛妙筆，那寫柔情芳豔。", 
      "征途自厭。", 
      "況煙斂蕪痕，雨稀萍點。", 
      "最是眠時，枕寒門半掩。"
    ], 
    "rhythmic": "齊天樂"
  }, 
  {
    "author": "陸游", 
    "paragraphs": [
      "客中隨處閒消悶，來尋嘯臺龍岫。", 
      "路斂春泥，山開翠霧，行樂年年依舊。", 
      "天工妙手。", 
      "放輕綠萱牙，淡黃楊柳。", 
      "笑問東君，爲人能染鬢絲否。", 
      "西州催去近也，帽檐風軟，且看市樓沽酒。", 
      "宛轉巴歌，淒涼塞管，攜客何妨頻奏。", 
      "征塵暗袖。", 
      "漫禁得梅花，伴人疏瘦。", 
      "幾日東歸，畫船平放溜。"
    ], 
    "rhythmic": "齊天樂"
  }, 
  {
    "author": "陸游", 
    "paragraphs": [
      "壽非金石。", 
      "恨天教老向，水程山驛。", 
      "似夢裏、來到南柯，這些子光陰，更勘輕擲。", 
      "戍火邊塵，又過了、一年春色。", 
      "嘆名姬駿馬，盡付杜陵，苑路豪客。", 
      "長繩漫勞系日。", 
      "看人間俯仰，俱是陳跡。", 
      "縱自倚、英氣凌雲，奈回盡鵬程，鎩殘鸞翮。", 
      "終日憑高，誚不見、江東消息。", 
      "算沙邊、也有斷鴻，倩誰問得。"
    ], 
    "rhythmic": "望梅"
  }, 
  {
    "author": "陸游", 
    "paragraphs": [
      "壯歲文章，暮年勳業，自昔誤人。", 
      "算英雄成敗，軒裳得失，難如人意，空喪天真。", 
      "請看邯鄲當日夢，待炊罷黃粱徐欠伸。", 
      "方知道，許多時富貴，何處關身。", 
      "人間定無可意，怎換得、玉鱠絲蓴。", 
      "且釣竿漁艇，筆牀茶竈，閒聽荷雨，一洗衣塵。", 
      "洛水秦關千古後，尚棘暗銅駝空愴神。", 
      "何須更，慕封侯定遠，圖像麒麟。"
    ], 
    "rhythmic": "洞庭春色・沁園春"
  }, 
  {
    "author": "陸游", 
    "paragraphs": [
      "東望山陰何處是。", 
      "往來一萬三千里。", 
      "寫得家書空滿紙。", 
      "流清淚。", 
      "書回已是明年事。", 
      "寄語紅橋橋下水。", 
      "扁舟何日尋兄弟。", 
      "行遍天涯真老矣。", 
      "愁無寐。", 
      "鬢絲幾縷茶煙裏。"
    ], 
    "rhythmic": "漁家傲"
  }, 
  {
    "author": "陸游", 
    "paragraphs": [
      "嘆半紀，跨萬里秦吳，頓覺衰謝。", 
      "回首鵷行，英俊並遊，咫尺玉堂金馬。", 
      "氣凌嵩華。", 
      "負壯略、縱橫王霸。", 
      "夢經洛浦梁園，覺來淚流如瀉。", 
      "山林定去也。", 
      "卻自恐說著，少年時話。", 
      "靜院焚香，閒倚素屏，今古總成虛假。", 
      "趁時婚嫁。", 
      "幸自有、湖邊茅舍。", 
      "燕歸應笑，客中又還過社。"
    ], 
    "rhythmic": "繡停針"
  }, 
  {
    "author": "陸游", 
    "paragraphs": [
      "斜陽寂歷柴門閉。", 
      "一點炊煙時起。", 
      "雞犬往來林外。", 
      "俱有蕭然意。", 
      "衰翁老去疏榮利。", 
      "絕愛山城無事。", 
      "臨去畫樓頻倚。", 
      "何日重來此。"
    ], 
    "rhythmic": "桃源憶故人"
  }, 
  {
    "author": "陸游", 
    "paragraphs": [
      "欄干幾曲高齋路。", 
      "正在重雲深處。", 
      "丹碧未乾人去。", 
      "高棟空留句。", 
      "離離芳草長亭暮。", 
      "無奈徵車不住。", 
      "惟有斷鴻煙渚。", 
      "知我頻回顧。"
    ], 
    "rhythmic": "桃源憶故人"
  }, 
  {
    "author": "陸游", 
    "paragraphs": [
      "一彈指頃浮生過。", 
      "墮甑元知當破。", 
      "去去醉吟高臥。", 
      "獨唱何須和。", 
      "殘年還我從來我。", 
      "萬里江湖煙舸。", 
      "脫盡利名繮鎖。", 
      "世界元來大。"
    ], 
    "rhythmic": "桃源憶故人"
  }, 
  {
    "author": "陸游", 
    "paragraphs": [
      "城南載酒行歌路。", 
      "冶葉倡條無數。", 
      "一朵鞓紅凝露。", 
      "最是關心處。", 
      "鶯聲無賴催春去。", 
      "那更兼旬風雨。", 
      "試問歲華何許。", 
      "芳草連天暮。"
    ], 
    "rhythmic": "桃源憶故人"
  }, 
  {
    "author": "陸游", 
    "paragraphs": [
      "中原當日三川震。", 
      "關輔回頭煨燼。", 
      "淚盡兩河徵鎮。", 
      "日望中興運。", 
      "秋風霜滿青青鬢。", 
      "老卻新豐英俊。", 
      "雲外華山千仞。", 
      "依舊無人問。"
    ], 
    "rhythmic": "桃源憶故人"
  }, 
  {
    "author": "陸游", 
    "paragraphs": [
      "江頭疏雨輕煙。", 
      "寒食落花天。", 
      "翻紅墜素，殘霞暗錦，一段悽然。", 
      "惆悵東君堪恨處，也不念、冷落尊前。", 
      "那堪更看，漫空相趁，柳絮榆錢。"
    ], 
    "rhythmic": "極相思"
  }, 
  {
    "author": "陸游", 
    "paragraphs": [
      "尊前凝佇漫魂迷。", 
      "猶恨負幽期。", 
      "從來不慣傷春淚，爲伊後、滴滿羅衣。", 
      "那堪更是，吹簫池館，青子綠陰時。", 
      "迴廊簾影晝參差。", 
      "偏共睡相宜。", 
      "朝雲夢斷知何處，倩雙燕、說與相思。", 
      "從今判了，十分憔悴，圖要個人知。"
    ], 
    "rhythmic": "一叢花"
  }, 
  {
    "author": "陸游", 
    "paragraphs": [
      "仙姝天上自無雙。", 
      "玉面翠蛾長。", 
      "黃庭讀罷心如水，閉朱戶、愁近絲簧。", 
      "窗明几淨，閒臨唐帖，深炷寶奩香。", 
      "人間無藥駐流光。", 
      "風雨又催涼。", 
      "相逢共話清都舊，嘆塵劫、生死茫茫。", 
      "何如伴我，綠蓑青箬，秋晚釣瀟湘。"
    ], 
    "rhythmic": "一叢花"
  }, 
  {
    "author": "陸游", 
    "paragraphs": [
      "飛花如趁燕子。", 
      "直度簾櫳裏。", 
      "帳掩香雲暖，金籠鸚鵡驚起。", 
      "凝恨慵梳洗。", 
      "妝臺畔，蘸粉纖纖指。", 
      "寶釵墜。", 
      "才醒又困，厭厭中酒滋味。", 
      "牆頭柳暗，過盡一年春事。", 
      "罨畫高樓怕獨倚。", 
      "千里。", 
      "孤舟何處煙水。"
    ], 
    "rhythmic": "隔浦蓮近拍"
  }, 
  {
    "author": "陸游", 
    "paragraphs": [
      "騎鯨雲路倒景。", 
      "醉面風吹醒。", 
      "笑把浮丘袂，寥然非復塵境。", 
      "震澤秋萬頃。", 
      "煙霏散，水面飛金鏡。", 
      "露華冷。", 
      "湘妃睡起，鬟傾釵墜慵整。", 
      "臨江舞處，零亂塞鴻清影。", 
      "河漢橫斜夜漏永。", 
      "人靜。", 
      "吹簫同過緱嶺。"
    ], 
    "rhythmic": "隔浦蓮近拍"
  }, 
  {
    "author": "陸游", 
    "paragraphs": [
      "晝永蟬聲庭院。", 
      "人倦懶搖團扇。", 
      "小景寫瀟湘。", 
      "自生涼。", 
      "簾外蹴花雙燕。", 
      "簾下有人同見。", 
      "寶篆拆官黃。", 
      "炷薰香。"
    ], 
    "rhythmic": "昭君怨"
  }, 
  {
    "author": "陸游", 
    "paragraphs": [
      "華鬢星星，驚壯志成虛，此身如寄。", 
      "蕭條病驥。", 
      "向暗裏。", 
      "消盡當年豪氣。", 
      "夢斷故國山川，隔重重煙水。", 
      "身萬里。", 
      "舊社凋零，青門俊遊誰記。", 
      "盡道錦裏繁華，嘆官閒晝永，柴荊添睡。", 
      "清愁自醉。", 
      "念此際。", 
      "付與何人心事。", 
      "縱有楚柂吳檣，知何時東逝。", 
      "空悵望，鱠美菰香，秋風又起。"
    ], 
    "rhythmic": "雙頭蓮"
  }, 
  {
    "author": "陸游", 
    "paragraphs": [
      "異縣相逢晚，中年作別難。", 
      "暮秋風雨客衣寒。", 
      "又向朝天門外、話悲歡。", 
      "瘦馬行霜棧，輕舟下雪灘。", 
      "烏奴山下一林丹。", 
      "爲說三年常寄、夢魂間。"
    ], 
    "rhythmic": "南歌子"
  }, 
  {
    "author": "陸游", 
    "paragraphs": [
      "春風樓上柳腰肢。", 
      "初試花前金縷衣。", 
      "嫋嫋娉娉不自持。", 
      "曉妝遲。", 
      "畫得蛾眉勝舊時。"
    ], 
    "rhythmic": "豆葉黃・憶王孫"
  }, 
  {
    "author": "陸游", 
    "paragraphs": [
      "一春常是雨和風。", 
      "風雨晴時春已空。", 
      "誰惜泥沙萬點紅。", 
      "恨難窮。", 
      "恰似衰翁一世中。"
    ], 
    "rhythmic": "豆葉黃・憶王孫"
  }, 
  {
    "author": "陸游", 
    "paragraphs": [
      "江湖醉客。", 
      "投杯起舞遺烏幘。", 
      "三更冷翠沾衣溼。", 
      "嫋嫋菱歌，催落半川月。", 
      "空花昨夢休尋覓。", 
      "雲臺麟閣俱陳跡。", 
      "元來只有閒難得。", 
      "青史功名，天卻無心惜。"
    ], 
    "rhythmic": "醉落魄・一斛珠"
  }, 
  {
    "author": "陸游", 
    "paragraphs": [
      "華燈縱博，雕鞍馳射，誰記當年豪舉。", 
      "酒徒一一取封侯，獨去作、江邊漁父。", 
      "輕舟八尺，低篷三扇，占斷蘋洲煙雨。", 
      "鏡湖元自屬閒人，又何必、君恩賜與。"
    ], 
    "rhythmic": "鵲橋仙"
  }, 
  {
    "author": "陸游", 
    "paragraphs": [
      "一竿風月，一蓑煙雨，家在釣臺西住。", 
      "賣魚生怕近城門，況肯到、紅塵深處。", 
      "潮生理棹，潮平繫纜，潮落浩歌歸去。", 
      "時人錯把比嚴光，我自是、無名漁父。"
    ], 
    "rhythmic": "鵲橋仙"
  }, 
  {
    "author": "陸游", 
    "paragraphs": [
      "茅檐人靜，蓬窗燈暗，春晚連江風雨。", 
      "林鶯巢燕總無聲，但月夜、常啼杜宇。", 
      "催成清淚，驚殘孤夢，又揀深枝飛去。", 
      "故山猶自不堪聽，況半世、飄然羈旅。"
    ], 
    "rhythmic": "鵲橋仙"
  }, 
  {
    "author": "陸游", 
    "paragraphs": [
      "雲千重。", 
      "水千重。", 
      "身在千重雲水中。", 
      "月明收釣筒。", 
      "頭未童。", 
      "耳未聾。", 
      "得酒猶能雙臉紅。", 
      "一尊誰與同。"
    ], 
    "rhythmic": "長相思"
  }, 
  {
    "author": "陸游", 
    "paragraphs": [
      "橋如虹。", 
      "水如空。", 
      "一葉飄然煙雨中。", 
      "天教稱放翁。", 
      "側船篷。", 
      "使江風。", 
      "蟹舍參差漁市東。", 
      "到時聞暮鍾。"
    ], 
    "rhythmic": "長相思"
  }, 
  {
    "author": "陸游", 
    "paragraphs": [
      "面蒼然。", 
      "鬢皤然。", 
      "滿腹詩書不直錢。", 
      "官閒常晝眠。", 
      "畫凌煙。", 
      "上甘泉。", 
      "自古功名屬少年。", 
      "知心惟杜鵑。"
    ], 
    "rhythmic": "長相思"
  }, 
  {
    "author": "陸游", 
    "paragraphs": [
      "暮山青。", 
      "暮霞明。", 
      "夢筆橋頭艇子橫。", 
      "蘋風吹酒醒。", 
      "看潮生。", 
      "看潮平。", 
      "小住西陵莫較程。", 
      "蓴絲初可烹。"
    ], 
    "rhythmic": "長相思"
  }, 
  {
    "author": "陸游", 
    "paragraphs": [
      "悟浮生。", 
      "厭浮名。", 
      "回視千鍾一發輕。", 
      "從今心太平。", 
      "愛鬆聲。", 
      "愛泉聲。", 
      "寫向孤桐誰解聽。", 
      "空江秋月明。"
    ], 
    "rhythmic": "長相思"
  }, 
  {
    "author": "陸游", 
    "paragraphs": [
      "江天淡碧雲如掃。", 
      "蘋花零落蓴絲老。", 
      "細細晚波平。", 
      "月從波面生。", 
      "漁家真個好。", 
      "悔不歸來早。", 
      "經歲洛陽城。", 
      "鬢絲添幾莖。"
    ], 
    "rhythmic": "菩薩蠻"
  }, 
  {
    "author": "陸游", 
    "paragraphs": [
      "小院蠶眠春欲老。", 
      "新巢燕乳花如掃。", 
      "幽夢錦城西。", 
      "海棠如舊時。", 
      "當年真草草。", 
      "一棹還吳早。", 
      "題罷惜春詩。", 
      "鏡中添鬢絲。"
    ], 
    "rhythmic": "菩薩蠻"
  }, 
  {
    "author": "陸游", 
    "paragraphs": [
      "當年萬里覓封侯。", 
      "匹馬戍梁州。", 
      "關河夢斷何處，塵暗舊貂裘。", 
      "胡未滅，鬢先秋。", 
      "淚空流。", 
      "此生誰料，心在天山，身老滄洲。"
    ], 
    "rhythmic": "訴衷情"
  }, 
  {
    "author": "陸游", 
    "paragraphs": [
      "青衫初入九重城。", 
      "結友盡豪英。", 
      "蠟封夜半傳檄，馳騎諭幽並。", 
      "時易失，志難成。", 
      "鬢絲生。", 
      "平章風月，彈壓江山，別是功名。"
    ], 
    "rhythmic": "訴衷情"
  }, 
  {
    "author": "陸游", 
    "paragraphs": [
      "還山荷主恩，聊試扶犁手。", 
      "新結小茅茨，恰佔清江口。", 
      "風塵不化衣，鄰曲常持酒。", 
      "那似宦遊時，折盡長亭柳。"
    ], 
    "rhythmic": "生查子"
  }, 
  {
    "author": "陸游", 
    "paragraphs": [
      "樑空燕委巢，院靜鳩催雨。", 
      "香潤上朝衣，客少閒談麈。", 
      "鬢邊千縷絲，不是吳蠶吐。", 
      "孤夢泛瀟湘，月落聞柔櫓。"
    ], 
    "rhythmic": "生查子"
  }, 
  {
    "author": "陸游", 
    "paragraphs": [
      "仕至千鍾良易，年過七十常稀。", 
      "眼底榮華元是夢，身後聲名不自知。", 
      "營營端爲誰。", 
      "幸有旗亭沽酒，何妨繭紙題詩。", 
      "幽谷雲蘿朝採藥，靜院軒窗夕對棋。", 
      "不歸真個癡。"
    ], 
    "rhythmic": "破陣子"
  }, 
  {
    "author": "陸游", 
    "paragraphs": [
      "看破空花塵世，放輕昨夢浮名。", 
      "蠟屐登山真率飲，筇杖穿林自在行。", 
      "身閒心太平。", 
      "料峭餘寒猶力，廉纖細雨初晴。", 
      "苔紙閒題溪上句，菱唱遙聞煙外聲。", 
      "與君同醉醒。"
    ], 
    "rhythmic": "破陣子"
  }, 
  {
    "author": "陸游", 
    "paragraphs": [
      "江頭綠暗紅稀。", 
      "燕交飛。", 
      "忽到當年行處、恨依依。", 
      "灑清淚。", 
      "嘆人事。", 
      "與心違。", 
      "滿酌玉壺花露、送春歸。"
    ], 
    "rhythmic": "上西樓・相見歡"
  }, 
  {
    "author": "陸游", 
    "paragraphs": [
      "採藥歸來，獨尋茅店沽新釀。", 
      "暮煙千嶂。", 
      "處處聞漁唱。", 
      "醉弄扁舟，不怕粘天浪。", 
      "江湖上。", 
      "遮回疏放。", 
      "作個閒人樣。"
    ], 
    "rhythmic": "點絳脣"
  }, 
  {
    "author": "陸游", 
    "paragraphs": [
      "壯歲從戎，曾是氣吞殘虜。", 
      "陣雲高、狼烽夜舉。", 
      "朱顏青鬢，擁雕戈西戍。", 
      "笑儒冠、自來多誤。", 
      "功名夢斷，卻泛扁舟吳楚。", 
      "漫悲歌、傷懷弔古。", 
      "煙波無際，望秦關何處。", 
      "嘆流年、又成虛度。"
    ], 
    "rhythmic": "謝池春"
  }, 
  {
    "author": "陸游", 
    "paragraphs": [
      "賀監湖邊，初系放翁歸棹。", 
      "小園林、時時醉倒。", 
      "春眠驚起，聽啼鶯催曉。", 
      "嘆功名、誤人勘笑。", 
      "朱橋翠徑，不許京塵飛到。", 
      "掛朝衣、東歸欠早。", 
      "連宵風雨，卷殘紅如掃。", 
      "恨樽前、送春人老。"
    ], 
    "rhythmic": "謝池春"
  }, 
  {
    "author": "陸游", 
    "paragraphs": [
      "七十衰翁，不減少年豪氣。", 
      "似天山、淒涼病驥。", 
      "銅駝荊棘，灑臨風清淚。", 
      "甚情懷、伴人兒戲。", 
      "如今何幸，作個故溪歸計。", 
      "鶴飛來、晴嵐暖翠。", 
      "玉壺春酒，約羣仙同醉。", 
      "洞天寒、露桃開未。"
    ], 
    "rhythmic": "謝池春"
  }, 
  {
    "author": "陸游", 
    "paragraphs": [
      "滿路遊絲飛絮。", 
      "韶光將暮。", 
      "此時誰與說新愁，有百囀、流鶯語。", 
      "俯仰人間今古。", 
      "神仙何處。", 
      "花前須判醉扶歸，酒不到、劉伶墓。"
    ], 
    "rhythmic": "一落索"
  }, 
  {
    "author": "陸游", 
    "paragraphs": [
      "識破浮生虛妄。", 
      "從人譏謗。", 
      "此身恰似弄潮兒，曾過了、千重浪。", 
      "且喜歸來無恙。", 
      "一壺春釀。", 
      "雨蓑煙笠傍漁磯，應不是、封侯相。"
    ], 
    "rhythmic": "一落索"
  }, 
  {
    "author": "陸游", 
    "paragraphs": [
      "老來駒隙駸駸度。", 
      "筭只合、狂歌醉舞。", 
      "金盃到手君休訴。", 
      "看著春光又暮。", 
      "誰爲倩、柳條繫住。", 
      "且莫遣、城笳催去。", 
      "殘紅轉眼無尋處。", 
      "盡屬蜂房燕戶。"
    ], 
    "rhythmic": "杏花天"
  }, 
  {
    "author": "陸游", 
    "paragraphs": [
      "竹裏房櫳一徑深。", 
      "靜愔愔。", 
      "亂紅飛盡綠成陰。", 
      "有鳴禽。", 
      "臨罷蘭亭無一事，自修琴。", 
      "銅爐嫋嫋海南沉。", 
      "洗塵襟。"
    ], 
    "rhythmic": "太平時・添聲楊柳枝"
  }, 
  {
    "author": "陸游", 
    "paragraphs": [
      "不惜貂裘換釣篷。", 
      "嗟時人、誰識放翁。", 
      "歸棹借、樵風穩，數聲聞、林外暮鍾。", 
      "幽棲莫笑蝸廬小，有云山、煙水萬重。", 
      "半世向、丹青看，喜如今、身在畫中。"
    ], 
    "rhythmic": "戀繡衾"
  }, 
  {
    "author": "陸游", 
    "paragraphs": [
      "無方能駐臉上紅。", 
      "笑浮生、擾擾夢中。", 
      "平地是、沖霄路，又何勞、千日用功。", 
      "飄然再過蓮峯下，亂雲深、吹下暮鍾。", 
      "訪舊隱、依然在，但鶴巢、時有墮鬆。"
    ], 
    "rhythmic": "戀繡衾"
  }, 
  {
    "author": "陸游", 
    "paragraphs": [
      "十年裘馬錦江濱。", 
      "酒隱紅塵。", 
      "萬金選勝鶯花海，倚疏狂、驅使青春。", 
      "吹笛魚龍盡出，題詩風月俱新。", 
      "自憐華髮滿紗巾。", 
      "猶是官身。", 
      "鳳樓常記當年語，問浮名、何似身親。", 
      "欲寄吳箋說與，這回真個閒人。"
    ], 
    "rhythmic": "風入松"
  }, 
  {
    "author": "陸游", 
    "paragraphs": [
      "燈前月下嬉遊處。", 
      "向笙歌、錦繡叢中相遇。", 
      "彼此知名，才見便論心素。", 
      "淺黛嬌蟬風調別，最動人、時時偷顧。", 
      "歸去。", 
      "想閒窗深院，調絃促柱。", 
      "樂府初翻新譜。", 
      "漫裁紅點翠，閒題金縷。", 
      "燕子入簾時，又一番春暮。", 
      "側帽燕脂坡下過，料也記、前年崔護。", 
      "休訴。", 
      "待從今須與，好花爲主。"
    ], 
    "rhythmic": "真珠簾"
  }, 
  {
    "author": "陸游", 
    "paragraphs": [
      "佳人多命薄，初心慕、德耀嫁梁鴻。", 
      "記綠窗睡起，靜吟閒詠，句翻離合，格變玲瓏。", 
      "更乘興，素紈留戲墨，纖玉撫孤桐。", 
      "蟾滴夜寒，水浮微凍，鳳箋春麗，花砑輕紅。", 
      "人生誰能料，堪悲處、身落柳陌花叢。", 
      "空羨畫堂鸚鵡，深閉金籠。", 
      "向寶鏡鸞釵，臨妝常晚，繡茵牙版，催舞還慵。", 
      "腸斷市橋月笛，燈院霜鍾。"
    ], 
    "rhythmic": "風流子"
  }, 
  {
    "author": "陸游", 
    "paragraphs": [
      "風捲征塵，堪嘆處、青驄正搖金轡。", 
      "客襟貯淚。", 
      "漫萬點如血，憑誰持寄。", 
      "佇想豔態幽情，壓江南佳麗。", 
      "春正媚。", 
      "怎忍長亭，匆匆頓分連理。", 
      "目斷淡日平蕪，望煙濃樹遠，微茫如薺。", 
      "悲歡夢裏。", 
      "奈倦客、又是關河千里。", 
      "最苦唱徹驪歌，重遲留無計。", 
      "何限事。", 
      "待與丁寧，行時已醉。"
    ], 
    "rhythmic": "雙頭蓮"
  }, 
  {
    "author": "陸游", 
    "paragraphs": [
      "杖屨尋春苦未遲。", 
      "洛城櫻筍正當時。", 
      "三千界外歸初到，五百年前事總知。", 
      "吹玉笛，渡清伊。", 
      "相逢休問姓名誰。", 
      "小車處士深衣叟，曾是天津共賦詩。"
    ], 
    "rhythmic": "鷓鴣天"
  }, 
  {
    "author": "陸游", 
    "paragraphs": [
      "禹廟蘭亭今古路。", 
      "一夜清霜，染盡湖邊樹。", 
      "鸚鵡杯深君莫訴。", 
      "他時相遇知何處。", 
      "冉冉年華留不住。", 
      "鏡裏朱顏，畢竟消磨去。", 
      "一句丁寧君記取。", 
      "神仙須是閒人做。"
    ], 
    "rhythmic": "蝶戀花"
  }, 
  {
    "author": "陸游", 
    "paragraphs": [
      "石帆山下雨空濛。", 
      "三扇香新翠箬篷。", 
      "蘋葉綠，蓼花紅。", 
      "回首功名一夢中。"
    ], 
    "rhythmic": "漁父・漁歌子"
  }, 
  {
    "author": "陸游", 
    "paragraphs": [
      "晴山滴翠水挼藍。", 
      "聚散漁舟兩復三。", 
      "橫埭北，斷橋南。", 
      "側起船篷便作帆。"
    ], 
    "rhythmic": "漁父・漁歌子"
  }, 
  {
    "author": "陸游", 
    "paragraphs": [
      "鏡湖俯仰兩青天。", 
      "萬頃玻璃一葉船。", 
      "拈棹舞，擁蓑眠。", 
      "不作天仙作水仙。"
    ], 
    "rhythmic": "漁父・漁歌子"
  }, 
  {
    "author": "陸游", 
    "paragraphs": [
      "湘湖煙雨長蓴絲。", 
      "菰米新炊滑上匙。", 
      "雲散後，月斜時。", 
      "潮落舟橫醉不知。"
    ], 
    "rhythmic": "漁父・漁歌子"
  }, 
  {
    "author": "陸游", 
    "paragraphs": [
      "長安拜免幾公卿。", 
      "漁父橫眠醉未醒。", 
      "煙艇小，釣車腥。", 
      "遙指梅山一點青。"
    ], 
    "rhythmic": "漁父・漁歌子"
  }, 
  {
    "author": "陸游", 
    "paragraphs": [
      "雨斷西山晚照明。", 
      "悄無人、幽夢自驚。", 
      "說道去、多時也，到如今、真個是行。", 
      "遠山已是無心畫，小樓空、斜掩繡屏。", 
      "你嚎早、收心呵，趁劉郎、雙鬢未星。"
    ], 
    "rhythmic": "戀繡衾"
  }, 
  {
    "author": "陸游", 
    "paragraphs": [
      "三山山下閒居士，巾履蕭然。", 
      "小醉閒眠。", 
      "風引飛花落釣船。"
    ], 
    "rhythmic": "採桑子"
  }, 
  {
    "author": "陸游", 
    "paragraphs": [
      "摩訶池上追遊路，紅綠參差春晚。", 
      "韶光妍媚，海棠如醉，桃花欲暖。", 
      "挑菜初閒，禁菸將近，一城絲管。", 
      "看金鞍爭道，香車飛蓋，爭先佔、新亭館。", 
      "惆悵年華暗換。", 
      "黯銷魂、雨收雲散。", 
      "鏡奩掩月，釵樑拆鳳，秦箏斜雁。", 
      "身在天涯，亂山孤壘，危樓飛觀。", 
      "嘆春來只有，楊花和恨、向東風滿。"
    ], 
    "rhythmic": "水龍吟"
  }, 
  {
    "author": "陸游", 
    "paragraphs": [
      "霽景風軟，煙江春漲。", 
      "小閣無人，繡簾半上。", 
      "花外姊妹相呼。", 
      "約樗蒲。", 
      "修蛾忘了章臺樣。", 
      "細思一餉。", 
      "感事添惆悵。", 
      "胸酥臂玉消減，擬覓雙魚。", 
      "倩傳書。"
    ], 
    "rhythmic": "月照梨花・河傳"
  }, 
  {
    "author": "陸游", 
    "paragraphs": [
      "悶已縈損。", 
      "那堪多病。", 
      "幾曲屏山，伴人晝靜。", 
      "樑燕催起猶慵。", 
      "換薰龍。", 
      "新愁舊恨何時盡。", 
      "漸凋綠鬢。", 
      "小雨知花信。", 
      "芳箋寄與何處，繡閣珠櫳。", 
      "柳陰中。"
    ], 
    "rhythmic": "月照梨花・河傳"
  }, 
  {
    "author": "陸游", 
    "paragraphs": [
      "宴罷珠簾半卷。", 
      "畫檐外、蠟香人散。", 
      "翠霧霏霏漏聲斷。", 
      "倚香肩，看中庭，花影亂。", 
      "宛是高唐館。", 
      "寶奩炷、麝煙初暖。", 
      "璧月何妨夜夜滿。", 
      "擁芳柔，恨今年，寒尚淺。"
    ], 
    "rhythmic": "夜遊宮"
  }, 
  {
    "author": "陸游", 
    "paragraphs": [
      "獨倚博山峯小。", 
      "翠霧滿身飛繞。", 
      "只恐學行雲，去作陽臺春曉。", 
      "春曉。", 
      "春曉。", 
      "滿院綠陽芳草。"
    ], 
    "rhythmic": "如夢令"
  }, 
  {
    "author": "陸游", 
    "paragraphs": [
      "飛上錦裀紅皺。"
    ], 
    "rhythmic": "失調名"
  }, 
  {
    "author": "陸游", 
    "paragraphs": [
      "淚淹妝薄。", 
      "背東風佇立，柳綿池閣。", 
      "漫細字、書滿芳箋，恨釵燕箏鴻，總難憑託。", 
      "風雨無情，又顛倒、綠苔紅萼。", 
      "仗香醪破悶，怎禁夜闌，酒酲蕭索。", 
      "劉郎已望故約。", 
      "奈重門靜院，光景如昨。", 
      "盡做它、別有留心，便不念當時，雨意初著。", 
      "京兆眉殘，怎忍爲、新人梳掠。", 
      "盡今生、拼了爲伊，任人道錯。"
    ], 
    "rhythmic": "解連環"
  }, 
  {
    "author": "陸游", 
    "paragraphs": [
      "電轉雷驚，自嘆浮生，四十二年。", 
      "試思量往事，虛無似夢，悲歡萬狀，合散如煙。", 
      "苦海無邊，愛河無底，流浪看成百漏船。", 
      "何人解，問無常火裏，鐵打身堅。", 
      "須臾便是華顛。", 
      "好收拾形體歸自然。", 
      "又何通，是非榮辱，此事由來都在天。", 
      "從今去，任東西南北，作個飛仙。"
    ], 
    "rhythmic": "大聖樂"
  }, 
  {
    "author": "唐婉", 
    "paragraphs": [
      "世情薄。", 
      "人情惡。", 
      "雨送黃昏花易落。", 
      "曉風乾。", 
      "淚痕殘。", 
      "欲箋心事，獨語斜闌。", 
      "難難難。", 
      "人成各。", 
      "今非昨。", 
      "病魂嘗似鞦韆索。", 
      "角聲寒。", 
      "夜闌珊。", 
      "怕人尋問，咽淚裝歡。", 
      "瞞瞞瞞。"
    ], 
    "rhythmic": "釵頭鳳・擷芳詞"
  }, 
  {
    "author": "陸游妾某氏", 
    "paragraphs": [
      "只知愁上眉，不識愁來路。", 
      "窗外有芭蕉，陣陣黃昏雨。", 
      "逗曉理殘妝，整頓教愁去。", 
      "不合畫春山，依舊留連住。"
    ], 
    "rhythmic": "生查子"
  }, 
  {
    "author": "王", 
    "paragraphs": [
      "柳煙濃，花露重，合是醉時候。", 
      "樓倚花梢，長記小垂手。", 
      "誰教釵燕輕分，鏡鸞慵舞，是孤負、幾番春晝。", 
      "自別後。", 
      "聞道花底花前，多是兩眉皺。", 
      "又說新來，比似舊時瘦。", 
      "須知兩意長存，相逢終有。", 
      "莫謾被、春光僝僽。"
    ], 
    "rhythmic": "祝英臺近"
  }, 
  {
    "author": "王", 
    "paragraphs": [
      "曲水濺裙三月二。", 
      "馬如龍、鈿車如水。", 
      "風揚遊絲，日烘晴晝，人共海棠俱醉。", 
      "客裏光陰難可意。", 
      "掃芳塵、舊遊誰記。", 
      "午夢醒來，小窗人靜，春在賣花聲裏。"
    ], 
    "rhythmic": "夜行船"
  }, 
  {
    "author": "賈逸祖", 
    "paragraphs": [
      "青山隱隱水斜斜。", 
      "修竹兩三家。", 
      "又是水寒山瘦，依然行客遍天涯。", 
      "天教流落，東西南北，不恨年華。", 
      "只恨夜來風雨，投明月、老卻梅花。"
    ], 
    "rhythmic": "朝中措"
  }, 
  {
    "author": "蜀妓", 
    "paragraphs": [
      "說盟說誓。", 
      "說情說意。", 
      "動便春愁滿紙。", 
      "多應念得脫空經，是那個、先生教底。", 
      "不茶不飯，不言不語，一味供他憔悴。", 
      "相思已是不曾閒，又那得、功夫咒你。"
    ], 
    "rhythmic": "鵲橋仙"
  }, 
  {
    "author": "姜特立", 
    "paragraphs": [
      "故園二月正芳菲。", 
      "紅紫團枝。", 
      "一番草綠謝郎池。", 
      "人醉如泥。", 
      "底事江鄉風物，年年獨殿芳時。", 
      "無情燕子揹人飛。", 
      "似愧春遲。"
    ], 
    "rhythmic": "畫堂春"
  }, 
  {
    "author": "姜特立", 
    "paragraphs": [
      "節序迴環已獻裘。", 
      "不堪風葉夜鳴秋。", 
      "寒螿吟露月階幽。", 
      "蝸角虛名真誤我，蠅頭細字不禁愁。", 
      "班超何日定封候。"
    ], 
    "rhythmic": "浣溪沙"
  }, 
  {
    "author": "姜特立", 
    "paragraphs": [
      "日長庭院無人到。", 
      "琅玕翠影搖寒甕。", 
      "困臥北窗涼。", 
      "好風吹夢長。", 
      "壁月升東嶺。", 
      "冷浸扶疏影。", 
      "苗葉萬珠明。", 
      "露華圓更清。"
    ], 
    "rhythmic": "菩薩蠻"
  }, 
  {
    "author": "姜特立", 
    "paragraphs": [
      "蓬山學士文章伯。", 
      "尊前風味誰能敵。", 
      "新覓似花人。", 
      "添成小院春。", 
      "玉纖呵翠袖。", 
      "滿勸金盃酒。", 
      "壽酒莫辭斟。", 
      "酒深人意深。"
    ], 
    "rhythmic": "菩薩蠻"
  }, 
  {
    "author": "姜特立", 
    "paragraphs": [
      "鏡天良月皆佳節。", 
      "休恨今宵妨皎潔。", 
      "玉鎖悶蟾宮。", 
      "姮娥意自通。", 
      "終有開時節。", 
      "莫放笙歌歇。", 
      "來夕尚嬋娟。", 
      "何妨把酒看。"
    ], 
    "rhythmic": "菩薩蠻"
  }, 
  {
    "author": "姜特立", 
    "paragraphs": [
      "歡娛電掣。", 
      "何況輕離別。", 
      "料得兩情無奈，思量盡、總難說。", 
      "酒熱。", 
      "悽興發。", 
      "共尋波底月。", 
      "長結西湖心願，水有盡、情無歇。"
    ], 
    "rhythmic": "霜天曉角", 
    "tags": [
      "西湖"
    ]
  }, 
  {
    "author": "姜特立", 
    "paragraphs": [
      "綠陰庭院記年時。", 
      "家人捧壽卮。", 
      "樂聲催拍送腰支。", 
      "香風匝地衣。", 
      "清夢斷，彩雲飛。", 
      "劉郎今鬢絲。", 
      "強將杯酒破愁眉。", 
      "如今觸事非。"
    ], 
    "rhythmic": "阮郎歸"
  }, 
  {
    "author": "姜特立", 
    "paragraphs": [
      "春事有來期。", 
      "且喜春歸。", 
      "問春何似去年時。", 
      "報道今年春意好，隨分開眉。", 
      "往事莫傷悲。", 
      "光景如飛。", 
      "十分潘鬢已成絲。", 
      "幸是風流猶未減，且醉芳菲。"
    ], 
    "rhythmic": "浪淘沙"
  }, 
  {
    "author": "姜特立", 
    "paragraphs": [
      "芳林曲徑錦玲瓏。", 
      "膩白借微紅。", 
      "元是海棠標格，司花點化東風。", 
      "端相渾似，玉真未醉，春思先慵。", 
      "留取淺顰低笑，夜深翠幄輕籠。"
    ], 
    "rhythmic": "朝中措"
  }, 
  {
    "author": "姜特立", 
    "paragraphs": [
      "十分天賦好精神。", 
      "宮樣小腰身。", 
      "迷卻陽城下蔡，未饒宋玉東鄰。", 
      "不堪回首，高堂去夢，楚峽歸雲。", 
      "從此好尋夫婿，有書頻寄鴻鱗。"
    ], 
    "rhythmic": "朝中措"
  }, 
  {
    "author": "姜特立", 
    "paragraphs": [
      "如山堂上翠橫空。", 
      "山影浪花中。", 
      "夜夜林間明月，時時柳外清風。", 
      "如今到此，け然萬事，無處情鍾。", 
      "唯有尊前一笑，分明好個山翁。"
    ], 
    "rhythmic": "朝中措"
  }, 
  {
    "author": "姜特立", 
    "paragraphs": [
      "飄粉吹香三月暮。", 
      "病酒情懷，愁緒渾無數。", 
      "有個人人來又去。", 
      "歸期有恨難留駐。", 
      "明日尊前無覓處。", 
      "咿軋籃輿，只向雙溪路。", 
      "我輩情鍾君謾與。", 
      "爲云爲雨應難據。"
    ], 
    "rhythmic": "蝶戀花"
  }, 
  {
    "author": "姜特立", 
    "paragraphs": [
      "雲迷越岫，楓冷吳江，天香忽到人寰。", 
      "滿額塗黃，別更一種施丹。", 
      "天教素秋獨步，笑同時、霜菊秋蘭。", 
      "最好處，向水階月地，把酒相看。", 
      "應有騷人雅韻，將膽瓶筠管，簇向屏山。", 
      "野店雲房，爭待結屋中間。", 
      "無奈猖狂老子，架巢臥、風露清閒。", 
      "待早晚，約姮娥、同住廣寒。"
    ], 
    "rhythmic": "聲聲慢"
  }, 
  {
    "author": "姜特立", 
    "paragraphs": [
      "丹桂一枝芳，陡覺秋容靜。", 
      "月里人間總一般，共此扶疏影。", 
      "枕畔忽聞香，夜半還思省。", 
      "爭奈姮娥不嫁人，寂寞孤衾冷。"
    ], 
    "rhythmic": "卜算子"
  }, 
  {
    "author": "姜特立", 
    "paragraphs": [
      "富貴從來自有，人生最羨長年。", 
      "駸駸八秩未華顛。", 
      "更喜此身強健。", 
      "金印新來如鬥，絲綸御墨猶鮮。", 
      "棗如瓜大藕如船。", 
      "莫惜尊前滿勸。"
    ], 
    "rhythmic": "西江月"
  }, 
  {
    "author": "姜特立", 
    "paragraphs": [
      "聽說梅山，一邱內、深藏曲折。", 
      "過醒心橋下，水光清徹。", 
      "迤邐躋攀登翠嶺，沈沈煙壑千峯列。", 
      "更小亭、風露逼華堂，荷香發。", 
      "歌聲動，雲橫闋。", 
      "舞腰轉，風迴雪。", 
      "正良辰美景，衆賓歡悅。", 
      "老子中間聊笑傲，酒行莫放觥籌歇。", 
      "願此生、長似釣璜公，添華髮。"
    ], 
    "rhythmic": "滿江紅"
  }, 
  {
    "author": "姜特立", 
    "paragraphs": [
      "宦途巇險，問急流勇退，幾人聞早。", 
      "自別修門今正是，一紀生朝還到。", 
      "綠野風光，平泉草木，爭似梅山好。", 
      "園林如畫，芰荷香泛芳沼。", 
      "早晚玉節來臨，君恩踵至，金印應如鬥。", 
      "好是華堂開宴處，歌舞管絃聲奏。", 
      "海上蟠桃，山中仙杏，共勸長生酒。", 
      "莫辭沈醉，年年此會依舊。"
    ], 
    "rhythmic": "念奴嬌"
  }, 
  {
    "author": "姜特立", 
    "paragraphs": [
      "小小華堂，朱闌外、亂山如簇。", 
      "更雲中仙掌，一峯高矗。", 
      "南極老人呈瑞處，丙丁躔次光相燭。", 
      "又誰知、堂上有閒人，無拘束。", 
      "賓朋至，須歌曲。", 
      "風月好，紛絲竹，都不管、世間是非榮辱。", 
      "屈指如今儕輩少，幾人老後能知足。", 
      "問此身、何地寄生涯，唯鬆菊。"
    ], 
    "rhythmic": "滿江紅"
  }, 
  {
    "author": "姜特立", 
    "paragraphs": [
      "桃李飛花春漸老，海棠次第芬芳。", 
      "庭前紅葉已成行。", 
      "酴醿開未到，猶更有花王。", 
      "從此便須排日醉，莫將閒事相妨。", 
      "老來不是太疏狂。", 
      "尊前君看取，潘賓已成霜。"
    ], 
    "rhythmic": "臨江仙"
  }, 
  {
    "author": "姜特立", 
    "paragraphs": [
      "兒女沸歡聲，生朝來到。", 
      "簾幕中間噴香獸。", 
      "京祠新任，好事日邊還又。", 
      "清閒無個事，君恩厚。", 
      "贏得乞食，歌姬一笑。", 
      "舊衲雲山伴紅袖。", 
      "蓬萊弱水，試問神仙何有。", 
      "近來饒落托，貪杯酒。"
    ], 
    "rhythmic": "感皇恩"
  }, 
  {
    "author": "周必大", 
    "paragraphs": [
      "乘成臺上曉書雲。", 
      "黃色映天庭。", 
      "已謝浮名浮利，也知來應長生。", 
      "邊亭臥鼓，餘糧棲畝，朝野歡聲。", 
      "從此四時八節，弟兄常醉金觥。"
    ], 
    "rhythmic": "朝中措"
  }, 
  {
    "author": "周必大", 
    "paragraphs": [
      "天壤茫茫，人心殊觀，未免因欠思餘。", 
      "太山邱垤，同載一方輿。", 
      "那更長沙下溼，祝融峯、才比吾廬。", 
      "秋風冷，攀緣汗浹，應嘆苦區區。", 
      "登高，聊爾耳，何須蠟屐，誰暇膏車。", 
      "默存處，清都宛在須臾。", 
      "笑約乘鸞羽客，窺倒景、拊掌崎嶇。", 
      "歸來把，萸囊菊盞，一爲洗泥塗。"
    ], 
    "rhythmic": "滿庭芳"
  }, 
  {
    "author": "周必大", 
    "paragraphs": [
      "梅乍吐。", 
      "趁壽席、香風度。", 
      "人與此花俱獨步。", 
      "風流天付與。", 
      "好在青雲歧路。", 
      "願共作、和羹侶。", 
      "歸訪赤松辭萬戶。", 
      "鶯花猶是主。"
    ], 
    "rhythmic": "謁金門"
  }, 
  {
    "author": "周必大", 
    "paragraphs": [
      "報答風光，滿傾瓊液休思睡。", 
      "亂鶯聲碎。", 
      "來往甘棠底。", 
      "聞道中和，深簡君王意。", 
      "歸舟起。", 
      "到時應是。", 
      "玉殿槐交翠。"
    ], 
    "rhythmic": "點絳脣"
  }, 
  {
    "author": "周必大", 
    "paragraphs": [
      "醉上蘭舟，羨他沙暖鴛鴦睡。", 
      "月波金碎。", 
      "愁海深無底。", 
      "太守新詞，解釋無窮意。", 
      "高歌起。", 
      "浮雲閒事。", 
      "渾付煙中翠。"
    ], 
    "rhythmic": "點絳脣"
  }, 
  {
    "author": "周必大", 
    "paragraphs": [
      "踏白江梅，大都玉斫酥凝就。", 
      "雨肥霜逗。", 
      "癡了閨房秀。", 
      "莫待冬深，雪壓風欺後。", 
      "君知否。", 
      "卻嫌伊瘦。", 
      "仍怕伊僝僽。"
    ], 
    "rhythmic": "點絳脣"
  }, 
  {
    "author": "周必大", 
    "paragraphs": [
      "秋夜乘槎，客星容到天孫渚。", 
      "眼波微注。", 
      "將謂牽牛渡。", 
      "見了還非，重理霓裳舞。", 
      "都無誤。", 
      "幾年一遇。", 
      "莫訝周郎顧。"
    ], 
    "rhythmic": "點絳脣"
  }, 
  {
    "author": "周必大", 
    "paragraphs": [
      "月眉新畫露珠圓。", 
      "今夕正相鮮。", 
      "欲導唐家誕節，先生漢相韋賢。", 
      "懸知此去，鶯遷春谷，鶚在秋天。", 
      "班首算來旬歲，狀頭看取明年。"
    ], 
    "rhythmic": "朝中措"
  }, 
  {
    "author": "周必大", 
    "paragraphs": [
      "九重深念朔庭空。", 
      "良弼夢時中。", 
      "擢第難遵常制，築巖直繼高風。", 
      "明年東府，金釵珠履，列鼎鳴鐘。", 
      "良醞儻分焦革，早禾休浸曹公。"
    ], 
    "rhythmic": "朝中措"
  }, 
  {
    "author": "周必大", 
    "paragraphs": [
      "山川迥別。", 
      "赤城自古雄東越。", 
      "鍾英儲秀簪紳列。", 
      "何事黃扉，殊未相黃髮。", 
      "如今袞職那容缺。", 
      "人心恰與天時合。", 
      "看看孚號彤庭發。", 
      "初破天荒，留與後來說。"
    ], 
    "rhythmic": "醉落魄・一斛珠"
  }, 
  {
    "author": "周必大", 
    "paragraphs": [
      "才高句傑。", 
      "飛黃卻應鸞和節。", 
      "新詞聊卷波瀾闊。", 
      "泉玉淙錚，猶不比清切。", 
      "相逢未穩愁相別。", 
      "南園菸草南樓月。", 
      "陽關西出重吹徹。", 
      "垂柳新栽，寧忍便攀折。"
    ], 
    "rhythmic": "醉落魄・一斛珠"
  }, 
  {
    "author": "周必大", 
    "paragraphs": [
      "三月羣賢畢集，二天五馬生光。", 
      "傳觴擊鼓底匆忙。", 
      "畫鷁將飛江上。", 
      "魯國方虛兩社，齊人要復侵疆。", 
      "延英引對上東廊。", 
      "應念幽人相望。"
    ], 
    "rhythmic": "西江月"
  }, 
  {
    "author": "周必大", 
    "paragraphs": [
      "藉甚新除刺史，巋然魯殿靈光。", 
      "詔書催發棹謳忙。", 
      "沙路從今穩上。", 
      "有喜刊除戎索，無勞遠撫閩疆。", 
      "日高龍影轉槐廊。", 
      "想見清光注望。"
    ], 
    "rhythmic": "西江月"
  }, 
  {
    "author": "周必大", 
    "paragraphs": [
      "重華真主，晨夕奉庭闈。", 
      "禋祀慶成時。", 
      "乾元坤載同歸美，寶冊兩光輝。", 
      "斑衣何似赭黃衣。", 
      "此事古今稀。", 
      "都人歡樂嵩呼震，聖壽總天齊。"
    ], 
    "rhythmic": "導引"
  }, 
  {
    "author": "周必大", 
    "paragraphs": [
      "新陽初應，樂事起彤庭。", 
      "和氣滿吳京。", 
      "帝家來慶東皇壽，西母共長生。", 
      "金書玉篆燦龍文。", 
      "前導沸歡聲。", 
      "修齡無極名無盡，一歲一回增。"
    ], 
    "rhythmic": "導引"
  }, 
  {
    "author": "周必大", 
    "paragraphs": [
      "合宮親饗，青女肅長空。", 
      "精意與天通。", 
      "后皇臨顧誰爲侑，文祖暨神功。", 
      "亟蒙祉福歲長豐。", 
      "聲教被華戎。", 
      "兩宮眉壽同榮樂，戩穀永來崇。"
    ], 
    "rhythmic": "導引"
  }, 
  {
    "author": "周必大", 
    "paragraphs": [
      "聖明朝，曠典乘秋舉。", 
      "大饗本仁祖。", 
      "九室八牖四戶。", 
      "敕躬齊戒格堪輿。", 
      "盛牲實俎。", 
      "並侑總稽古。", 
      "玉露乍肅天宇。", 
      "冰輪下照金鋪。", 
      "燎煙噓呼。", 
      "鬱尊香，雲門舞。", 
      "彷彿翔坐，靈心鹹嘉娛。", 
      "衆星俞美，光屬照熉珠。", 
      "清曉御丹鳳，湛恩遍浹率溥。", 
      "歡聲雷動嶽鎮呼。", 
      "徐命法駕，萬騎花盈路。", 
      "獻胙慈極，壽同箕翼，事超唐虞。", 
      "看平燕雲，從此興文偃武。", 
      "待重會諸侯，依舊東都。"
    ], 
    "rhythmic": "合宮歌"
  }, 
  {
    "author": "周輝", 
    "paragraphs": [
      "捲簾試約東君，問花信風來第幾番。"
    ], 
    "rhythmic": "失調名"
  }, 
  {
    "author": "周輝", 
    "paragraphs": [
      "生怕凍損蜂房，膽瓶湯浸，且與溫存著。"
    ], 
    "rhythmic": "失調名"
  }, 
  {
    "author": "范成大", 
    "paragraphs": [
      "寒谷春生，薰葉氣、玉筒吹谷。", 
      "新陽後、便佔新歲，吉雲清穆。", 
      "休把心情關樂裹，但逢節序添詩軸。", 
      "笑強顏、風物豈非癡，終非俗。", 
      "清晝永，佳眠熟。", 
      "門外事，何時足。", 
      "且團欒同社，笑歌相屬。", 
      "著意調停雲露釀，從頭檢舉梅花曲。", 
      "縱不能、將醉作生涯，休拘束。"
    ], 
    "rhythmic": "滿江紅"
  }, 
  {
    "author": "范成大", 
    "paragraphs": [
      "竹裏行廚，來問訊、諸侯賓老。", 
      "春滿座、彈絲未遍，揮豪先了。", 
      "雲避仁風收雨腳，日隨和氣薰林表。", 
      "向尊前、來訪白髯公，衰何早。", 
      "志千里，功名兆。", 
      "光萬丈，文章耀。", 
      "洗水壺胸次，月秋霜曉。", 
      "應念一堂塵網暗，故將百和香雲繞。", 
      "算賞心、清話古來多，如今少。"
    ], 
    "rhythmic": "滿江紅"
  }, 
  {
    "author": "范成大", 
    "paragraphs": [
      "柳外輕雷，催幾陣、雨絲飛急。", 
      "雷雨過、半川荷氣，粉融香浥。", 
      "弄蕊攀條春一笑，從教水濺羅衣溼。", 
      "打梁州、簫鼓浪花中，跳魚立。", 
      "山倒影，雲千疊。", 
      "橫浩蕩，舟如葉。", 
      "有采菱清些，桃根雙楫。", 
      "忘卻天涯泊地，尊前不放閒愁人。", 
      "任碧筒、十丈卷金波，長鯨吸。"
    ], 
    "rhythmic": "滿江紅"
  }, 
  {
    "author": "范成大", 
    "paragraphs": [
      "罨畫溪山，行欲遍、風蒲還舉。", 
      "天漸遠、水雲初靜，柁樓人語。", 
      "月色波光看不定，玉虹橫臥金鱗舞。", 
      "看五湖、今夜只邊舟，追千古。", 
      "懷往事，漁樵侶。", 
      "曾共醉，松江渚。", 
      "算今年依舊，一杯滄浦。", 
      "宇宙此身元是客，不須悵望家何許。", 
      "但中秋、時節好溪山，皆吾土。"
    ], 
    "rhythmic": "滿江紅"
  }, 
  {
    "author": "范成大", 
    "paragraphs": [
      "北城南埭。", 
      "玉水方流匯。", 
      "青樾裏，紅塵外。", 
      "萬桃春不老，雙竹寒相對。", 
      "回首處，滿城明月曾同載。", 
      "分散西園蓋。", 
      "消減東陽帶。", 
      "人事改，花源在。", 
      "神仙雖可學，功行無過醉。", 
      "新酒好，就船況有魚堪買。"
    ], 
    "rhythmic": "千秋歲"
  }, 
  {
    "author": "范成大", 
    "paragraphs": [
      "傾坐東風百媚生。", 
      "萬紅無語笑逢迎。", 
      "照妝醒睡蠟煙輕。", 
      "採蝀橫斜春不夜，絳霞濃淡月微明。", 
      "夢中重到錦官城。"
    ], 
    "rhythmic": "浣溪沙"
  }, 
  {
    "author": "范成大", 
    "paragraphs": [
      "催下珠簾護綺叢。", 
      "花枝紅裏燭枝紅。", 
      "燭光花影夜蔥蘢。", 
      "錦地繡天香霧裏，珠星璧月彩雲中。", 
      "人間別有幾春風。"
    ], 
    "rhythmic": "浣溪沙"
  }, 
  {
    "author": "范成大", 
    "paragraphs": [
      "送盡殘春更出遊。", 
      "風前蹤跡似沙鷗。", 
      "淺斟低唱小淹留。", 
      "月見西樓清夜醉，雨添南浦綠波愁。", 
      "有人無計戀行舟。"
    ], 
    "rhythmic": "浣溪沙"
  }, 
  {
    "author": "范成大", 
    "paragraphs": [
      "歙浦錢塘一水通。", 
      "閒雲如幕碧重重。", 
      "吳山應在碧雲東。", 
      "無力海棠風淡蕩，半眠官柳日蔥蘢。", 
      "眼前春色爲誰濃。"
    ], 
    "rhythmic": "浣溪沙"
  }, 
  {
    "author": "范成大", 
    "paragraphs": [
      "寶髻雙雙出綺叢。", 
      "妝光梅影各春風。", 
      "收燈時候卻相逢。", 
      "魚子箋中此宛轉，龍香撥上語玲瓏。", 
      "明朝車馬莫西東。"
    ], 
    "rhythmic": "浣溪沙"
  }, 
  {
    "author": "范成大", 
    "paragraphs": [
      "紅錦障泥杏葉韉。", 
      "解鞍呼渡憶當年。", 
      "馬驕不肯上航船。", 
      "茅店竹籬開席市，絳裙青袂斸姜田。", 
      "臨平風物故依然。"
    ], 
    "rhythmic": "浣溪沙"
  }
]